<span class="LineNumber"> 001 </span>พร้อมด้วยพระภิกษุสงฆ์  ไปทรงอังคาสที่พระราชนิเวศน์  พระสงฆ์ฉัน  
<span class="LineNumber"> 002 </span>เสร็จแล้ว  ทรงบริจาคไทยธรรมต่าง ๆ รวมทั้งผ้าด้วยแก่พระภิกษุสงฆ์
<span class="LineNumber"> 003 </span>แล้วทรงอุทิศบุรพบิดร.  พระศาสดาทรงอนุโมทนาด้วยคาถามีคำว่า
<span class="LineNumber"> 004 </span><B>"อทาสิ  เม  อกาสิ เม</B><SUP>๑</SUP>"  เป็นต้น  แปลความว่า  "ญาติก็ดี
<span class="LineNumber"> 005 </span>มิตรก็ดี  ระลึกถึงอุปการะอันท่านทำแล้วในกาลก่อนว่า  ท่านได้ให้
<span class="LineNumber"> 006 </span>แล้วแก่เรา  ท่านได้ทำแล้วแก่เรา  ท่านเป็นญาติ  เป็นมิตร  เป็นสขา
<span class="LineNumber"> 007 </span>ของเรา  พึงให้ทักษิณา  เพื่อเปตชน,  ไม่พึงทำการร้องไห้เศร้าโศก
<span class="LineNumber"> 008 </span>รำพันถึง,  เพราะการอย่างนั้นไม่เป็นไปเพื่อประโยชน์แก่เปตชน,  ยาติ
<span class="LineNumber"> 009 </span>ทั้งหลายย่อมตั้งอยู่อย่างนั้นเอง.  ส่วนทักษิณานี้ที่ท่านทั้งหลายบริจาค
<span class="LineNumber"> 010 </span>ทำให้ตั้งไว้ดีในสงฆ์  ย่อมสำเร็จประโยชน์แก่เปตชนนั้น  โดยฐานะ
<span class="LineNumber"> 011 </span>ิิสิ้นกาลนาน. ท่านทั้งหลายได้แสดงญาติธรรมนี้ด้วย  ได้ทำบูชาเปตชน
<span class="LineNumber"> 012 </span>ให้ยิ่งด้วย  ได้เพิ่มกำลังให้แก่ภิกษุทั้งหลายด้วย  เป็นอันได้บุญ
<span class="LineNumber"> 013 </span>ไม่น้อยเลย."
<span class="LineNumber"> 014 </span>	พึงเห็นความแห่งอนุโมทนาคาถานี้ว่า  ทรงอนุมัติการทำทักษิณา
<span class="LineNumber"> 015 </span>ที่เรียกว่า  ศราทธะอุทิศบุรพบิดรของพวกพราหมณ์  ไม่ทรงอำนวย
<span class="LineNumber"> 016 </span>ตามการเซ่น  แต่ขยายให้กว้างจากบุรพบิดรสามชั้น โดยที่สุดเป็นเพียง
<span class="LineNumber"> 017 </span>มิตรเป็นสขา  ทำอุทิศให้ก็ควร.  ทักษิณาอุทิศคนตายทั่วไปอย่างนี้  เรียก
<span class="LineNumber"> 018 </span>ทักษิณานุประทาน  แปลว่าการตามเพิ่มให้ทักษิณาบ้าง  เรียกว่า
<span class="LineNumber"> 019 </span>มตกทาน  แปลว่าการให้อุทิศผู้ตายบ้าง.  ทักษิณาอุทิศเฉพาะบุรพบิดร

<span class='footnote'>๑.  ขุ.  ขุ. ๒๕/๙.</span>
