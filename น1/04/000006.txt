<span class="LineNumber"> 001 </span>พุทโธวาท  ซึ่งเรียกว่า  โอวาทปาฏิโมกข์  ย่อหัวใจพระพุทธศาสนาแสดง  
<span class="LineNumber"> 002 </span>นับเป็นองค์ ๑,  มหาสันนิบาตนี้ได้มีแล้ว ณ เวฬุวนาราม  ในวันมาฆ-
<span class="LineNumber"> 003 </span>ปุรณมีดิถีเพ็ญแห่งมาฆมาสคือเดือนสาม  ที่เป็นวันทำพิธีศิวราตรีของ
<span class="LineNumber"> 004 </span>พวกพราหมณ์  เวลาบ่าย.  การประชุมนี้มีชื่อเล่าลือมาในพระศาสนา
<span class="LineNumber"> 005 </span>จนถึงยกขึ้นกล่าวเป็นพระเกียรติของพระศาสดาในมหาปทานสูตร<SUP>๑</SUP>  และ
<span class="LineNumber"> 006 </span>เป็นอภิลักขิตสมัยที่ทำบูชาของวัดทั้งหลาย  เรียกว่ามาฆบูชา.
<span class="LineNumber"> 007 </span>	พิจารณาองค์สี่และความยกย่องประกอบกัน  น่าจะสันนิษฐาน
<span class="LineNumber"> 008 </span>เห็นว่า พระสาวกผู้มาประชุมนั้น คือพระสาวกผู้อันพระศาสดาทรง
<span class="LineNumber"> 009 </span>ส่งไปประกาศพระศาสนาในชนบททั้งหลาย  ต่างมาเพื่อเฝ้าเยือนพระ
<span class="LineNumber"> 010 </span>ศาสดา  แต่เผอิญมามากด้วยกัน  จนถึงให้เกิดความรู้สึกประหลาด
<span class="LineNumber"> 011 </span>และชื่นบาน ของพระศาสดาและพระสาวกผู้ได้พบกันและกัน,  เมื่อ
<span class="LineNumber"> 012 </span>สาวกมาอยู่พร้อมกันมากเช่นนี้เป็นโอกาสที่สมควรดี,  พระศาสดาจึงได้
<span class="LineNumber"> 013 </span>ตรัสให้มีประชุมและทรงแสดงหัวใจพระศาสนา  เพื่อพระสาวกจะได้
<span class="LineNumber"> 014 </span>ถือเอาเป็นหลักสำหรับสอนพระศาสนา. พิจารณาน้ำพระหฤทัยของ
<span class="LineNumber"> 015 </span>พระศาสดา  เมื่อได้เห็นสาวกผู้ร่วมอัธยาศัยในการแผ่ประโยชน์ให้แก่
<span class="LineNumber"> 016 </span>โลก  มาออพร้อมกันอยู่มาก  จะทรงพระโสมนัสสักปานไร,  แม้พวก
<span class="LineNumber"> 017 </span>พระสาวกได้เฝ้าพระศาสดาพร้อมกันมาก  และได้พบกันเองผู้มีธุระร่วม
<span class="LineNumber"> 018 </span>กันเป็นหมู่ใหญ่  คงมีใจเบิกบานเหมือนกัน, การประชุมครั้งนั้นจึงติด
<span class="LineNumber"> 019 </span>อยู่ในใจของพวกพระสาวกไม่รู้ลืม  จึงยกย่องเป็นสำคัญสืบกันมา.

<span class='footnote'>๑.  ทิ.  มหา.  ๑๐/๑.</span>
