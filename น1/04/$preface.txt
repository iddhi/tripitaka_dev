<span class="LineNumber"> 001 </span>                                           คำนำ   
<span class="LineNumber"> 002 </span>	พุทธประวัติตอนมัชฌิมโพธิกาลนี้   สมเด็จพระมหาสมณเจ้า
<span class="LineNumber"> 003 </span>กรมพระยาวชิรญาณวโรรส  ได้ทรงรจนาไว้.  ต้นฉบับรวมอยู่กับ 
<span class="LineNumber"> 004 </span>ต้นฉบับหนังสืออื่นหลายเรื่องที่พระตำหนักจันทร์ วัดบวรนิเวศวิหาร
<span class="LineNumber"> 005 </span>อันเป็นที่เก็บรวบรวมหนังสือและต้นฉบับพระนิพนธ์เรื่องต่าง ๆ. เดิม
<span class="LineNumber"> 006 </span>เข้าใจกันว่า พุทธประวัติตอนนี้ยังไม่ได้เริ่มรจนา  เพียงแต่ปรารภ
<span class="LineNumber"> 007 </span>จะทรงรจนา  ดังที่ทรงแสดงไว้ในคำนำในหนังสือพุทธประวัติเล่ม ๑.
<span class="LineNumber"> 008 </span>เจ้าหน้าที่ของวัดพึ่งมาพบเรื่องนี้เข้า ในเมื่อเลือกต้นฉบับพระนิพนธ์
<span class="LineNumber"> 009 </span>เพื่อพิมพ์แจกในงานบำเพ็ญกุศลถวาย  ในสุรทินตรงกับวันสิ้นพระชนม์
<span class="LineNumber"> 010 </span>ในวันที่ ๒ สิงหาคม  พ.ศ. ๒๔๙๓.
<span class="LineNumber"> 011 </span>	สมเด็จพระมหาสมณเจ้า ฯ  ได้ทรงปรารภจะทรงรจนาพุทธ-
<span class="LineNumber"> 012 </span>ประวัติจนจบเรื่อง  ตลอดถึงสังคีติกถา  ปันเป็น ๔ วิภาค  ดังแจ้งอยู่ใน
<span class="LineNumber"> 013 </span>พระนิพนธ์คำนำในพุทธประวัติเล่ม ๑.
<span class="LineNumber"> 014 </span>	แต่เมื่อสมเด็จพระมหาสมณเจ้า ฯ  ได้ทรงรจนาแล้วเพียงเล่ม ๑
<span class="LineNumber"> 015 </span>ตอนปฐมโพธิกาล  ไม่ทันความต้องการใช้ในการเรียนพุทธประวัติ
<span class="LineNumber"> 016 </span>จึงทรงดัดแปลงแก้ไขหนังสือปฐมสมโพธิตอนนิพพาน  ที่สมเด็จพระ-
<span class="LineNumber"> 017 </span>สังฆราช (ปุสฺสเทว)  ทรงจรนาไว้เป็นพุทธประวัติเล่ม ๓  ตอนปัจฉิม
<span class="LineNumber"> 018 </span>โพธิกาล,  ด้วยทรงมุ่งให้ใช้เป็นหนังสือเรียนไปพลาง  กว่าฉบับใหม่
<span class="LineNumber"> 019 </span>จะทรงรจนาเสร็จ,  เพราะตอนมัชฌิมโพธิกาลเป็นเรื่องไม่มีอนุสนธิ
<span class="LineNumber"> 020 </span>คือจบในตอน ๆ เพียงเล่ม ๑  กับเล่ม ๓  ก็พอเข้าเรื่องกันได้  เช่นได้
<span class="LineNumber"> 021 </span>เคยทรงใช้พุทธานุพุทธประวัติกับนิพพานสูตรควบกันเป็นหลักสูตรแห่ง
<span class="LineNumber"> 022 </span>การเรียนพุทธประวัติมาแล้ว.  (ความข้อนี้มีแจ้งอยู่ในพระนิพนธ์คำนำ
<span class="LineNumber"> 023 </span>ในพุทธประวัติเล่ม ๓).  พุทธประวัติที่ใช้เป็นหลักสูตรการเรียน  จึง
<span class="LineNumber"> 024 </span>มีเพียงเล่ม ๑ และเล่ม ๓.
<span class="LineNumber"> 025 </span>	พุทธประวัติตอนมัชฌิมโพธิกาลนี้ ทรงรจนาไว้ได้เพียง ๓ ปริเฉท
<span class="LineNumber"> 026 </span>คือ  ปริเฉทที่  ๙  ที่ ๑๐ ที่ ๑๑  ต่อจากปริเฉทที่ ๘  ในพุทธประวัติ
<span class="LineNumber"> 027 </span>เล่ม ๑  จึงนับเป็นพุทธประวัติเล่ม ๒.
<span class="LineNumber"> 028 </span>	เพียงที่ทรงรจนาไว้นี้  ก็ให้สำเร็จประโยชน์ในการศึกษาพุทธ-
<span class="LineNumber"> 029 </span>ประวัติส่วนมัชฌิมโพธกาลสืบต่อจากปฐมโพธิกาล  ถือเป็นแบบเรียน
<span class="LineNumber"> 030 </span>พุทธประวัติเล่มหนึ่ง.  ผู้อ่านหรือผู้ศึกษาย่อมอ่านหรือศึกษาไว้จบ
<span class="LineNumber"> 031 </span>เฉพาะตอบ ๆ เพราะเป็นเรื่องจบในตอน ๆ  ไม่มีอนุสนธิ  และอาจ
<span class="LineNumber"> 032 </span>ถือเป็นแบบเพื่อรจนาต่อไปได้โดยสะดวก.  น่าเสียดายที่ทรงรจนาไว้
<span class="LineNumber"> 033 </span>ไม่ได้มาก  เพราะเวลาแห่งพระชนมชีพของพระองค์ไม่อำนวย  แต่ก็ได้
<span class="LineNumber"> 034 </span>ทรงฝากได้  (ในคำนำพุทธประวัติเล่ม ๑)  แก่ผู้สนใจในเรื่องนี้  ให้
<span class="LineNumber"> 035 </span>เสาะหาสอบสวนให้คงแก่เหตุผลรจนาขึ้นไว้  เพื่อความรู้ในเรื่องนี้
<span class="LineNumber"> 036 </span>เจริญขึ้นโดยลำดับ.
<span class="LineNumber"> 037 </span>	มหามกุฏราชวิทยาลัย  ได้พิมพ์พุทธประวัติมัชฌิมโพธิกาลนี้
<span class="LineNumber"> 038 </span>แจกถวายกุศลในสุรทินตรงกับวันสิ้นพระชนม์  ของสมเด็จพระมหา-
<span class="LineNumber"> 039 </span>สมณเจ้า ฯ  ในวันที่ ๒ สิงหาคม พ.ศ. ๒๔๙๓  ซึ่งเป็นปีครบที่ ๓๐ เป็น
<span class="LineNumber"> 040 </span>ปฐม,  และได้จัดพิมพ์เป็นพุทธประวัติเล่ม ๒  เพื่อให้เรื่องพุทธประวัติ
<span class="LineNumber"> 041 </span>มีบริบูรณ์  ตามพระประสงค์ของสมเด็จพระมหาสมณเจ้า  ฯ  พระองค์
<span class="LineNumber"> 042 </span>ผู้ทรงรจนาขึ้นไว้.
<span class="LineNumber"> 043 </span>	ในการพิมพ์ครั้งนี้  คณะกรรมการแผนกตำราได้ตรวจชำระอักษร
<span class="LineNumber"> 044 </span>จัดวรรคตอน  และบอกที่มา  กับชี้แจงความบางประการไว้ที่เชิงหน้า
<span class="LineNumber"> 045 </span>นั้น ๆ.
<span class="LineNumber"> 046 </span>	ขออุทิศกุศลจริยาทุกประการ  บูชาสมเด็จพระมหาสมณเจ้า ฯ
<span class="LineNumber"> 047 </span>พระองค์นั้น ผู้ประทานแสงสว่างคือวิทยาแก่ผู้ศึกษาและปฏิบัติธรรม
<span class="LineNumber"> 048 </span>ทางพระพุทธศาสนาทั่วไป.
<span class="LineNumber"> 049 </span>						<B>แผนกตำรา</B>
<span class="LineNumber"> 050 </span>			       		  มหามกุฏราวิทยาลัย

