<span class="LineNumber"> 001 </span>ประสงค์จะทรงได้เห็น  ตรัสเห็นกาฬุทายิอมาตย์ให้ไปเชิญเสด็จ.  กาฬุ-  
<span class="LineNumber"> 002 </span>ทายิผู้นี้  ท่านว่าเป็นสหชาตเกิดในวันเดียวกันกับพระศาสดา  เป็นผู้
<span class="LineNumber"> 003 </span>คุ้นเคยกันมาแต่ยังเยาว์. กาฬุทายิกราบถวายบังคมลาบวชด้วย  ทรง
<span class="LineNumber"> 004 </span>อนุญาตตามใจ  แต่อย่างไรก็จงเชิญเสด็จพระศาสดามาให้ได้. มีเรื่อง
<span class="LineNumber"> 005 </span>เสริมว่า ก่อนแต่ทรงใช้กาฬุทายิ ได้ทรงใช้อมาตย์อื่นไปเชิญเสด็จ
<span class="LineNumber"> 006 </span>ถึง ๙ นาย  โดยลำดับกัน  ทุกนายไปถึง  ยังไม่ทันได้กราบทูลอาราธนา
<span class="LineNumber"> 007 </span>ได้ฟังพระธรรมเทศนาแล้วสำเร็จพระอรหัตเป็นเอหิภิกษุแล้ว    เลย
<span class="LineNumber"> 008 </span>เพิกเฉยเสีย,  พระราชาเห็นหายไป  ในวาระที่สิบได้ทรงใช้กาฬุทายิ.
<span class="LineNumber"> 009 </span>เรื่องเช่นนี้เป็นตามเคยของพระอรรถกถาจารย์  ท่านมุ่งจะยกย่อง
<span class="LineNumber"> 010 </span>ข้างหนึ่ง  กดอีกข้างหนึ่งลงไป  เช่นในเรื่องนี้   มุ่งจะยกย่องกาฬุทายิ
<span class="LineNumber"> 011 </span>ว่าเป็นผู้กตัญญูกตเวที สำเร็จพระอรหันต์แล้วยังไม่เฉยเสีย  ได้กราบ
<span class="LineNumber"> 012 </span>ทูลเชิญเสด็จพระศาสดาไปกรุงกบิลพัสดุ์  ให้สมพระราชประสงค์ของ
<span class="LineNumber"> 013 </span>พระเจ้าสุทโธทนะเจ้าของตน  ยังกิจแห่งทูตให้เสด็จ  กล่าวเท่าท้อง
<span class="LineNumber"> 014 </span>เรื่อง  เกรงผู้อ่านผู้ฟังจะรู้ไม่ถึง  จึงเสริมเรื่องเข้า  กลายเป็นให้ร้าย
<span class="LineNumber"> 015 </span>มากกว่าหมายให้เป็นดี.  ข้าราชาการในกรุงกบิลพัสดุ์  เป็นผู้ไม่จงรัก
<span class="LineNumber"> 016 </span>ภักดีในเจ้าของตน  เห็นแต่ประโยชน์ตนถึง ๙ ใน ๑๐ นครจักตั้งอยู่
<span class="LineNumber"> 017 </span>ได้อย่างไร. พระอรหันต์มีใจเฉยเรื่อยไม่นำพาถึงใคร ๆ แม้เคยทำ
<span class="LineNumber"> 018 </span>อุปการะด้วยเมตตากรุณา  มีจำนวนถึงเท่านั้น พระศาสดาจักทรง
<span class="LineNumber"> 019 </span>ประดิษฐานพระพุทธศาสนาขึ้นได้อย่างไร. กลับเข้าหาท้องเรื่องต่อไป
<span class="LineNumber"> 020 </span>อีก  กาฬุทายิไปถึงกรุงราชคฤห์แล้ว  ไปสู่เวฬุวนาราม, เวลานั้น

