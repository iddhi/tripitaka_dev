<span class="LineNumber"> 001 </span>                                             คำชี้แจง 
<span class="LineNumber"> 002 </span>	นวโกวาทเป็นหนังสือสำหรับศึกษาความรู้เบื้องต้นในพระพุทธ-
<span class="LineNumber"> 003 </span>ศาสนา  ซึ่งแพร่หลายมากที่สุด   ได้ยินว่าเดิมหนังสือนี้เกิดขึ้นเมื่อครั้ง
<span class="LineNumber"> 004 </span>สมเด็จพระมหาสมณเจ้า  กรมพระยาวชิรญาณวโรรส   เสด็จประทับอยู่
<span class="LineNumber"> 005 </span>ณ  วัดมกุฏกษัตริยาราม  (พ.ศ.  ๒๔๔๒-๔)  ได้ทรงเลือกแปลธรรมวินัย
<span class="LineNumber"> 006 </span>ในพระไตรปิฎกสำหรับทรงสั่งสอนภิกษุสามเณรในวัดนั้น  ผู้ศึกษาต้ง
<span class="LineNumber"> 007 </span>จดไปท่องบ่นกันก่อน  ต่อมาเมื่อเสด็จกลับมาประทับ ณ  วัดบวรนิเวศ-
<span class="LineNumber"> 008 </span>วิหารแล้ว  ก็ยังทรงสั่งสอนด้วยวิธีนั้น  ภายหลังจึงรับสั่งให้รวบรวมข้อ
<span class="LineNumber"> 009 </span>ธรรมวินัยนั้น ๆ  พิมพ์ขึ้นสำหรับเป็นแบบเรียนธรรมวินัยของมหามกุฏ-
<span class="LineNumber"> 010 </span>ราชวิทยาลัยสืบมา  เพราะนวโกวาทนี้ไม่ได้ทรงแต่งอย่างหนังสืออื่น  จึงมี
<span class="LineNumber"> 011 </span>คำแปลชื่อธรรมบางอย่างในหมวดนั้น ๆ  ต่างกันด้วยพลความ  เหมือนกัน
<span class="LineNumber"> 012 </span>ด้วยอรรถรส.
<span class="LineNumber"> 013 </span>	ในการพิมพ์ครั้งที่ ๙/๒๔๔๗  และครั้งที่  ๑๒/๒๔๕๓  ได้ทรงแก้ไข
<span class="LineNumber"> 014 </span>เพิ่มเติม  ตามที่ปรากฏในคำนำนั้นแล้ว.  ต่อมาเมื่อครั้งที่ ๓๐/๒๔๖๘ 
<span class="LineNumber"> 015 </span>และครั้งที่ ๓๗/๒๔๗๗  ก็มีแก้ไขเพิ่มเติมอีก  ส่วนการพิมพ์ครั้งที่
<span class="LineNumber"> 016 </span>๓๘/๒๔๗๙  นี้    ได้ตั้งใจว่าจะพยายามรักษาแบบของสมเด็จพระมหา-
<span class="LineNumber"> 017 </span>สมณเจ้า ฯ  ไว้  เพราะฉะนั้น  แม้มีคำแปลชื่อธรรมต่างกันบ้างดังกล่าว
<span class="LineNumber"> 018 </span>แล้ว  ก็คงไว้อย่างนั้น  แต่คำใดที่สันนิษฐานได้ว่าเคลื่อนคลาดจาก
<span class="LineNumber"> 019 </span>ฉบับเดิมเพราะการพิมพ์เป็นต้น  และเพราะประการอื่น  ได้ปรับคำ
<span class="LineNumber"> 020 </span>นั้น ๆ  ให้เข้าแนวบาลีอรรถกถาและระเบียบ  ไม่มีเพิ่มข้อธรรมอื่นใดขึ้นอีก
<span class="LineNumber"> 021 </span>เพราะได้เตรียมการแต่งธรรมวิภาคปริเฉทที่ ๑  มีอธิบายดุจธรรมวิภาค
<span class="LineNumber"> 022 </span>ปริเฉทที่ ๒  ไว้ส่วนหนึ่งแล้ว  ถ้ามีแก้ไขเพิ่มเติม  จักทำในที่นั้น.
<span class="LineNumber"> 023 </span>	อนึ่ง  เมื่อพิมพ์ครั้งที่ ๓๗/๒๔๗๗  พระราชสุธี  (วิจิตร  อาภากโร
<span class="LineNumber"> 024 </span>ป. ธ.  ๙)  วัดมหาธาตุ  ได้รับมอบจากที่ประชุมคณะกรรมการตรวจชำระ
<span class="LineNumber"> 025 </span>แบบเรียนให้ค้นหาที่มาแห่งธรรมนั้น ๆ มาลงไว้แผนก ๑  ส่วนในการ
<span class="LineNumber"> 026 </span>พิมพ์ครั้งนี้  กรรมการกองตำราได้ค้นที่มาเพิ่มเติมและลงไว้ในที่สุดแห่ง
<span class="LineNumber"> 027 </span>ชื่อธรรมนั้น ๆ  ด้วยอักษรย่อนามคัมภีร์และเลขหน้าแห่งเดียวบ้างหลาย
<span class="LineNumber"> 028 </span>แห่งบ้าง  เพื่อเป็นหลักฐานและเป็นประโยชน์ในการสอบสวน  ส่วนที่ยัง
<span class="LineNumber"> 029 </span>ค้นไม่พบ  ได้ปล่อยว่างไว้ก่อน.
<span class="LineNumber"> 030 </span>	ถึงอย่างไรก็ดี  ข้าพเจ้าทั้งหลายได้จัดทำด้วยกุศลเจตนา  หวังบูชา
<span class="LineNumber"> 031 </span>พระคุณสมเด็จพระมหาสมณเจ้า ฯ  พระองค์นั้น  และมุ่งประโยชน์เกื้อกูล
<span class="LineNumber"> 032 </span>แก่กุลบุตรทั้งหลาย  ด้วยประการฉะนี้แล.
<span class="LineNumber"> 033 </span>					พระมหาทองสืบ  จารุวณฺโณ  ป.ธ. ๙
<span class="LineNumber"> 034 </span>						หัวหน้ากองตำรา
<span class="LineNumber"> 035 </span>มหามกุฏราชวิทยาลัย
<span class="LineNumber"> 036 </span>๓  พฤศจิกายน  ๒๔๗๙


<span class="LineNumber"> 037 </span>                                              คำนำ   
<span class="LineNumber"> 038 </span>                               ( พิมพ์ครั้งที่ ๓๐/๒๔๖๘ )
<span class="LineNumber"> 039 </span>           เมื่อสมเด็จพระมหาสมณะเจ้า กรมพระยาวชิรญาณวโรรส  ทรง
<span class="LineNumber"> 040 </span>พระนิพนธ์หนังสือวินัยมุขขึ้นแล้ว  ไม่ทันมีโอกาสที่จะทรงแก้ไขสำนวน
<span class="LineNumber"> 041 </span>ความเรียงในส่วนวินัยบัญญัติ ซึ่งปรากฏความแผกเพี้ยนบางบทบางตอน
<span class="LineNumber"> 042 </span>ยากในการหมายใจสังเกตรูปความเมื่อเทียบเคียงของผู้แรกศึกษา  ตลอด
<span class="LineNumber"> 043 </span>เวลาจนสิ้นพระชนม์  เห็นสมควรที่จะชำระอนุโลมตามเค้าเงื่อนแห่ง
<span class="LineNumber"> 044 </span>วินัยมุข  ข้าพเจ้าจึงแก้ไขให้สอดคล้องกันในส่วนเค้าความและคำที่เรียง
<span class="LineNumber"> 045 </span>นั้น ๆ  ซึ่งอาศัยคำแปลในวินัยมุขเป็นหลัก.
<span class="LineNumber"> 046 </span>							พระสาสนโสภณ
<span class="LineNumber"> 047 </span>วัดเทพศิรินทราวาส
<span class="LineNumber"> 048 </span>วันที่ ๑  ตุลาคม  พ.ศ.  ๒๔๖๘


<span class="LineNumber"> 049 </span>                                            คำนำ
<span class="LineNumber"> 050 </span>                             ( พิมพ์ครั้งที่ ๑๒/๒๔๕๓ )
<span class="LineNumber"> 051 </span>           เมื่อหนังสือนี้ฉบับที่ ๑๑  หมดแล้ว  จะได้พิมพ์ฉบับที่ ๑๒  ได้
<span class="LineNumber"> 052 </span>เพิ่มหมวดธรรมที่สาควรจะรู้เข้าอีกหลายหมวด  เพราะเห็นว่าหนังสือนี้
<span class="LineNumber"> 053 </span>ได้ใช้แพร่หลาย  ไม่เฉพาะแต่ภิกษุใหม่  ควรจะให้ความรู้กว้างขวาง
<span class="LineNumber"> 054 </span>ออกไป.  หมวดธรรมที่เพิ่มคราวนี้  ทุกะหมวด ๒  และหมวดธรรม
<span class="LineNumber"> 055 </span>อันสงเคราะห์เข้าในโพธิปักขิยธรรมเป็นพื้น.  เมื่อเพิ่มขึ้นดังนี้  ข้อศึกษา
<span class="LineNumber"> 056 </span>ของภิกษุใหม่ก็มากขึ้น  ภิกษุผู้มีสติปัญญาพอประมาณหรือค่อนข้างทราม
<span class="LineNumber"> 057 </span>จะเรียนไม่จบก็อาจเป็นได้.  เมื่อเป็นเช่นนี้  อุปัชฌายะอาจารย์ผู้ฝึกหัด
<span class="LineNumber"> 058 </span>จะงดธรรมบางหมวดที่ไม่ใช้สำหรับภิกษุใหม่  หรือที่มีซ้ำกับหมวดธรรม
<span class="LineNumber"> 059 </span>อื่นบ้างแล้ว  ไม่ใช้สอนก็ควร.  นอกจากนี้  คราวนี้ยังได้แก้สำนวนใน
<span class="LineNumber"> 060 </span>หนังสือนี้ด้วย.
<span class="LineNumber"> 061 </span>						กรมหลวงวชิรญาณวโรรส
<span class="LineNumber"> 062 </span>วัดบวรนิเวศวิหาร
<span class="LineNumber"> 063 </span>วันที่ ๙  สิงหาคม  ร.ศ.  ๑๒๙


<span class="LineNumber"> 064 </span>                                               คำนำ 
<span class="LineNumber"> 065 </span>                                ( พิมพ์ครั้งที่ ๙/๒๔๔๗ )
<span class="LineNumber"> 066 </span>           แต่เดิม  ในหนังสือนี้  ไม่ค่อยใช้ศัพท์บาลี  แต่งขึ้นสำหรับเหมาะ
<span class="LineNumber"> 067 </span>แก่ผู้เริ่มศึกษาในยุคนี้  ใช้บ้างแต่ในที่จะย่นความกำหนดหรือความจำเข้า
<span class="LineNumber"> 068 </span>ได้ดีกว่าใช้คำไทย  ภายหลังหนังสือนี้แพร่หลายไปในหมู่ญาติโยมของผู้
<span class="LineNumber"> 069 </span>บวชใหม่ ผู้ได้สดับมากต่างก็พอใจในความคิดแต่งหนังสือนี้  แต่เห็นกัน
<span class="LineNumber"> 070 </span>โดยมากว่า  ถ้าใช้ศัพท์บาลีเข้าด้วยจะดีขึ้นอีกมาก  เหตุว่า  คนชั้นผู้ใหญ่
<span class="LineNumber"> 071 </span>เคยศึกษาในศัพท์บาลี  เมื่อไม่พบศัพท์บาลีก็ชักให้งง.  มักต้องนึกเทียบ
<span class="LineNumber"> 072 </span>ศัพท์บาลีก่อนจึงจะเข้าใจได้ตลอดดีว่า  ธรรมหมวดนั้น ๆ  เล็งเอาพระ
<span class="LineNumber"> 073 </span>บาลีหมวดนั้น ๆ  ถึงการกำหนดหรือการจำเล่า  ท่านก็เห็นว่าศัพท์บาลี
<span class="LineNumber"> 074 </span>ง่ายกว่า  ยกขึ้นพูดก็สะดวกกว่า.  หวังจะให้หนังสือนี้เป็นไปตามประสงค์
<span class="LineNumber"> 075 </span>ของคนชั้นผู้ใหญ่ด้วย  จึงได้เติมศัพท์บาลีเข้าด้วยในหมวดธรรมที่มีคำ
<span class="LineNumber"> 076 </span>บาลีสำหรับใช้เฉพาะศัพท์  เว้นไว้แต่หมวดธรรมที่จะต้องใช้คำผสมเป็น
<span class="LineNumber"> 077 </span>ประโยค  เช่นในอภิณหปัจจเวกขณะข้อต้นว่า  ชราธมฺโมฺหิ  ชรํ  อนตีโต
<span class="LineNumber"> 078 </span>ซึ่งแปลว่า  เรามีความแก่เป็นธรรมดา  ไม่ล่วงพ้นความแก่ไปได้  ใน
<span class="LineNumber"> 079 </span>หมวดธรรมเช่นนี้  ยังคงใช้คำไทยล้วนตามเดิม  จะใช้ประโยคบาลีเข้าด้วย
<span class="LineNumber"> 080 </span>ก็จะกลายเป็นหนังสือสวดมนต์แปลไป  ผิดกับความประสงค์เดิม  จะพา
<span class="LineNumber"> 081 </span>ให้ผู้บวชใหม่ท้อถอยในการศึกษาพระธรรมวินัย  ถึงศัพท์บาลีที่ใช้นั้น
<span class="LineNumber"> 082 </span>ก็เรียงไว้ต่างวิธีกัน  เรียงไว้ข้างต้นก็มี  ข้างท้ายก็มี ที่เรียงไว้ข้างต้นนั้น
<span class="LineNumber"> 083 </span>ผู้เริ่มศึกษาไม่ถนัดกำหนดหรือจำศัพท์บาลี  จะงดเสีย  กำหนดหรือจำแต่
<span class="LineNumber"> 084 </span>ความไทยก็ได้  ถ้ากำหนดหรือจำได้ด้วย  ก็เป็นอันได้ความรู้กว้างขวาง
<span class="LineNumber"> 085 </span>ออกไป จะอ่านหนังสือธรรม  หรือฟังเทศนา  ก็จะกำหนดได้ง่ายขึ้น
<span class="LineNumber"> 086 </span>ที่เรียงไว้ข้างท้ายนั้น  เป็นศัพท์พิเศษใช้เฉพาะข้อความนั้น  สมควรที่จะ
<span class="LineNumber"> 087 </span>รู้ไว้.  ถึงท่านผู้เป็นอุปัชฌายะหรืออาจารย์  ผู้จะฝึกภิกษุสามเณรบวชใน
<span class="LineNumber"> 088 </span>สำนักของตน  ก็ควรรู้จักผ่อนปรนฝึกฝนตามสมควรแก่อุปนิสัยของเธอ
<span class="LineNumber"> 089 </span>ทั้งหลาย  ถือเอาความรู้ความเข้าใจพระธรรมวินัยเป็นประมาณ.  เมื่อเป็น
<span class="LineNumber"> 090 </span>คราวที่ควรจะแก้ไขหนังสือฉบับนี้ใหม่  จึงได้เพิ่มหมวดธรราที่สมควร
<span class="LineNumber"> 091 </span>อันยังไม่มีในนี้เข้าอีกบ้าง  ทั้งเรียบเรียงใหม่ในพวกหนึ่ง ๆ  ให้ลุ่มลึกไป
<span class="LineNumber"> 092 </span>โดยลำดับ จับแต่ง่ายไปหายาก  เพื่อให้ง่ายแก่ผู้ยังจะต้องใช้ความจำเบื้อง
<span class="LineNumber"> 093 </span>หน้า.  ฉบับใหม่นี้ได้แก้ไขเพิ่มเติมเพียงเท่านี้.
<span class="LineNumber"> 094 </span>						กรมหมื่นวชิรญาณวโรรส
<span class="LineNumber"> 095 </span>วัดบวรนิเวศวิหาร
<span class="LineNumber"> 096 </span>วันที่  ๓๐  มิถุนายน  ร.ศ.  ๑๒๓


<span class="LineNumber"> 097 </span>                                            คำนำ
<span class="LineNumber"> 098 </span>                              ( พิมพ์ครั้งที่ ๕/๒๔๔๒ )
<span class="LineNumber"> 099 </span>           หนังสือเล่มนี้  เรียงย่อเกินประมาณดังนี้  สำหรับภิกษุสามเณร
<span class="LineNumber"> 100 </span>บวชใหม่,  เพราะผู้บวชใหม่ย่อมบวชเพียงพรรษาเดียว  คือสี่เดือนเป็น
<span class="LineNumber"> 101 </span>พื้น;  อุปัชฌายะอาจารย์ผู้หวังความรู้แก่สัทธิวิหาริกและอันเตวาสิก  ต้อง
<span class="LineNumber"> 102 </span>หาอุบายสั่งสอนให้เขาได้ความรู้มากที่สุดตามแต่จะเป็นได้,  ถ้าใช้แบบ
<span class="LineNumber"> 103 </span>สอนที่พิสดาร  เรียนรู้ยังไม่ถึงไหนก็ถึงเวลาสึก  จึงต้องใช้แบบย่อให้จุ
<span class="LineNumber"> 104 </span>ข้อความที่ควรจะศึกษา  นี้เป็นเหตุเริ่มเรียงหนังสือเล่านี้ขึ้น  หนังสือนี้
<span class="LineNumber"> 105 </span>ถึงเป็นแบบย่อ  ถ้าเข้าใจวิธีสอน  ก็ทำให้ภิกษุสามเณรผู้บวชใหม่เข้าใจ
<span class="LineNumber"> 106 </span>กว้างขวางได้เหมือนกัน  ข้าพเจ้าได้ใช้ฝึกศิษย์ด้วยวิธีดังจะกล่าวต่อไปนี้.
<span class="LineNumber"> 107 </span>           ให้ผู้ศึกษากำหนดจำหัวข้อในหนังสือเล่มนี้ให้ได้ตลอด  เอาแต่
<span class="LineNumber"> 108 </span>ใจความ  ไม่ต้องจำถึงพยัญชนะ,  แต่คนอ่านแล้วถอดใจความจำไว้ในใจ
<span class="LineNumber"> 109 </span>ไม่ได้  ยังต้องท่องเหมือนท่องสวดมนต์;  กำหนดระยะให้ ๓  เดือน  ( ยก
<span class="LineNumber"> 110 </span>เดือนต้นไว้สำหรับยุรพกิจอย่างอื่น ),  เดือนที่ ๒  วินัยบัญญัติ  เดือนที่ ๓
<span class="LineNumber"> 111 </span>ธรรมวิภาค,  เดือนท้ายเมื่อจวนสึก คิหิปฏิบัติ.  ผู้ประกอบด้วยสติปัญญา
<span class="LineNumber"> 112 </span>อุตสาหะกล้าก็ได้เร็วกว่ากำหนด,  ปานกลางก็พอทันกำหนด,  ทรามก็
<span class="LineNumber"> 113 </span>ไม่ทันกำหนด.  ในระหว่างที่ศึกษาอยู่นั้น  ในชั้นต้น  เมื่อถึงกถาอะไร
<span class="LineNumber"> 114 </span>ได้สอบถามให้เล่าหัวข้อเหล่านั้นให้ฟังจนเห็นว่าขึ้นใจแล้ว.  ส่วนวินัย
<span class="LineNumber"> 115 </span>ให้ผูกเป็นปัญหาให้ตัดสิน,  ปัญหานั้นให้ตัดสินได้ด้วยเทียบตามแบบ
<span class="LineNumber"> 116 </span>เช่น   " ภิกษุพยาบาลคนไข้  วางยาผิด  คนไข้ตาย, จะต้องปาราชิก
<span class="LineNumber"> 117 </span>หรือไม่ ? "   ผู้ตอบต้องใคร่ครวญดูเจตนาของผู้วางยาว่า  เหมือนกับ
<span class="LineNumber"> 118 </span>เจตนาของผู้ที่กล่าวไว้ในแบบหรือไม่ ?  เท่านี้ก็ตัดสินได้.  ถึงธรรมวิภาค
<span class="LineNumber"> 119 </span>และคิหิปฏิบัติก็มีปัญหาถามเหมือนกัน  เช่น   " อย่างไร ความคบสัตบุรุษ
<span class="LineNumber"> 120 </span>เป็นต้น  จึงเป็นเครื่องเจริญของมนุษย์ ? "   ในที่นี้ผู้ตอบต้องอธิบายตาม
<span class="LineNumber"> 121 </span>ความเห็นของตนให้สมแก่รูปปัญหา.  อีกข้อหนึ่ง   " ทรัพย์ที่จับจ่ายด้วย
<span class="LineNumber"> 122 </span>ประการไร  จึงได้ชื่อว่าเป็นประโยชน์ ? "   ในที่นี้ต้องเอากระทู้ความใน
<span class="LineNumber"> 123 </span>หมวดที่ว่าด้วยประโยชน์เกิดแต่การถือเอาโภคทรัพย์  มาอธิบายแก้ให้สม
<span class="LineNumber"> 124 </span>รูปปัญหา.  เมื่อถึงกำหนด  ได้มีการสอบความรู้ใน ๓  อย่างนั้น  เพื่อ
<span class="LineNumber"> 125 </span>เป็นอุบายให้เอาใจใส่ดีขึ้น.
<span class="LineNumber"> 126 </span>           ยังมีวิธีที่ช่วยทำให้ผู้บวชใหม่  ได้ความรู้กว้างขวางออกไปกว่านี้อีก.
<span class="LineNumber"> 127 </span>ส่วนวินัย  ถามปัญหาให้เทียบตามแบบไม่ได้  เช่น  " ภิกษุตีเด็ด ต้อง
<span class="LineNumber"> 128 </span>อาบัติอะไร ? "   ในแบบมีแต่ว่าตีภิกษุต้องปาจิตตีย์.  เช่นนี้ทำให้ค้นคว้า
<span class="LineNumber"> 129 </span>ในสิกขาเล่มใหญ่<SUP>๑</SUP>  พอพบแล้วก็จำได้ทันที.  ส่วนธรรมวิภาคนั้นได้แจก
<span class="LineNumber"> 130 </span>กระทู้พุทธภาษิต<SUP>๒</SUP>  เช่น   " คนล่วงทุกข์ได้เพราะความเพียร,  ได้ชื่อเสียง
<span class="LineNumber"> 131 </span>เพราะความสัตย์ "  วันละข้อ.  แจกให้อย่างเดียวกันหมด  ให้ไปแต่งแก้
<span class="LineNumber"> 132 </span>แล้วนำมาอ่านในที่ประชุมในกำหนด;  ผู้แต่งต้องตริตรองด้วยน้ำใจให้
<span class="LineNumber"> 133 </span>เห็นเองก่อนว่า   " ความเพียรเป็นเหตุ,  ความล่วงทุกข์เป็นผล.  ความ
<span class="LineNumber"> 134 </span>สัตย์เป็นเหตุ,  ชื่อเสียงเป็นผล; "   จึงจะเรียงความแต่งมาอ่านได้  ใน
<span class="LineNumber"> 135 </span>เวลาที่อ่าน  ต่างคนก็ต่างมุ่งฟังของกันและกัน.  เมื่อใครอธิบายดี  ก็
<span class="LineNumber"> 136 </span>จำไว้,  และที่สุดได้รับวินิจฉัย  ว่าถูกหรือผิด.  ข้อนี้เป็นเหตุให้ค้นคว้า
<span class="LineNumber"> 137 </span>ข้อความในหนังสือธรรมมาอธิบาย  ได้ความรู้กว้างขวางและตริตรองเห็น
<span class="LineNumber"> 138 </span>ความดี  เห็นความชั่ว  ด้วยน้ำใจเอง.
<span class="LineNumber"> 139 </span>           หนังสือเล่มนี้  แต่งขึ้นสำหรับสอนภิกษุสามเณรบวชใหม่ให้พอควร
<span class="LineNumber"> 140 </span>แก่เวลาจะศึกษาได้  จึงตั้งชื่อว่า  นวโกวาท  และมีข้อความแต่โดยย่อ ๆ
<span class="LineNumber"> 141 </span>เพียงเท่านี้.
<span class="LineNumber"> 142 </span>							กรมหมื่นวชิรญาณวโรรส
<span class="LineNumber"> 143 </span>วัดบวรนิเวศวิหาร
<span class="LineNumber"> 144 </span>วันที่ ๒๑  พฤษภาคม  ร.ศ.  ๑๑๘

<span class='footnote'>๑.  มหาขันธก์,  บุพพสิกขาวรรณนา,  วินัยมุข.   ๒.  วิธีสอนแบบนี้  ภายหลังได้ทรงรวบรวม</span>
<span class='footnote'>ขึ้นเป็นหนังสือพุทธศาสนสุภาษิต.</span>
