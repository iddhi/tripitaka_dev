<span class="LineNumber"> 001 </span>ต้องต่อยกล่องเข็มนั้นให้แตกเสียก่อน   จึงแสดงอาบัติได้  ปาจิตตีย์
<span class="LineNumber"> 002 </span>ชนิดนี้  เรียกเภทนาปาจิตตีย์  มีสิกขาบทเดียวเท่านี้.   ได้กล่องเข็ม    
<span class="LineNumber"> 003 </span>เช่นนั้น  อันคนอื่นทำไว้แล้วมาใช้สอยเป็นกล่องเข็ม  ต้องทุกกฏ.  เพราะ
<span class="LineNumber"> 004 </span>ในสิกขาบทกล่าวถึงกล่องเข็มอย่างเดียว  ของอื่นเช่นลูกดุม  ลูกถวิน
<span class="LineNumber"> 005 </span>ตะบันไฟ  กลักยาตา   ไม้ป้ายยาตา  และอื่น ๆ  ท่านอนุญาต   แต่พึง
<span class="LineNumber"> 006 </span>เข้าใจว่า  ไม่ใช่ของที่เล่นฮือกัน  ถ้าทำขึ้นในเวลาที่เล่นฮือกัน  อนุโลม
<span class="LineNumber"> 007 </span>ตามต้นบัญญัติ  ไม่พ้นจากทุกกฏกระมัง.  
<span class="LineNumber"> 008 </span>	สิกขาบทที่  ๕  ว่า  อนึ่ง  ภิกษุผู้ให้ทำเตียงก็ดี  ตั่งก็ดี  ใหม่  พึง
<span class="LineNumber"> 009 </span>ทำให้มีเท้าเพียง  ๘  นิ้ว  ด้วยนิ้วสุคต  เว้นไว้แต่แม่แคร่เบื้องต่ำ  เธอ
<span class="LineNumber"> 010 </span>ทำให้ล่วงประมาณนั้นไป  เป็นปาจิตตีย์   ที่ให้ตัดเสีย.
<span class="LineNumber"> 011 </span>	เตียงนั้น  เป็นของที่ทำยาวพอนอนได้.  ตั่งนั้น  เป็นของที่ทำสั้น
<span class="LineNumber"> 012 </span>ไม่พอจะนอน  ใช้เป็นที่นั่ง  ตรงกับม้า.  ทำเองก็ดี  ให้ทำก็ดี  ให้ล่วง
<span class="LineNumber"> 013 </span>ประมาณ ต้องปาจิตตีย์   ต้องตัดเท้าเตียงเท้าตั่ง   ซึ่งเกินประมาณ
<span class="LineNumber"> 014 </span>นั้นเสียก่อน  จึงแสดงอาบัติได้.  ปาจิตตีย์ชนิดนี้  เรียกว่าเฉทนก-
<span class="LineNumber"> 015 </span>ปาจิตตีย์  มีหลายสิกขาบท  นอกจากนี้  กล่าวถึงผ้าทั้งนั้น.  ได้ของ
<span class="LineNumber"> 016 </span>ที่เขาทำเกินประมาณไว้มา   ใช้สอยนั่งนอนทั้งอย่างนั้น   ต้องทุกกฏ.
<span class="LineNumber"> 017 </span>ตัดเท้าให้ได้ประมาณเสียก่อน  ใช้ได้.  ส่วนม้า  ๔  เหลี่ยมพอเฉพาะ
<span class="LineNumber"> 018 </span>ก้นนั่ง   เรียกว่า  อาสันทิ  และตั่งมีพนัก  ๓  ด้าน  ตรงกับเก้าอี้มีแขน
<span class="LineNumber"> 019 </span>เรียกสัตตังคะ   เป็นของที่ทรงอนุญาตไว้แผนกหนึ่ง  และตั่งมีพนัก
<span class="LineNumber"> 020 </span>ด้านเดียว   ตรงกับเก้าอี้ไปมีแขน  เรียกปัญจังคะ  เป็นของอนุโลม
<span class="LineNumber"> 021 </span>สัตตังคะ   มีเท้าสูงกว่าประมาณ  ก็ใช้ได้.
