<span class="LineNumber"> 001 </span>ทำจีวรสำเร็จแล้ว  หรือไม่ได้ทำเลย  จนพ้นสมัยนั้นแล้ว  ภิกษุผู้ได้
<span class="LineNumber"> 002 </span>กรานกฐน  เดาะกฐินเสียเอง   คือทำการบางอย่างอันเป็นเหตุจะถือเอา
<span class="LineNumber"> 003 </span>ประโยชน์แห่งการได้กรานกฐินอีกไม่ได้  เช่นไปเสียจากวัดด้วยไม่คิด
<span class="LineNumber"> 004 </span>จะกลับมา  หรือสิ้นเขตแห่งอานิสงส์กฐินแล้ว  เช่นนี้  ภิกษุพึงทรง 
<span class="LineNumber"> 005 </span>อติเรกจีวรได้  ๑๐  วันเป็นอย่างยิ่ง.  
<span class="LineNumber"> 006 </span>	จีวรนั้นมีกำเนิด  ๖  "โขมํ"  ทำด้วยเปลือกไม้  เช่นผ้าลินิน  ๑
<span class="LineNumber"> 007 </span>"กปฺปาสิกํ"  ทำด้วยฝ้าย  คือผ้าสามัญ  ๑   "โกเสยฺยํ"  ทำด้วยไหม
<span class="LineNumber"> 008 </span>คือแพร ๑   "กมฺพลํ"  ทำด้วยขนสัตว์  [ยกผมขนมนุษย์] เช่น
<span class="LineNumber"> 009 </span>สักหลาด  ๑  "สาณํ"   ทำด้วยเปลือกไม้สาณะ  ซึ่งแปลกันว่าป่าน  ๑
<span class="LineNumber"> 010 </span>"ภงฺคํ"  ทำด้วยสัมภาระเจือกัน  เช่นผ้าด้วยแกมไหม  ๑.  ผ้ามีกำเนิด  ๖
<span class="LineNumber"> 011 </span>นี้  มีประมาณตั้งแต่ยาว ๘  นิ้ว  กว้าง  ๔  นิ้วขึ้นไป  เข้าองค์กำหนด
<span class="LineNumber"> 012 </span>แห่งผ้าต้องวิกัปเป็นอย่างต่ำ  ชื่อว่าจีวร.  จีวรนี้  มีพระพุทธานุญาต
<span class="LineNumber"> 013 </span>ให้ภิกษุมีได้เป็นอย่าง ๆ   และบางอย่างมีจำกัดจำนวน  เช่นไตรจีวร
<span class="LineNumber"> 014 </span>จีวรอย่างนี้  เรียกว่าอธิษฐาน.  จีวรอันไม่ใช่ของอธิษฐานเช่นนี้
<span class="LineNumber"> 015 </span>และไม่ใช่ของวิกัป  คือเป็นกลางในระยะหว่าง  ๒  เจ้าของ  เรียกอติเรก-
<span class="LineNumber"> 016 </span>จีวร.
<span class="LineNumber"> 017 </span>	กิริยาว่า  "ทรง"  นั้น   แต่เดิมดูเหมือนจะหมายเอาครอง
<span class="LineNumber"> 018 </span>หรือนุ่งห่ม  ตั้งแต่มีอนุบัญญัติผ่อนให้ ๑๐  วันแล้ว หมายความตลอดถึง
<span class="LineNumber"> 019 </span>มีได้เป็นสิทธิ์.
<span class="LineNumber"> 020 </span>	กำหนดนับเป็นวันล่วงนั้น  เมื่ออรุณคือแสงเงินขึ้น.  ภิกษุยัง
<span class="LineNumber"> 021 </span>อติเรกจีวรนั้นให้ล่วง  ๑๐  วัน  ถึงอรุณที่ ๑๑  เป็นนิสสัคคิยปาจิตตีย์.
