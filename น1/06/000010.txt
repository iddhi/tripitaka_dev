<span class="LineNumber"> 001 </span>เมื่อนั้น  พระองค์จึงทรงบัญญัติสิกขาบท  ห้ามความประพฤติเช่นนั้น
<span class="LineNumber"> 002 </span>เป็นอย่าง ๆ  ไป  เช่นพระธนียะถือเอาพระวาจาของพระเจ้าพิมพิสาร
<span class="LineNumber"> 003 </span>ซึ่งเปล่งตามพระราชประเพณี  เมื่อครั้งราชาภิเษกว่า  "หญ้าไม้และน้ำ  
<span class="LineNumber"> 004 </span>เราให้แก่พวกสมณพราหมณ์ละ"   ดังนี้  เป็นเลศ   ถือเอาไม้หลวงไป
<span class="LineNumber"> 005 </span>ทำกุฎี  ด้วยอ้างว่าได้รับพระราชทาน  เมื่อเกิดเหตุนี้ขึ้น  จึงทรงตั้ง 
<span class="LineNumber"> 006 </span>พระบัญญัติห้ามอทินนาทาน.  แม้อภิสมาจารก็ทรงวางไว้โดยนัยนั้น
<span class="LineNumber"> 007 </span>ครั้นตั้งพระบัญญัติขึ้นแล้ว  แต่ยังไม่เหมาะด้วยประการใดประการหนึ่ง
<span class="LineNumber"> 008 </span>คือยังหลวมอยู่  ไม่พอจะห้ามความเสียหายนั้นได้ขาด  เช่นนี้ทรงบัญญัติ
<span class="LineNumber"> 009 </span>ซ้ำรัดเข้าอีก   เช่นทรงตั้งพระบัญญัติห้ามไม่ให้ล้างผลาญชีวิตมนุษย์
<span class="LineNumber"> 010 </span>ยังไม่พอจะให้เข้าใจว่า  ทรงห้ามตลอดถึงพรรณนาคุณแห่งความตาย
<span class="LineNumber"> 011 </span>หรือยังให้เขาฆ่าตัวเสียเอง   จึงทรงบัญญัติซ้ำเติมความข้อนั้นเข้าด้วย
<span class="LineNumber"> 012 </span>หรือตึงเกินไป  เช่นนี้ทรงบัญญัติซ้ำผ่อนให้เบาลง  เช่นทรงตั้งพระบัญญัติ
<span class="LineNumber"> 013 </span>ห้ามไม่ให้อวดอุตตริมนุสสธรรมอันไม่มีจริง  ข้อนี้กินความกว้างไปถึง
<span class="LineNumber"> 014 </span>การอวดด้วยสำคัญว่าได้บรรลุ  แต่เป็นคุณที่ไม่มีจริง  จึงทรงบัญญัติซ้ำ
<span class="LineNumber"> 015 </span>ยกผู้พูดด้วยสำคัญผิดดังนั้นเสีย  ไม่ให้ต้องอาบัติ.  พระบัญญัติที่ทรง
<span class="LineNumber"> 016 </span>ตั้งไว้แล้ว  แม้ไม่เป็นไปสะดวก  ก็ไม่ทรงถอนเสียทีเดียว   คงเพิ่ม
<span class="LineNumber"> 017 </span>อนุบัญญัติ   ดัดแปลงไปเช่นนี้  บางทีจนเสียความมุ่งหมายเดิมก็มี
<span class="LineNumber"> 018 </span>เช่น   ทรงตั้งพระบัญญัติห้ามไม่ให้นอนด้วยอนุปสัมบัน  เพื่อจะกัน
<span class="LineNumber"> 019 </span>ชาวบ้านไม่ให้เห็นอาการวิปลาสของภิกษุในเวลานอนหลับ  เมื่อมี
<span class="LineNumber"> 020 </span>สามเณรขึ้น  สามเณรก็จัดว่า   เป็นอนุปสัมบัน  ไม่มีที่อยู่  จึงทรง
<span class="LineNumber"> 021 </span>ผ่อนให้นอนด้วยกันได้ไม่เกิน  ๓  คืน     คราวนี้ก็นอนกับชาวบ้านได้
