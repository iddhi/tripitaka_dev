<span class="LineNumber"> 001 </span>อาบัติทุกกฏ   เพราะไม่เป็นธรรมเนียมที่ดี   ซึ่งจะพึงอำนวยให้ทำได้.
<span class="LineNumber"> 002 </span>	สิกขาบทที่  ๔  ว่า  อนึ่ง   ภิกษุใด  วางไว้แล้วก็ดี  ให้วางไว้
<span class="LineNumber"> 003 </span>แล้วก็ดี   ซึ่งเตียงก็ดี   ตั่งก็ดี  ฟูกก็ดี  เก้าอี้ก็ดี   อันเป็นของสงฆ์ใน  
<span class="LineNumber"> 004 </span>ที่แจ้ง  เมื่อหลีกไป  ไม่เก็บก็ดี  ไม่ให้เก็บก็ดี   ซึ่งเสนาสนะที่วางไว้
<span class="LineNumber"> 005 </span>นั้น  หรือไม่บอกสั่ง   ไปเสีย   เป็นปาจิตตีย์. 
<span class="LineNumber"> 006 </span>	ในสมัยมิใช่ฤดูฝน   มีพระพุทธานุญาตให้วางเสนาสนะไว้ได้  ใต้
<span class="LineNumber"> 007 </span>ปะรำ   ใต้ต้นไม้   ที่นกกาจะไม่ถ่ายมูลรดได้.  ของสงฆ์เป็นวัตถุแห่ง
<span class="LineNumber"> 008 </span>ปาจิตตีย์   ของบุคคลนอกจากของตนเอง  เป็นวัตถุแห่งทุกกฏ.  ของ
<span class="LineNumber"> 009 </span>ตนเอง   เป็นวัตถุแห่งอนาบัติ.    ในสิกขาบทระบุชนิดของไว้ชัด
<span class="LineNumber"> 010 </span>เสนาสนะอย่างอื่น   มีเสื่อและแผ่นกระดานเป็นต้น   ทั้งของสงฆ์  ทั้ง
<span class="LineNumber"> 011 </span>ของบุคคล   ท่านว่าเป็นวัตถุแห่งทุกกฏ.  เสนาสนะที่ระบุชื่อไว้ใน
<span class="LineNumber"> 012 </span>สิกขาบทนั้น  เพียงเอาไปใช้ในที่แจ้งไม่ห้าม   แต่ไม่ให้ทอดทิ้งไว้
<span class="LineNumber"> 013 </span>เพราะเหตุนั้น  เมื่อจะหลีกไป  เก็บเองหรือใช้ให้เขาเก็บ  หรือเป็น
<span class="LineNumber"> 014 </span>แต่เพียงบอกมอบหมายคนอื่นก็ได้   ไม่เป็นอาบัติ.  นั่งอยู่ก่อน   มี
<span class="LineNumber"> 015 </span>ใครมานั่งภายหลัง  เป็นธุระของเขา  หรือเกิดเหตุฉุกเฉินขึ้น  ไปโดยด่วน
<span class="LineNumber"> 016 </span>ไม่เป็นอาบัติ.   เอาของเช่นนั้นออกตาก   ไม่นับเข้าในที่นี้.
<span class="LineNumber"> 017 </span>	สิกขาบทนี้  ทรงบัญญัติเพื่อจะกันความสะเพร่า   และเพื่อให้รู้จัก
<span class="LineNumber"> 018 </span>ถนอมของ  ควรถือเป็นแบบอย่าง.
<span class="LineNumber"> 019 </span>	สิกขาบทที่  ๕  ว่า  อนึ่ง  ภิกษุใด  ปูแล้วก็ดี  ให้ปูแล้วก็ดี  ซึ่ง
<span class="LineNumber"> 020 </span>ที่นอน  ในวิหารเป็นของสงฆ์  เมื่อหลีกไป   ไม่เก็บก็ดี   ไม่ให้เก็บก็ดี
<span class="LineNumber"> 021 </span>ซึ่งที่นอนอันปูไว้นั้น  หรือไม่บอกสั่ง  ไปเสีย  เป็นปาจิตตีย์.
