<span class="LineNumber"> 001 </span>ว่าแต่ในครั้งนั้นเลย  ในบัดนี้เอง   การเก็บค่าเช่าที่ธรณีสงฆ์  ยังเก็บ
<span class="LineNumber"> 002 </span>ตามหลังคาเรื่องก็มี  ส่วนที่เป็นชานนั้น  ไม่ต้องพูดถึง  เรือนปลูก  
<span class="LineNumber"> 003 </span>แทรกลงไม่ได้แล้ว  ไม่ต้องหวง.  เพราะเหตุนั้น  ข้าพเจ้าจึงได้กล่าวว่า
<span class="LineNumber"> 004 </span>อรรถแห่งสิกขาบทนี้แฝงอยู่  ทำให้เข้าใจยาก.  
<span class="LineNumber"> 005 </span>	คราวนี้เป็นวาระที่จะปรารภถึงประมาณแห่งกุฎี  ประมาณนั้น
<span class="LineNumber"> 006 </span>ใช้สุคตประมาณ.  ประมาณชนิดนี้  เข้าใจกันมาว่า ออกจากนิ้ว
<span class="LineNumber"> 007 </span>พระหัตถ์แห่งพระศาสดาเอง.   ข้อนี้ก็น่าจะเป็นได้  เมื่อพระองค์ทรง
<span class="LineNumber"> 008 </span>บัญญัติสิกขาบทเกี่ยวถึงประมาณเข้า  ก็จะทรงชี้เอานิ้วเอาคืนเอาศอก
<span class="LineNumber"> 009 </span>ของพระองค์เอง.  แต่ใคร่ครวญถึงศัพท์ว่า  "สุคต"  ซึ่งไม่ได้
<span class="LineNumber"> 010 </span>เคยใช้ในพระโอฐของพระศาสดาเรียกพระองค์เอง   หรือในโอฐสาวก
<span class="LineNumber"> 011 </span>ใช้เรียกพระศาสดา  คิดฉงนไปว่า  บางทีจะหมายความอย่างอื่นกระมัง
<span class="LineNumber"> 012 </span>เช่น   คืบเต็ม ๆ   คือคืบอย่างผึ่งผาย  หรือหมายเอาประมาณหลวง
<span class="LineNumber"> 013 </span>อันใช้เป็นหลักมาตรา  หรือเป็นชื่อประมาณต่างอย่างหนึ่ง  เช่น  เรา
<span class="LineNumber"> 014 </span>เรียกกันว่า   นิ้วช่างไม้นิ้วฟุต  ฉะนี้.  ข้อนี้เป็นแต่นึกไป  ยังไม่พบ
<span class="LineNumber"> 015 </span>หลักฐาน   ทั้งคำว่าประมาณแห่งสุคตจีวรแห่งพระสุคตก็มีอยู่  จึงต้อง
<span class="LineNumber"> 016 </span>ฟังเอาว่า  นั่นเป็นประมาณออกจากนิ้วพระหัตถ์แห่งพระศาสดา.  แม้
<span class="LineNumber"> 017 </span>อย่างนั้นก็ยังจะต้องหาทางคำนวณอีกว่าเท่าไร   จักงดไว้กล่าวแผนก
<span class="LineNumber"> 018 </span>หนึ่ง.   ในสิกขาบทนี้ก็ดี   ในสิกขาบทอื่นก็ดี  จักกล่าวทับว่านิ้วสุคต
<span class="LineNumber"> 019 </span>คืบสุคตไว้ที.
<span class="LineNumber"> 020 </span>	คราวนี้จักวินิจฉันความแห่งพากย์ว่า  "หากภิกษุให้ทำกุฎีด้วย
<span class="LineNumber"> 021 </span>การขอเอาเอง     ในที่อันมีผู้จองไว้   อันหาชนรอบมิได้"  ต่อไป.
