<span class="LineNumber"> 001 </span>พากย์นี้บ่งความว่าเป็นสังฆาทิเสส  แต่ไฉนในคัมภีร์วิภังค์แก้ว่า  แต่  
<span class="LineNumber"> 002 </span>ละอย่าง ๆ  เป็นวัตถุแห่งทุกกฏ  เข้าใจไม่ได้,   ถ้าถูกตามนั้น  พากย์นั้น
<span class="LineNumber"> 003 </span>ในสิกขาบทกล่าวไว้ทำอะไร  และบทปริกัปว่า  "หรือ"  ในพากย์
<span class="LineNumber"> 004 </span>ต่อไปก็หาประโยชน์ไม่ได้  [เห็นชัดในสิกขาบทข้างหน้า  อันมีเฉพาะ
<span class="LineNumber"> 005 </span>บทเดียว].    ใคร่ครวญดู  การแสดงที่เป็นธุระของสงฆ์  ๆ   คงเลือก  
<span class="LineNumber"> 006 </span>ให้ถูกลักษณะ  ภิกษุทำในที่ผิดลักษณะเช่นนั้น  ก็คงทำในที่อื่นจากที่
<span class="LineNumber"> 007 </span>อันสงฆ์แสดงให้.  เมื่อถือเอาความเช่นนี้  เป็นอันได้ความแจ่มว่า
<span class="LineNumber"> 008 </span>ภิกษุขอให้สงฆ์แสดงที่ให้แล้ว  แต่ทำขึ้นในที่อื่น  หรือไม่ขอให้สงฆ์
<span class="LineNumber"> 009 </span>แสดงที่ให้เลย  หรือทำในที่อันสงฆ์แสดงให้แล้ว  แต่ทำกุฎีให้ล่วง
<span class="LineNumber"> 010 </span>ประมาณ  แต่ละอย่าง ๆ  เป็นประโยคแห่งสังฆาทิเสส.  ทำอย่างเดียว
<span class="LineNumber"> 011 </span>ต้องอาบัติตัวเดียว  ทำ  ๒  อย่าง  ต้องอาบัติ  ๒  ตัว.  อาบัติในบุพพปโยค
<span class="LineNumber"> 012 </span>เป็นทุกกฏทุกประโยคที่ทำ  จนถึงอีกประโยคหนึ่งจะเสด็จเป็นถุลลัจจัย
<span class="LineNumber"> 013 </span>ทำเสร็จ  เป็นสังฆาทิเสส.
<span class="LineNumber"> 014 </span>	อาบัติในสิกขาบทนี้  ต้องเพราะไม่ทำก็มี  คือไม่ขอให้สงฆ์แสดง
<span class="LineNumber"> 015 </span>ที่ให้ก่อน  ต้องเพราะทำก็มี  คือทำในที่อื่นจากที่อันสงฆ์แสดงให้  หรือ
<span class="LineNumber"> 016 </span>ทำให้ล่วงประมาณ  ต้องทั้งเพราะไม่ทำด้วย  ทั้งเพราะทำด้วยก็มี คือ
<span class="LineNumber"> 017 </span>ไม่ขอให้สงฆ์แสดงที่และทำให้ล่วงประมาณ.   ขอสงฆ์แสดงที่ให้ก่อน
<span class="LineNumber"> 018 </span>แล้วทำในที่นั้น  ไม่ให้เกินประมาณ  ไม่เป็นอาบัติ.
<span class="LineNumber"> 019 </span>	สิกขาบทที่  ๗  ว่า  อนึ่ง    ภิกษุจะให้ทำวิหารใหญ่อันมีเจ้าของ
<span class="LineNumber"> 020 </span>เฉพาะตนเอง  พึงนำภิกษุทั้งหลายไปเพื่อแสดงที่.  ภิกษุเหล่านั้นพึง
<span class="LineNumber"> 021 </span>แสดงที่อันไม่มีผู้จองไว้  อันมีชานรอบ.  หาภิกษุให้ทำวิหารใหญ่

