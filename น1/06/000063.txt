<span class="LineNumber"> 001 </span>	อรรถแห่งสิกขาบทนี้แฝงอยู่  ทำให้เข้าใจยาก  ต้องการอธิบาย
<span class="LineNumber"> 002 </span>มากสักหน่อย.   สมควรจะใคร่ครวญถึงที่ทางก่อน   เพราะสงฆ์อาจ   
<span class="LineNumber"> 003 </span>แสดงให้ได้   น่าจะเห็นว่าเป็นที่ในอาราม  หรือในอุปจารแห่งอาราม.
<span class="LineNumber"> 004 </span>แต่อารามในครั้งนั้น   ไม่เหมือนในบัดนี้  สงฆ์ไม่ได้เป็นใหญ่  มีเจ้าของ
<span class="LineNumber"> 005 </span>ดูแลรักษา  แต่เอาไว้สำหรับเป็นที่สงฆ์อาศัย   ทั้งยังมีความอื่นอีกบ่งว่า
<span class="LineNumber"> 006 </span>ไม่ใช่ที่ในอาราม  หรือในอุปจารแห่งอาราม.  คำว่า  อันมีผู้จองไว้
<span class="LineNumber"> 007 </span>นั้น   ข้าพเจ้าเข้าในว่า  เป็นที่อันคนจองไว้ก่อน   มีกรรมสิทธิ์ตาม
<span class="LineNumber"> 008 </span>กฎหมายบ้านเมือง.  การจองที่ทับหรือคาบเกี่ยว  มีห้ามไว้ชัดในการ
<span class="LineNumber"> 009 </span>ผูกสีมา.  แต่ในคัมภีร์วิภังค์แก้ว่า  เป็นที่อาศัยของสัตว์ตัวเล็กมีมด
<span class="LineNumber"> 010 </span>ปลวกเป็นต้น  ของสัตว์ร้าย   มีช้างเสือเป็นต้น  ที่อยู่ติดกับนาไร่
<span class="LineNumber"> 011 </span>เรือกสวนเรือนโรงของผู้อื่น  และเป็นที่พลุกพล่าน  เช่นอยู่ใกล้ที่
<span class="LineNumber"> 012 </span>ชุมนุมชน  และอยู่ริมถนนหนทาง.  ถ้าอย่างนี้  น่าจะหาที่สร้างไม่ได้
<span class="LineNumber"> 013 </span>เลย  ทั้งในป่า   ทั้งในบ้าน.  เหตุไฉนท่านจึงแก้อย่างนั้น.  บาลีบทนี้ว่า
<span class="LineNumber"> 014 </span>"สารมฺภํ"   แปลตามพยัญชนะว่า  "มีปรารภ"  หรือ  "มีเริ่ม"
<span class="LineNumber"> 015 </span>ท่านตีความเป็นอย่างนั้นไปเสีย.  คำว่า  อันมีชานรอบนั้น  ข้าพเจ้า
<span class="LineNumber"> 016 </span>เข้าใจว่า   ชานสำหรับหมายเขตตามธรรมเนียมของบ้านเมือง  ดังมี
<span class="LineNumber"> 017 </span>แจ้งในกฎหมาย  มานวธรรมศาสตร์  ของโบราณ  ที่เอาชื่อมาใช้เรียก
<span class="LineNumber"> 018 </span>กฎหมายสยามในกาลก่อน.  การเว้นชานไว้เป็นเขตนั้น  มีสั่งไว้ชัด
<span class="LineNumber"> 019 </span>ในการผูกสีมา.  แต่ในคัมภีร์วิภังค์แก้ว่า  เป็นที่อาจเวียนเกวียน  เวียน
<span class="LineNumber"> 020 </span>บันได.  ด้วยเหตุอย่างไร  ท่านจึงลงสันนิษฐานเช่นนั้น. เห็นว่าเพราะ
<span class="LineNumber"> 021 </span>บาลีบทนี้ว่า  "สปริกฺกมนํ"  แปลตามพยัญชนะว่า  "มีที่เดินได้รอบ"
