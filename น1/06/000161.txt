<span class="LineNumber"> 001 </span>ถูกข้าศึกล้อม   และมีเหตุขัดขวางอย่างอื่น  ๆ  อีก  อยู่เกินกว่ากำหนด
<span class="LineNumber"> 002 </span>นั้นได้.   
<span class="LineNumber"> 003 </span>	สิกขาบทที่  ๑๐  ว่า  ถ้าภิกษุอยู่ในเสนา  ๒-๓   คืน  ไปสู่สนามรบ
<span class="LineNumber"> 004 </span>ก็ดี  ไปสู่ที่พักพลก็ดี   ไปสู่ที่จัดขนวนทัพก็ดี   ไปดูหมู่อนึก  คือช้าง
<span class="LineNumber"> 005 </span>ม้า  รถ  พลเดิน   อันจัดเป็นกอง ๆ  แล้วก็ดี  เป็นปาจิตตีย์.
<span class="LineNumber"> 006 </span>                                    สุราปานวรรคที่  ๖
<span class="LineNumber"> 007 </span>	สิกขาบทที่  ๑  ว่า   เป็นปาจิตตีย์  ในเพราะดื่มสุราและเมรัย.
<span class="LineNumber"> 008 </span>	ในที่นี้ควรรู้อธิบายว่า  น้ำอันมีรสหวานเจืออยู่ทุกอย่าง  ที่เป็น
<span class="LineNumber"> 009 </span>เอง   เช่นน้ำตาลสด   ที่เขาปรุงขึ้นก็ตาม  เมื่อล่วงเวลาแล้ว  รสหวาน
<span class="LineNumber"> 010 </span>นั้นกลายเป็นรสเมา   แรงหรืออ่อน  ตามรสหวานที่เจืออยู่มาก   หรือ
<span class="LineNumber"> 011 </span>น้อย   นี้เรียกว่าเมรัย  เป็นของที่เขาทำด้วยหมักหรือดอง.  เมรัยนั้น
<span class="LineNumber"> 012 </span>เขากลั่นสกัดเอาน้ำออกเพื่อให้รสเมาแรงขึ้น  ตามแต่จะกำหนดว่า
<span class="LineNumber"> 013 </span>เท่าไรเป็นพอดี   นี้เรียกสุรา.  รวมทั้ง  ๒  อย่างนั้น  เรียกมัชชะ  แปล
<span class="LineNumber"> 014 </span>ว่า  น้ำยังผู้ดื่มแล้วให้เมา  ตัดสั้นว่า  น้ำเมา.  แต่ในสิกขาบทนี้
<span class="LineNumber"> 015 </span>เรียกตามประเภท  ไม่เหมือนในที่อื่น.  อาบัติในสิกขาบทนี้   ท่านว่า
<span class="LineNumber"> 016 </span>เป็นอจิตตกะ  เพราะไม่มีคำบ่งเจตนา   ไม่เหมือนในสิกขาบทของ
<span class="LineNumber"> 017 </span>สามเณรและของคฤหัสถ์.    ฝ่ายภิกษุ  แม้สำคัญว่ามิใช่น้ำเมา  ดื่ม
<span class="LineNumber"> 018 </span>เข้าไป  ก็คงเป็นอาบัติ.   ของอันมิใช่น้ำเมา  แต่มี  สี  กลิ่น  รส  ดุจ
<span class="LineNumber"> 019 </span>น้ำเมา  เช่นยาดองบางอย่าง  ไม่เป็นวัตถุแห่งอาบัติ.   น้ำเมาที่เจือ
<span class="LineNumber"> 020 </span>ในแกงในเนื้อหรือในของอื่น  เพื่อชูรสหรือกันเสีย  แต่เล็กน้อย  ไม่
<span class="LineNumber"> 021 </span>ถึงกับเป็นเหตุเมา   ชื่อว่าเป็นอัพโพหาริก  ฉันหรือดื่มของเช่นนั้น
<span class="LineNumber"> 022 </span>ไม่เป็นอาบัติ.

