<span class="LineNumber"> 001 </span>                                       กัณฑ์ที่  ๔    
<span class="LineNumber"> 002 </span>                                        ปาราชิก  
<span class="LineNumber"> 003 </span>	ศัพท์นี้  เป็นคุณบทของอาบัติ  แปลว่า  ยังผู้ต้องให้พ่าย.   เป็น
<span class="LineNumber"> 004 </span>คุณบทของบุคคล  แปลว่า  ผู้พ่าย,  เป็นคุณบทของสิกขาบท  แปลว่า
<span class="LineNumber"> 005 </span>ปรับอาบัติปาราชิก.  ในที่นี้  เป็นชื่อของสิกขาบทมี ๔  สิกขาบท.
<span class="LineNumber"> 006 </span>	สิกขาบทที่ ๑  ว่า  ภิกษุใด   ถึงพร้อมด้วยสิกขาและธรรมเนียม
<span class="LineNumber"> 007 </span>เลี้ยงชีพร่วมกันของภิกษุทั้งหลายแล้ว  ไม่กล่าวคืนสิกขา  ไม่ได้ทำให้
<span class="LineNumber"> 008 </span>แจ้งความเป็นผู้ถอยกำลัง   [คือความท้อแท้]  จะพึงเสพเมถุนธรรม
<span class="LineNumber"> 009 </span>โดยที่สุดแม้ในดิรัจฉานตัวเมีย  ภิกษุนี้เป็นปาราชิก  ไม่มีสังวาส  [คือ
<span class="LineNumber"> 010 </span>ธรรมเป็นเหตุอยู่ร่วมกับภิกษุอื่น].
<span class="LineNumber"> 011 </span>	คำว่า   ภิกษุ  ในที่นี้  ควรจะได้แก่ภิกษุทั้ง ๓ เหล่า  แต่ในคัมภีร์
<span class="LineNumber"> 012 </span>วิภังค์ท่านกล่าวว่า  ได้แก่ภิกษุที่สงฆ์อุปสมบทให้   ด้วยญัตติจตุตถกรรม
<span class="LineNumber"> 013 </span>คำนี้ส่อว่า  คัมภีร์วิภังค์เรียงทีหลัง  ครั้งนั้น  มีแต่ภิกษุที่สงฆ์อุปสมบท
<span class="LineNumber"> 014 </span>ให้  ท่านจึงกล่าวไว้ดังนั้น.  ภิกษุนั้น  เบื่อหน่ายในการประพฤติพรหม-
<span class="LineNumber"> 015 </span>จรรย์แล้ว  บอกลาสิกขาถือเพศเป็นอนุปสัมบันก็ได้.  แต่เธอไม่ได้
<span class="LineNumber"> 016 </span>บอกลสิกขา   ยังคงถือเพศเป็นภิกษุอยู่  และจะพึงเสพเมถุนธรรม
<span class="LineNumber"> 017 </span>คือการของคนคู่กันทั้งเป็นภิกษุ   เธอต้องอาบัติปาราชิก  เป็นผู้พ่าย
<span class="LineNumber"> 018 </span>จากหมู่ไม่มีสังวาส  คือ ธรรมเป็นเหตุอยู่ร่วมกับภิกษุทั้งหลายอีก  คือ
<span class="LineNumber"> 019 </span>ขาดอำนาจอันชอบธรรม  ในที่จะถือเอาประโยชน์แห่งความเป็นภิกษุ
<span class="LineNumber"> 020 </span>เช่น  ขาดจากสิกขาอันมีเสมอกับภิกษุ  กล่าวคือขาดจากความปกครอง
<span class="LineNumber"> 021 </span>ไม่ได้เข้าอุโบสถ ปวารณา  และสังฆกรรมกับสงฆ์อีก.
