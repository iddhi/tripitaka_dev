<span class="LineNumber"> 001 </span>	ในอรรถกถาแสดงอวหาร  ๒๕  ต่างแต่ชื่อ   แก้อรรถซ้ำไปซ้ำมา
<span class="LineNumber"> 002 </span>ป้วนเปี้ยน   มีบทพอที่จะฟังได้อยู่บ้าง  หรือบทพอจะเป็นทางพิจารณา
<span class="LineNumber"> 003 </span>ได้ชักมาไว้ในหนหลังแล้ว  บทเหลือจากนั้น  จักไม่กล่าวถึง  ผู้ต้องการ  
<span class="LineNumber"> 004 </span>รู้จงดูในบุพพสิกขาวัณณนาเถิด.  
<span class="LineNumber"> 005 </span>	หากจะมีคำถามสอดเข้ามาว่า   อวหาร  ๒๕  นั้นของพระอรรถ-
<span class="LineNumber"> 006 </span>กถาจารย์เอง  เหตุไฉนท่านจักอธิบายป้วนเปี้ยน.  มีคำแก้ว่า  ไม่ใช่
<span class="LineNumber"> 007 </span>ของท่านเอง  เก็บมาจากบาลีบ้าง  บางทีจะเก็บชื่อมาจากกฎหมาย
<span class="LineNumber"> 008 </span>ของบ้านเมืองบ้าง  เช่นอาการ  ๓๒  อันเป็นอารมณ์แห่งกายคตาสตี-
<span class="LineNumber"> 009 </span>กัมมัฏฐาน  ซึ่งพรรณนาไว้ในคัมภีร์วิสุทธิมรรค   เก็บเอามาจาก
<span class="LineNumber"> 010 </span>ตำราแพทย์ในครั้งนั้น   แต่ท่านไม่เข้าใจอธิบายของเขา  จึงคิดอธิบาย
<span class="LineNumber"> 011 </span>พอสมพยัญชนะ.  ข้อที่เห็นว่าผิดได้ง่าย ๆ นั้น  ชื่อหมวดว่านานา-
<span class="LineNumber"> 012 </span>ภัณฑปัญจกะ  และเอกภัณฑปัญจกะ  ซึ่งแจกอวหารบทละ  ๕  ๆ
<span class="LineNumber"> 013 </span>เหมือนกัน   ท่านแก้ว่า   นานาภัณฑะนั้น  ได้แก่ของทั้งมีวิญญาณ
<span class="LineNumber"> 014 </span>ทั้งไม่มีวิญญาณ  ส่วนเอกภัณฑะนั้น  ได้แก่ของมีวิญญาณ  คือสัตว์
<span class="LineNumber"> 015 </span>ต่างชนิด.  เมื่อเป็นเช่นนั้น  น่าชวนให้คิดว่า  แยกของมีวิญญาณไว้
<span class="LineNumber"> 016 </span>หมวดหนึ่งแล้ว   เหตุไฉนไม่แยกเอาเฉพาะของไม่มีวิญญาณไว้อีก
<span class="LineNumber"> 017 </span>หมวดหนึ่งเล่า    จักตามนัยนี้มิดีกว่าหรือ.  เป็นการจริง  ครั้นจะเอา
<span class="LineNumber"> 018 </span>ตามนั้น  ชื่อพอจะแก้ได้  แต่บทอวหารแก้ยาก  จึงต้องแก้พอของ
<span class="LineNumber"> 019 </span>ไปที  พอให้สมอรรถแห่งนานาภัณฑะ  ซึ่งแปลว่าของต่างกัน.  ข้าพเจ้า
<span class="LineNumber"> 020 </span>สันนิษฐานเห็นว่า  ๒  ชื่อนั้น  กำหนดด้วยจำนวนแห่งทรัพย์.  ทรัพย์
<span class="LineNumber"> 021 </span>สิ่งเดียวมีราคาเป็นวัตถุแห่งปาราชิก   เรียกว่าเอกภัณฑะ  แปลว่า
