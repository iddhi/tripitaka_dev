<span class="LineNumber"> 001 </span>พ้นร้อน  และช่วยหาศัสตราเป็นต้นมาให้  หรือไม่ทำเช่นนี้  เป็นแต่
<span class="LineNumber"> 002 </span>พูดพรรณนาคุณแห่งความตาย   หรือชักชวนเพื่ออันตาย   คนนั้น  
<span class="LineNumber"> 003 </span>หาศัสตราเป็นต้นเอาเอง  ดังนี้ก็เหมือนกัน.  พรรณนาหรือชักชวนนั้น
<span class="LineNumber"> 004 </span>ใช้วาจาหรือทำด้วยกาย  เช่นเขียนหนังสือ  ก็เช่นกัน.  อนึ่ง  คำว่า
<span class="LineNumber"> 005 </span>แสวงหาศัสตรานั้น   พึงเข้าใจว่าแสดงไว้เป็นตัวอย่าง  แสวงหาสิ่งอื่น
<span class="LineNumber"> 006 </span>อันเป็นเครื่องผลาญชีวิตก็เหมือนกัน.  และพึงเข้าใจว่าเป็นแต่เพียง 
<span class="LineNumber"> 007 </span>แสวงหาศัสตราเป็นต้นก็ดี  เป็นแต่เพียงชักชวนก็ดี  เขาไม่ทำลายชีวิต
<span class="LineNumber"> 008 </span>ของเขา  เช่นนี้อาบัติไม่ถึงที่สุด  ดุจเดียวกับทำเอง  แต่เขาไม่ตาย.
<span class="LineNumber"> 009 </span>	มนุษย์เป็นวัตถุแห่งปาราชิก  สัตว์ที่เรียกว่าอมนุษย์  ต่างโดย
<span class="LineNumber"> 010 </span>เป็นยักษ์เป็นเปรต  และสัตว์ดิรัจฉานที่ว่ามีฤทธิ์จำแลงกายเป็นมนุษย์ได้
<span class="LineNumber"> 011 </span>เป็นวัตถุแห่งถุลลัจจัย  สัตว์ดิรัจฉานทั่วไป  ตามทางนี้  น่าจะเป็น
<span class="LineNumber"> 012 </span>วัตถุแห่งทุกกฏ   แต่มีสิกขาบทแผนหนึ่ง  จึงเป็นวัตถุแห่งปาจิตตีย์
<span class="LineNumber"> 013 </span>ลักลั่นอยู่ในลำดับนี้  ถ้าถือเอามติของข้าพเจ้า  ก็จะเห็นว่าหาลักลั่นไม่.
<span class="LineNumber"> 014 </span>	ภิกษุพยายามจะฆ่ามนุษย์   ทำสำเร็จต้องปราราชิก  ถ้าทำไม่สำเร็จ
<span class="LineNumber"> 015 </span>เป็นแต่เพียงทำให้เจ็บตัว  ต้องถุลลัจจัย  ทำไม่ถึงนั้น  ต้องทุกกฏ.
<span class="LineNumber"> 016 </span>ภิกษุพยายามจะฆ่าตัวเอง  ต้องทุกกฏ.  ภิกษุพยายามจะฆ่าสัตว์อื่น
<span class="LineNumber"> 017 </span>ต้องอาบัติตามวัตถุ.  อาบัติในบุพพปโยคเป็นทุกกฏอย่างเดียว.
<span class="LineNumber"> 018 </span>	สิกขาบทนี้  เป็นสจิตตกะ   เพราะเหตุนั้น  ไม่เป็นอาบัติแก่ภิกษุ
<span class="LineNumber"> 019 </span>ผู้ไม่แกล้ง  หาได้มีความประสงค์จะให้ตายไม่  เช่นทำงานอยู่บนที่สูง
<span class="LineNumber"> 020 </span>ของหนักพลัดจากมือตกถูกคนข้างล่างตาย  หรือพยาบาลคนไข้หนัก
<span class="LineNumber"> 021 </span>และหยอดยามากเกินไป  คนไข้กลืนไม่ทันสำลักตาย  และภิกษุผู้ไม่รู้
