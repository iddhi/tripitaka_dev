<span class="LineNumber"> 001 </span>	สิกขาบทที่  ๖  ว่า  อนึ่ง  ภิกษุใด  ให้ทำเตียงก็ดี   ตั่งก็ดี   เป็น     
<span class="LineNumber"> 002 </span>ของหุ้มนุ่น   (คือยัดนุ่น)  เป็นปาจิตตีย์  ที่ให้รื้อเสีย.      
<span class="LineNumber"> 003 </span>	คำว่า  นุ่นนั้น  หมายเอาของที่เป็นปุย  เกิดจากต้นไม้  เกิดจาก
<span class="LineNumber"> 004 </span>เถาวัลย์  แม้ดอกหญ้าเลา  แม้ฝ้าย  ก็นับเข้าในนี้.  เตียงตั่งหุ้มนุ่นนั้น
<span class="LineNumber"> 005 </span>พึงเห็นดังเก้าอี้เบาะ.
<span class="LineNumber"> 006 </span>	สิกขาบทที่  ๗  ว่า  อนึ่ง  ภิกษุผู้ให้ทำผ้าสำหรับนั่ง  พึงให้ทำให้
<span class="LineNumber"> 007 </span>ได้ประมาณ.  นี้ประมาณในคำนั้น  โดยยาว ๒  คืบ  โดยกว้างคืบครึ่ง
<span class="LineNumber"> 008 </span>ชายคืบหนึ่ง  ด้วยคืบสุคต.  เธอทำให้ล่วงประมาณนั้นไป   เป็น
<span class="LineNumber"> 009 </span>ปาจิตตีย์  ที่ให้ตัดเสีย.
<span class="LineNumber"> 010 </span>	ผ้าสำหรับนั่งนี้  เรียกชื่อตามบาลีว่า  นิสีทนะ  ทรงอนุญาตเป็น
<span class="LineNumber"> 011 </span>บริขารพิเศษ  อธิฐานไว้ได้ผืนหนึ่ง.  ในสิกขาบทนี้   มีกำหนด
<span class="LineNumber"> 012 </span>ประมาณ  เดิม  ยาว  ๒  คืบ  กว้างคืบครึ่ง  ภายหลัง  ภิกษุอ้วนโต
<span class="LineNumber"> 013 </span>นั่งไม่พอ  ทรงอนุญาตเพิ่มชายอีกคืบหนึ่ง.   เพราะคำว่า  คืบหนึ่ง
<span class="LineNumber"> 014 </span>เฉย ๆ  ไม่มีด้านยาวหรือด้านกว้าง  จึงพาให้นักวินัยสันนิษฐาน
<span class="LineNumber"> 015 </span>ต่างกัน.  ข้าพเจ้าจะยกไว้กล่าวถึงในหมวดบริขารบริโภคในเล่ม  ๒.
<span class="LineNumber"> 016 </span>ถ้าเพ่งว่า  ชายนั้น   ทรงอนุญาตให้ต่อ   เพื่อจะได้พอนั่ง  ก็น่าจะ
<span class="LineNumber"> 017 </span>เข้าใจว่า  ให้ต่อด้านไหน   แต่ถ้ากำหนดประมาณแห่งชายให้เกินคืบ
<span class="LineNumber"> 018 </span>หนึ่ง  ๔  เหลี่ยม  ก็เป็นข้อน่าจะดำริอยู่.   อธิบายพึงรู้โดยนัยอันกล่าว
<span class="LineNumber"> 019 </span>แล้วในสิกขาบทที่  ๕.
<span class="LineNumber"> 020 </span>	สิกขาบทที่  ๘  ว่า  อนึ่ง  ภิกษุผู้ให้ทำผ้าปิดฝี   พึงทำให้ได้
<span class="LineNumber"> 021 </span>ประมาณ.  นี้ประมาณในคำนั้น  โดยยาว  ๔  คืบ  โดยกว้าง  ๒ คืบ
