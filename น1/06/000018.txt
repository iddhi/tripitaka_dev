<span class="LineNumber"> 001 </span>	อาบัติที่ต้องด้วยอาการ  ๖  นี้  อย่างใดอย่างหนึ่ง  เป็นหน้าที่
<span class="LineNumber"> 002 </span>ของภิกษุผู้ต้อง  จะทำคืนด้วยวิธีนั้น ๆ   ดังกล่าวแล้วในหนหลัง  ถ้า  
<span class="LineNumber"> 003 </span>ปิดบังทอดธุระเสีย  เป็นหน้าที่ของภิกษุอื่นผู้รู้เห็นจะพึงตักเตือนภิกษุ
<span class="LineNumber"> 004 </span>นั้นเองด้วยเมตตาในเธอ  หรือถ้าดื้อดึง  แม้จะพึงโจทท้วงห้ามการฟัง  
<span class="LineNumber"> 005 </span>พระปาติโมกข์ในท่ามกลางสงฆ์   ด้วยเห็นแก่พระศาสนา  และเป็น
<span class="LineNumber"> 006 </span>หน้าที่ของสงฆ์จะพึงทำตามสมควรแก่พระธรรมวินัย.    เหตุดังนั้น
<span class="LineNumber"> 007 </span>ภิกษุควรประพฤติตนเป็นคนซื่อตรง  ให้สมเป็นที่วางพระหฤทัยของ
<span class="LineNumber"> 008 </span>พระศาสดา.   กิริยาที่ประพฤติให้เสียความวางใจของท่าน  ย่อมเลวทราม
<span class="LineNumber"> 009 </span>ไม่สมควรแก่สมณะเลย.
<span class="LineNumber"> 010 </span>                                      อานิสงส์พระวินัย
<span class="LineNumber"> 011 </span>	พระวินัยนั้น  ภิกษุรักษาดีโดยถูกทางแล้ว  ย่อมได้อานิสงส์
<span class="LineNumber"> 012 </span>คือความไม่ต้องเดือดร้อนใจซึ่งเรียกว่าวิปฏิสาร.  ภิกษุผู้ประพฤติ
<span class="LineNumber"> 013 </span>ย่อหย่อนทางพระวินัยย่อมได้วิปฏิสาร   เพราะทำอนาจารผิดกฎหมาย
<span class="LineNumber"> 014 </span>บ้านเมือง   ถูกจับกุมและถูกลงโทษบ้าง  ถูกดูหมิ่นบ้าง  ไม่มีคนนับถือ
<span class="LineNumber"> 015 </span>จะเข้าหมู่ภิกษุผู้มีศีลก็หวั่นหวาดกลัวจะถูกโจทท้วง  แม้ไม่มีใครว่า
<span class="LineNumber"> 016 </span>อะไรก็ตะขิดตะขวงใจไปเอง  ที่สุดนึกขึ้นมาถึงตน  ก็ติเตียนตนเองได้
<span class="LineNumber"> 017 </span>ไม่ได้ปีติปราโมทย์.   ฝ่ายภิกษุผู้นิยมในพระวินัย  แต่ขาดความเข้าใจ
<span class="LineNumber"> 018 </span>เค้าเงื่อน  พอใจจะถือให้ได้ตรงตามตำรับ  ให้เหมือนครั้งพุทธกาล
<span class="LineNumber"> 019 </span>แต่ตนเกิดในกาลอื่นในประเทศอื่น  ย่อมได้พบความขัดข้องประพฤติ
<span class="LineNumber"> 020 </span>ไม่สะดวกใจเป็นธรรมดา  และความประพฤตินั้น  มักมัวไปหนักอยู่ใน
<span class="LineNumber"> 021 </span>ข้อที่เป็นธรรมเนียม  ที่ภิกษุเคยถือกันมา  แต่ไม่เป็นสำคัญจริง  ๆ
