<span class="LineNumber"> 001 </span>ก็ต้องอาบัติทุกกฎ  เพราะสงสัยแล้วขืนทำ.  มังสะสัตว์ที่เขาไม่ได้ใช้เป็น
<span class="LineNumber"> 002 </span>อาหาร  เป็นของต้องห้ามไม่ให้ฉัน  ภิกษุสำคัญว่าควรแล้วและฉัน  
<span class="LineNumber"> 003 </span>ดังนี้  ต้องด้วยสำคัญว่าควรในของที่ไม่ควร.  มังสะสัตว์ที่เขาใช้เป็น
<span class="LineNumber"> 004 </span>อาหาร  เป็นของควร  ภิกษุสำคัญว่าเป็นมังสะต้องห้าม  แต่ขืนฉัน
<span class="LineNumber"> 005 </span>ดังนี้  ต้องด้วยสำคัญว่าไม่ควรในของที่ควร.  น้ำผึ้ง  จัดว่าเป็นเภสัช
<span class="LineNumber"> 006 </span>อย่างหนึ่ง  ถึงมือแล้ว  เก็บไว้ฉันได้เพียง ๗   วัน  ภิกษุลืมไปปล่อยให้
<span class="LineNumber"> 007 </span>ล่วงกำหนดนั้น   ดังนี้  ต้องด้วยลืมสติ.  
<span class="LineNumber"> 008 </span>	หากจะมีคำถามสอดเข้ามาว่า  ปรับอาบัติแก่ภิกษุผู้ละเมิด
<span class="LineNumber"> 009 </span>พระบัญญัติ   ด้วยไม่ละอาย   หรือแม้ด้วยสงสัยแล้วขืนทำ   ก็ชอบอยู่
<span class="LineNumber"> 010 </span>ฝ่ายภิกษุผู้ล่วงด้วยไม่รู้  ด้วยสำคัญผิดไป  ด้วยลืมสติ  ควรได้รับปรานี
<span class="LineNumber"> 011 </span>ไม่ใช่หรือ ?    มีคำแก้ว่า   ก็น่าจะเป็นอย่างนั้น  แต่จงลองนึกถึง
<span class="LineNumber"> 012 </span>กฎหมายของบ้านเมืองก่อน  ถ้ายกเว้นให้แก่คนไม่รู้   คงมีผู้สนใจ
<span class="LineNumber"> 013 </span>กฎหมายน้อย  ถ้ายกเว้นให้แก่คนสำคัญผิดและคนลืม  ข้อนั้นจะเป็น
<span class="LineNumber"> 014 </span>ทางแก้ตัวของคนทำผิด  นี้ฉันใด  พระวินัยก็ฉันนั้น  เมื่อไม่ยกเว้น
<span class="LineNumber"> 015 </span>ภิกษุผู้มาใหม่จะได้สนใจรู้พระบัญญัติ   จะได้ระมัดระวังไม่พลั้งเผลอ
<span class="LineNumber"> 016 </span>มีความรู้และมีสติ  ย่อมเป็นเหตุเจริญในพระศาสนาของเธอ  ทั้งจะ
<span class="LineNumber"> 017 </span>ได้เป็นเครื่องมือสะกัดภิกษุอลัชชีไม่ให้ได้ช่องแก้ตัว  เช่นนี้แล  ข้อไม่
<span class="LineNumber"> 018 </span>ควรยกเว้น  ท่านจึงไม่ยกเว้น  ข้อที่ควรยกเว้น  ท่านยกเว้นก็มี  เช่น
<span class="LineNumber"> 019 </span>ธรรมเนียมนุ่งผ้าห่มผ้า   เข้ามาบวชใหม่ยังไม่เคย  ทำไม่เป็นก็ยังไม่ถูก
<span class="LineNumber"> 020 </span>ปรับอาบัติ   ถ้ายังมุ่งว่าจะสำเหนียกเพื่อทำเป็น   ท่านปรับแต่ผู้เป็นแล้ว
<span class="LineNumber"> 021 </span>แต่ทอดธุระเสีย.

