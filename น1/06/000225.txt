<span class="LineNumber"> 001 </span>	๕  สุวัณณะ			เป็น  ๑  นิกขะ.   
<span class="LineNumber"> 002 </span>	เข้าใจว่า  ทองเงินที่ทำเป็นลิ่ม  กำหนดหนักนิกขะหนึ่ง.  ข้อนี้  
<span class="LineNumber"> 003 </span>จึงทำให้ฉงนว่า   นิกขะ  ศัพท์นั้น  เป็นชื่อน้ำหนักบ้าง  แปลว่า  ลิ่มบ้าง.
<span class="LineNumber"> 004 </span>	มาตรานี้  ไม่ยุ่งเหมือนมาตราอื่น  เป็นแต่ต้องรู้จักแยกมาตรา
<span class="LineNumber"> 005 </span>ชั่งของอื่น  และมาตราชั่งทองเงินเท่านั้น  แต่อย่างไรพระอาจารย์
<span class="LineNumber"> 006 </span>ทั้งหลายจึงเข้าใจต่างกันไป  ในตอนว่า  ๕  มาสกเป็น  ๒  อักขะ  จะ
<span class="LineNumber"> 007 </span>โทษว่าถาถาที่แสดงเรียงไว้ไม่แจ่มก็ไม่ได้    เผอิญเข้าใจต่างไปเอง
<span class="LineNumber"> 008 </span>ความเข้าใจของข้าพเจ้า   ถูกกับของท่านอาจารย์ผู้รจนาคัมภีร์สังขยา-
<span class="LineNumber"> 009 </span>ปกาสกะ.
<span class="LineNumber"> 010 </span>                                         มาตรารูปิยะ
<span class="LineNumber"> 011 </span>	นี้สำหรับกำหนดตีราคาสินค้า  ใช้กหาปณะเป็นหลักมาตรา  มี
<span class="LineNumber"> 012 </span>แต่วิธีกระจาย  ไม่มีวิธีผนวก   มีรูปอย่างนี้ :-
<span class="LineNumber"> 013 </span>	๕  มาสก				เป็น  ๑  บาท
<span class="LineNumber"> 014 </span>	๔  บาท			  	  "     ๑  กหาปณะ
<span class="LineNumber"> 015 </span>พึงรู้อธิบายอย่างนี้  :-
<span class="LineNumber"> 016 </span>	กหาปณะ   มีหลายอย่าง  แต่กหาปณะในกรุงราชคฤห์  ครั้ง
<span class="LineNumber"> 017 </span>ทรงบัญญัติอทินนาทานสิขาบทนั้น  เรียกนีลกหาปณะ.  ในคัมภีร์
<span class="LineNumber"> 018 </span>ทั้งหลายกล่าวว่า  ผสมทอง  ๕  มาสก   เงิน  ๕  มาสก  ทองแดง  ๑๐
<span class="LineNumber"> 019 </span>มาสก  บ้างก็ว่าเจือเหล็ก  ๑  เล็ดข้าว  บ้างก็ไม่กล่าวถึง  หลอมเข้า
<span class="LineNumber"> 020 </span>ด้วยกัน  ทำเป็นรูปแล้วตีตรา.   พิจารณาตามนัยนี้  เนื้อนีลกหาปณะ
<span class="LineNumber"> 021 </span>นั้นเป็นมาก   น้ำหนักเท่าธรณะหนึ่ง.  มาสกในมาตรานี้   ไม่เหมือน
