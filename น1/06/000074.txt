<span class="LineNumber"> 001 </span>มีข้อแปลกแต่เพียงว่า   สงฆ์สวดสมนุภาสภิกษุเล่านั้นคราวละ ๒ รูป
<span class="LineNumber"> 002 </span>๓  รูปได้  ห้ามมิให้สวดสมนุภาสในคราวเดียวยิ่งกว่านั้น.  มีอธิบายว่า
<span class="LineNumber"> 003 </span>ภิกษุตั้งแต่  ๔  รูปจัดว่าเป็นสงฆ์เหมือนกัน  สงฆ์ฝ่ายหนึ่งจะทำกรรมแก่
<span class="LineNumber"> 004 </span>สงฆ์อีกฝ่ายหนึ่ง ผิดแผนพระวินัย.    
<span class="LineNumber"> 005 </span>	สิกขาบทที่  ๑๒  ว่า   อนึ่ง  ภิกษุเป็นผู้มีสัญชาติแห่งคนว่ายาก
<span class="LineNumber"> 006 </span>อันภิกษุทั้งหลายว่ากล่าวอยู่ถูกทางธรรม  ในสิกขาบททั้งหลายอันเนื่อง
<span class="LineNumber"> 007 </span>ในอุทเทส  [คือพระปาติโมกข์] ทำตนให้เป็นผู้อันใคร  ๆ   ว่ากล่าว
<span class="LineNumber"> 008 </span>ไม่ได้  ด้วยกล่าวโต้ว่า  พวกท่านอย่าได้กล่าวอะไร  ๆ  ต่อเรา   เป็น
<span class="LineNumber"> 009 </span>คำดีก็ตาม  เป็นคำชั่วก็ตาม  แม้เราก็จักไม่กล่าวอะไร  ๆ  ต่อพวกท่าน
<span class="LineNumber"> 010 </span>เหมือนกัน   เป็นคำดีก็ตาม  เป็นคำชั่วก็ตาม  ขอพวกท่านจงเว้นจาก
<span class="LineNumber"> 011 </span>การว่ากล่าวเราเสีย,  ภิกษุนั้น  อันภิกษุทั้งหลายพึงว่ากล่าวอย่างนี้ว่า
<span class="LineNumber"> 012 </span>ท่านอย่าได้ทำตนให้เป็นผู้อันใคร ๆ  ว่าไม่ได้  ขอท่านจงทำตนให้เป็น
<span class="LineNumber"> 013 </span>ผู้อันเขาว่าได้แล  แม้ท่านก็จงว่ากล่าวภิกษุทั้งหลายโดยชอบธรรม  แม้
<span class="LineNumber"> 014 </span>ภิกษุทั้งหลายก็จักว่ากล่าวท่านโดยชอบธรรม  เพราะว่าบริษัทของพระ
<span class="LineNumber"> 015 </span>ผู้มีพระภาคเจ้านั้น  เจริญแล้วด้วยอาการอย่างนี้   คือด้วยว่ากล่าว
<span class="LineNumber"> 016 </span>ซึ่งกันและกัน  ด้วยเตือนกันและกัน  ให้ออกจากอาบัติ.  และภิกษุนั้น
<span class="LineNumber"> 017 </span>อันภิกษุทั้งหลายว่ากล่าวอยู่อย่างนี้  ยังยกย่องอยู่อย่างนั้นเทียว  ภิกษุนั้น
<span class="LineNumber"> 018 </span>อันภิกษุทั้งหลายพึงสวดสมนุภาสกว่าจะครบ  ๓  จบ   เพื่อให้สละกรรม
<span class="LineNumber"> 019 </span>นั้นเสีย  หากเธอถูกสวดสมนุภาสกว่าจะครบ  ๓  จบอยู่  สละกรรมนั้นเสีย
<span class="LineNumber"> 020 </span>สละได้อย่างนี้   นั่นเป็นการดี  หากเธอไม่สละเสีย   เป็นสังฆาทเสส.
