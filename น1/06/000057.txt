<span class="LineNumber"> 001 </span>คัมภีร์วิภังค์ก็แก้บทนี้เป็นคำกลาง  แปลว่า  เป็นไปในทางใดทางหนึ่ง
<span class="LineNumber"> 002 </span>ก็เหมือนกัน.  มาตะคามบทนี้   ในคัมภีร์วิภังค์แก้ว่า  ได้แก่หญิงมนุษย์
<span class="LineNumber"> 003 </span>โดยที่สุดเกิดในวันนั้น.  ท่านแก้อย่างนี้ชอบ  เพราะความกำหนัด  
<span class="LineNumber"> 004 </span>ของชาย  ย่อมเป็นไปแม้ในหญิงเด็ก.  
<span class="LineNumber"> 005 </span>	หญิงเป็นวัตถุแห่งสังฆาทิเสส  บัณเฑาะก์คือกะเทย  เป็นวัตถุ
<span class="LineNumber"> 006 </span>แห่งถุลลัจจัย.  บุรุษและสัตว์ดิรัจฉานผู้เมีย  เป็นวัตถุแห่งทุกกฏ.  ใน
<span class="LineNumber"> 007 </span>เพราะวัตถุแห่งสังฆาทิเสส   สำคัญถูกและจับต้อง  กายต่อกายถูกกัน
<span class="LineNumber"> 008 </span>เข้า  เป็นสังฆาทิเสส   แม้หญิงถูกต้องก่อน  แต่ภิกษุยินดีรับผัสสะ
<span class="LineNumber"> 009 </span>ก็เป็นสังฆาทิเสสเหมือนกัน.  สำคัญเป็นอย่างอื่นไปเสีย  จับต้องเป็น
<span class="LineNumber"> 010 </span>ถุลลัจจัย  เอากายเช่นมือของตนถูกของเนื่องด้วยกายของเขา  เช่น
<span class="LineNumber"> 011 </span>ผ้าห่ม    หรือเอาของเนื่องด้วยกายของตน  เป็นต้นว่าชายจีวรถูกกาย
<span class="LineNumber"> 012 </span>ของเขา   เพื่อจำง่าย  ข้างหนึ่งเป็นกาย   อีกข้างหนึ่งเป็นของเนื่อง
<span class="LineNumber"> 013 </span>ด้วยกาย  เป็นถุลลัจจัยเหมือนกัน.  เอาของเนื่องด้วยกายของตน
<span class="LineNumber"> 014 </span>ถูกของเนื่องด้วยกายของเขาก็ดี    เอาของมีดอกไม้เป็นต้นปาถูกกาย
<span class="LineNumber"> 015 </span>หรือของเนื่องด้วยกายของเขาก็ดี   เป็นทุกกฏ   สำคัญเป็นอื่นและ
<span class="LineNumber"> 016 </span>จับต้อง  แต่ไม่ถึงกายต่อกาย  เป็นทุกกฏทุกประโยค.  ในเพราะวัตถุ
<span class="LineNumber"> 017 </span>แห่งถุลลัจจัย  ทำไม่เต็มที่  ต้องทุกกฏอย่างเดียว.   ไม่ต้องกล่าว
<span class="LineNumber"> 018 </span>ปรารภถึงวัตถุแห่งทุกกฏ.   จับต้องหลายวัตถุ   เป็นอาบัติหลายตัว
<span class="LineNumber"> 019 </span>มีชนิดและจำนวนตามวัตถุ  จับต้องหลายประโยค  เป็นอาบัติหลายตัว
<span class="LineNumber"> 020 </span>มีจำนวนตามประโยค.
<span class="LineNumber"> 021 </span>	อันภิกษุผู้ทำการเคล้าคลึงด้วยอำนาจความกำหนัด   จะพึงมุ่ง
<span class="LineNumber"> 022 </span>เฉพาะวัตถุเป็นต้นว่าหญิง   ท่านจึงจัดอาบัติในสิกขาบทนี้เป็นสจิตตกะ
