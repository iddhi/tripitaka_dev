<span class="LineNumber"> 001 </span>                                             กัณฑ์ที่  ๓  
<span class="LineNumber"> 002 </span>                                              สิกขาบท  
<span class="LineNumber"> 003 </span>	พระบัญญัติมาตราหนึ่ง ๆ  เป็นสิกขาบทอันหนึ่ง  ๆ.  สิกขาบทนั้น
<span class="LineNumber"> 004 </span>ทรงตั้งขึ้นด้วยเป็นพุทธอาณา  ที่ได้แก่อาทิพรหมจริยกาสิกขาก็มี  ทรง
<span class="LineNumber"> 005 </span>ตั้งขึ้นด้วยเป็นอภิสมาจาร  คือขนบธรรมเนียม  ที่ได้แก่อภิสมาจาริกา-
<span class="LineNumber"> 006 </span>สิกขาก็มี.  อย่างก่อนนั้น  มาในพระปาติโมกข์  มีพระพุทธานุญาต
<span class="LineNumber"> 007 </span>ให้สวดในที่ประชุมสงฆ์ทุกกึ่งเดือน.  อย่างหลังนั้น   มานอกจากพระ-
<span class="LineNumber"> 008 </span>ปาติโมกข์  เว้นไว้แต่เสขิยวัตรซึ่งมาในพระปาติโมกข์  กระทู้นี้เป็น
<span class="LineNumber"> 009 </span>สำคัญควรใส่ใจ.  ในหนังสือนี้  จักตั้งกระทู้นี้เป็นหลัก และจักพรรณนา
<span class="LineNumber"> 010 </span>ความตามกระทู้นี้.
<span class="LineNumber"> 011 </span>	จำนวนแห่งสิกขาบท   มาในพระปาติโมกข์มีพอประมาณ  จำนวน
<span class="LineNumber"> 012 </span>แห่งสิกขาบท   มานอกพระปาติโมกข์มีมากกว่ามาก    จนพ้นความใส่ใจ
<span class="LineNumber"> 013 </span>ของผู้ศึกษา  เรียกว่าพ้นคณนาก็ได้.   นอกจากนี้  ยังมีข้อปรับอาบัติ
<span class="LineNumber"> 014 </span>อันพระคันถรจนาจารย์ตั้งเพิ่มเติมเข้าไว้อีก  เรียกว่าบาลีมุตตกทุกกฎ.
<span class="LineNumber"> 015 </span>สิกขาบทเหล่านี้  ย่อมปรากฏเห็นเป็นมากจนฟั่นเฝือ  เหลือที่จะประพฤติ
<span class="LineNumber"> 016 </span>ให้ครบครันได้  ทั้งกาลเทศะก็เข้ามาเป็นเหตุขัดขวางด้วย  ภิกษุทั้งหลาย
<span class="LineNumber"> 017 </span>จึงได้หาทางหลีกเลี่ยงบ้าง  เลิกเสีย  กล่าวคือทนเป็นอาบัติเอาบ้าง  เมื่อ
<span class="LineNumber"> 018 </span>เลิกอย่างหนึ่งแล้ว  ก็ชวนให้เลิกอย่างอื่นต่อไปอีก  แม้ยังไม่ถึงเวลา.
<span class="LineNumber"> 019 </span>พระศาสดา  ทรงคำนึงเห็นเหตุนี้มาแล้ว  เมื่อจะนิพพาน  ได้ประทาน
<span class="LineNumber"> 020 </span>พระพุทธานุญาตไว้ว่า  ถ้าสงฆ์ปรารถนา  ก็จงถอนสิกขาบทเล็กน้อยได้.
