<span class="LineNumber"> 001 </span>	คู่ที่  ๑๓  ว่า  พึงทำศึกษาว่า  เราจักไม่ไปในละแวกบ้าน  ด้วย
<span class="LineNumber"> 002 </span>ทั้งความกระโหย่ง  เราจักไม่นั่งในละแวกบ้าน  ด้วยทั้งความรัด.
<span class="LineNumber"> 003 </span>	กิริยาที่เดินกระโหย่ง  คือเหยียบพื้นไม่เต็มเท้า  ห้ามในข้อต้น
<span class="LineNumber"> 004 </span>ท่านต้องการให้เดินเหยียบพื้นเต็มเท้า.  กิริยาที่นั่งยอง   เอามือกอกเข่า
<span class="LineNumber"> 005 </span>ก็ดี  เขาผ้ารัดรอบก็ดี  ห้ามในข้อหลัง.  นั่งกอดเข่านั้น  ในประเทศนี้
<span class="LineNumber"> 006 </span>ก็ใช้กันอยู่  ส่วนนั่งเอาผ้ารัดนั้นหาใช้กันไม่   ได้เห็นในรูปภาพโบราณ
<span class="LineNumber"> 007 </span>คนอ้วนใช้กันมาก   เป็นเครื่องช่วยกำลังทรงกาย.
<span class="LineNumber"> 008 </span>	ในเสขิยสิกขาบท  ไม่ได้ปรับอาบัติไว้โดยตรง  มีแต่เพียงว่า  พึง
<span class="LineNumber"> 009 </span>ทำศึกษา.  ในคัมภีร์วิภังค์แก้ว่า  อาศัยความไม่เอื้อเฟื้อ  ทำให้ผิด
<span class="LineNumber"> 010 </span>ธรรมเนียมไป  ต้องทุกกฏ.  มีตั้งใจจะทำให้ถูกธรรมเนียม แต่ล่วงไป
<span class="LineNumber"> 011 </span>ด้วยไม่แกล้ง  ด้วยเผลอ   ด้วยไม่รู้ตัว  หรือไม่รู้จักจะทำให้ถูก และ
<span class="LineNumber"> 012 </span>อาพาธ  ไม่อาจจะรักษากิจวัตรให้เรียบร้อยได้  ท่านยกเว้นให้  ไม่ปรับ
<span class="LineNumber"> 013 </span>อาบัติ.  และภิกษุผู้เข้าพักอยู่ในบ้าน  เป็นการแรมคืนหรือแรมวัน  จะ
<span class="LineNumber"> 014 </span>ละจากอาการนั้น  ๆ  อันจะทำเสมอไปไม่ได้  เช่นปกปิดกาย  และทอด
<span class="LineNumber"> 015 </span>จักษุเป็นต้นก็ได้  ไม่มีโทษ  อาการเช่นใดทำในวัดได้  อาการเช่นนั้น
<span class="LineNumber"> 016 </span>ทำในบ้านที่เข้าอยู่แรมได้  แต่พึงทำในห้องที่พักที่เขาจัดให้สำหรับตน
<span class="LineNumber"> 017 </span>ออกพ้นจากสำนักตน   เช่นไปสู่เรือนหรือห้องของผุ้อื่น   ควรประพฤติ
<span class="LineNumber"> 018 </span>ตามธรรมเนียมเข้าบ้าน.
<span class="LineNumber"> 019 </span>                             โภชนปฏิสังยุต   หมวดที่  ๒
<span class="LineNumber"> 020 </span>	มี  ๓๐  สิกขาบท  แต่ไม่ได้จัดเป็นคู่อย่างสารูป.
<span class="LineNumber"> 021 </span>	ข้อ  ๑  ว่า  พึงทำศึกษาว่า   เราจักรับบิณฑาบาตโดยเอื้อเฟื้อ.
