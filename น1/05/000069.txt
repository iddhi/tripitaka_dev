<span class="LineNumber"> 001 </span>เกิดเจดียสถานต่าง ๆ  ขึ้นในพุทธศาสนิกมณฑล  ฉะนี้.  
<span class="LineNumber"> 002 </span>	เมื่อจะรวมเจดีย์ซึ่งแสดงไว้ในพระบาลีและคัมภีร์อรรถกถาและ
<span class="LineNumber"> 003 </span>ฎีกาเข้ากล่าวโดยสงเคราะห์อันเดียวแล้ว  ก็ได้เจดีย์ประเภทเป็น  ๔
<span class="LineNumber"> 004 </span>อย่าง  คือ  ธาตุเจดีย์  บริโภคเจดีย์  ธรรมเจดีย์  อุทเทสิกเจดีย์
<span class="LineNumber"> 005 </span>ด้วยประการฉะนี้.  
<span class="LineNumber"> 006 </span>	และปูชนียวัตถุเจดียสถานนั้น  ซึ่งพุทธศาสนิกบัณฑิตจะพึง
<span class="LineNumber"> 007 </span>ประดิษฐานสร้างขึ้นใหม่  และเจดียสถานเก่าอันชำรุดไป  จะ
<span class="LineNumber"> 008 </span>ปฏิสังขรณ์ให้เป็นปกติและไพโรจน์รุ่งเรืองขึ้นก็ดี   ก็เพียงเพื่อจะให้
<span class="LineNumber"> 009 </span>สำเร็จประโยชน์แก่เทพดาและมนุษย์ที่ได้เห็น  ก็จะได้เกิดความสังเวช
<span class="LineNumber"> 010 </span>และเลื่อมใสระลึกถึงคุณพระรัตนตรัยเป็นอารมณ์  แล้วสั่งสมกุสลทาน
<span class="LineNumber"> 011 </span>ศีลภาวนาให้บริบูรณ์ในสันดาน  เพื่อสุขพิเศษอันไพศาลในมนุษย์สุคติ
<span class="LineNumber"> 012 </span>และโลกสวรรค์  ณ  เบื้องหน้า  และจะได้เพิ่มพูนบำเพ็ญบุญจริยา  ส่วน
<span class="LineNumber"> 013 </span>วิวฏฏคามีกุศลทางนิพพานเป็นประโยชน์เท่านั้น.
<span class="LineNumber"> 014 </span>	ก็แลปูชนียวัตถุเจดียสถาน   ซึ่งเนื่องด้วยพระสัมมาสัมพุทธเจ้า
<span class="LineNumber"> 015 </span>นี้   เป็นไปโดยประการต่าง ๆ    ยักเยื้องตามความประพฤติของผู้
<span class="LineNumber"> 016 </span>เลื่อมใสในสถานนั้น  ๆ  โดยลำดับฉะนี้.  แต่เดิมพระพุทธเจ้าก็ทรง
<span class="LineNumber"> 017 </span>พระอนุญาตให้บรรจุพระสารีริกธาตุ ทำสตูปประดิษฐาน  ณ  ที่ประชุม
<span class="LineNumber"> 018 </span>แห่งถนนใหญ่ทั้ง  ๔  เป็นสถานกลาง  ซึ่งจะให้ชนเป็นอันมากได้เห็น
<span class="LineNumber"> 019 </span>ได้บูชา  พระสตูปนั้นมีพระสารีริกธาตุบรรจุไว้  ณ  ภายใน  ประชุมชน
<span class="LineNumber"> 020 </span>ผู้เห็นก็เชื่อให้จิตเลื่อมใสระลึกถึงพุทธคุณเป็นอารมณ์   กราบไหว้
