<span class="LineNumber"> 001 </span>เป็นที่ควรเห็นควรดูควรให้เกิดสังเวชของกุลบุตรผู้มีศรัทธา  ด้วย   
<span class="LineNumber"> 002 </span>ประการฉะนี้.
<span class="LineNumber"> 003 </span>              อาการอันภิกษุทั้งหลายจะพึงปฏิบัติในสตรีภาพ
<span class="LineNumber"> 004 </span>	ลำดับนั้น  พระอานนทเถรเจ้า   ทูลถามด้วยอันจะพึงปฏิบัติใน
<span class="LineNumber"> 005 </span>สตรีภาพทั้งหลายว่า  "ข้าแต่พระผู้มีพระภาคเจ้า  ข้าพระองค์ทั้งหลาย
<span class="LineNumber"> 006 </span>จะปฏิบัติในมาตุคามเป็นไฉน ?"   "ดูก่อนอานนท์  ความไม่เห็นไม่ดู
<span class="LineNumber"> 007 </span>เป็นความปฏิบัติในมาตุคาม  คือว่าอย่าเห็นอย่าดูเสียเลย  เป็นความ
<span class="LineNumber"> 008 </span>ดี."   "ข้าแต่พระผู้มีพระภาค  เมื่อความเห็นความดูความประสพมีขึ้น
<span class="LineNumber"> 009 </span>ข้าพระองค์จะพึงปฏิบัติไฉนเล่า  ?"   "ดูก่อนอานนท์  ถ้าเห็นแล้ว  ความ
<span class="LineNumber"> 010 </span>ไม่เจรจา  เป็นปฏิบัติสมควร."   "ข้าแต่พระผู้มีพระภาค  เมื่อเจรจาเล่า
<span class="LineNumber"> 011 </span>ข้าพระองค์จะพึงปฏิบัติไฉน ?"    "ดูก่อนอานนท์  ถ้าประโยชน์ที่จะ
<span class="LineNumber"> 012 </span>ต้องเจรจา  ด้วยสามารถธรรมีกถาเป็นต้นมีแล้ว   สติความระลึกอัน
<span class="LineNumber"> 013 </span>ท่านทั้งหลายพึงตั้งไว้ใกล้  ท่านทั้งหลายพึงตั้งสติไว้  อย่าให้แปรปรวน
<span class="LineNumber"> 014 </span>ด้วยราคะดำฤษณา<SUP>๑</SUP>   และอาการกายวาจาที่ละเมิดจากของสมณะได้."
<span class="LineNumber"> 015 </span>ทรงสั่งสอนในการที่ภิกษุจะพึงปฏิบัติในสตรีภาพ  ด้วยประการฉะนี้.
<span class="LineNumber"> 016 </span>                            วิธีปฏิบัติในพระพุทธสรีระ
<span class="LineNumber"> 017 </span>	ลำดับนั้น   พระอานนทเถรเจ้า  ทูลถามถึงการที่จะพึงปฏิบัติ
<span class="LineNumber"> 018 </span>ในพระสรีระแห่งพระโลกุตตมาจารย์เจ้าว่า  "ข้าแต่พระผู้มีพระภาค

<span class='footnote'>๑.  นี้เป็นศัพท์ไทย   แผลงจากคฤษณาในภาษาสันสกฤต  ได้แก่ตัณหา.  ว. ว.</span>
