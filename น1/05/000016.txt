<span class="LineNumber"> 001 </span>จะรับภัตตาหาร  ณ  วันพรุ่งนี้ว่า  "ขอพระผู้มีพระภาคเจ้ากับภิกษุสงฆ์ 
<span class="LineNumber"> 002 </span>จงทรงรับภัตตาหารของข้าพระองค์เพื่อเสวย ณ  วันพรุ่งนี้"   สมเด็จ  
<span class="LineNumber"> 003 </span>พระผู้มีพระภาคทรงรับนิมนต์  ด้วยทรงนิ่งอยู่ตามธรรมเนียมบรรพชิต
<span class="LineNumber"> 004 </span>นายจุนทกัมมารบุตร  ทราบว่าทรงรับแล้ว  ลุกจากอาสน์ถวายอภิวาท
<span class="LineNumber"> 005 </span>บังคมทำประทักษิณแล้วหลีกไป.
<span class="LineNumber"> 006 </span>	แลวันที่นายจุนทกัมมารบุตร  เชิญเสด็จพระโลกนาถนั้น  เป็น
<span class="LineNumber"> 007 </span>วันหน้าแห่งวันที่เสด็จดับขันธ์ปรินิพพาน  วันรุ่งขึ้นที่นายจุนทะได้
<span class="LineNumber"> 008 </span>ถวายภัตตาหาร   ปัจฉิมบิณฑบาตทานนั้น  เป็นวันพระองค์ดับขันธ-
<span class="LineNumber"> 009 </span>ปรินิพพาน  ซึ่งพระอรรถกถาจริยเจ้านิยมไว้ว่า  เป็นมหามงคลสมัย
<span class="LineNumber"> 010 </span>วิสาขปุรณมีดิถีเพ็ญพระจันทร์เสวยวิศาขนักษัตร  ให้บัณฑิตพึง
<span class="LineNumber"> 011 </span>สันนิษฐานในอภิลักขิตสมัย  ด้วยประการฉะนั้น.
<span class="LineNumber"> 012 </span>	ครั้งนั้น  นายจุนทกัมมารบุตร  โดยล่วงราตรีนั้นแล้ว  ให้ตก
<span class="LineNumber"> 013 </span>แต่งขาทนียะของควรเคี้ยว  และโภชนียะของควรบริโภคอันประณีต
<span class="LineNumber"> 014 </span>และมังสะสุกอ่อน<SUP>๑</SUP>เป็นอันมาก  ณ  เคหสถานของตนเสร็จแล้ว  จึงให้
<span class="LineNumber"> 015 </span>บุรุษไปกราบทูลภัตตกาล  แต่สมเด็จพระผู้ทรงพระภาคว่า  "บัดนี้เป็น
<span class="LineNumber"> 016 </span>กาลควรที่เสด็จพุทธดำเนิน  ภัตตาหารเสร็จแล้ว."   ลำดับนั้น  เวลาเช้า
<span class="LineNumber"> 017 </span>สมเด็จพระผู้มีพระภาคเจ้า  ทรงบาตรจีวรตามสมณวัตร  พร้อมด้วย

<span class='footnote'>๑.  คำบาลีว่า  "สูกรมทฺทว"  อรรถกถาแก้ว่า  มังสะสุกรอ่อนหรือวิธีปรุงอาหารหรือ</span>
<span class='footnote'>ชื่ออาหาร  ไม่แน่   แต่ชาวลังกาเรียกเห็ดว่า  "สุกรมตัว"  เพราะฉะนั้น  น่าจะเป็น</span>
<span class='footnote'>เห็ดชนิดหนึ่ง  เช่น  เห็ดหมูอ่อนในเมืองไทยกระมัง ?</span>
