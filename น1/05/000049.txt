<span class="LineNumber"> 001 </span>	ฝ่ายพระอนุรุทธเถรเจ้าผู้มีอายุได้กล่าว  ๒  พระคาถา  มีความว่า 
<span class="LineNumber"> 002 </span>"พระพุทธเจ้า  มีจิตอันยั่งยืนคงที่ในโลกธรรมทั้ง  ๘  ท่านไม่หวั่นไหว
<span class="LineNumber"> 003 </span>ลมอัสสาสะหายใจก่อน  และปัสสาสะหายใจกลับดับสิ้นไม่มีแล้ว  พระมุนี
<span class="LineNumber"> 004 </span>โลกนาถมิได้หวั่นไหวสะทกสะท้านด้วยมรณธรรมอันใดอันหนึ่ง  ทรง
<span class="LineNumber"> 005 </span>ปรารภทำซึ่งสันติความระงับ   คือนิพพานเป็นอารมณ์  ทำแล้วซึ่งกาละ
<span class="LineNumber"> 006 </span>อันใด  อันพ้นวิสัยสามัญญสัตว์  พระองค์มีจิตมิได้สะทกสะท้านหดหู่
<span class="LineNumber"> 007 </span>พรั่นพรึงต่อมรณธรรมเลย  ได้อดกลั้นซึ่งทุกขเวทนาด้วยสติสัมปชัญญะ 
<span class="LineNumber"> 008 </span>อันสุดดี  ความพ้นแห่งจิตด้วยอนุปาทิเสสนิพพานได้มีแล้ว  ประหนึ่ง
<span class="LineNumber"> 009 </span>ประทีปอันไพโรจน์ชัชวาลดับไปฉะนั้น."
<span class="LineNumber"> 010 </span>	ฝ่ายพระอานนท์ได้กล่าวพระคาถามีความว่า  "เมื่อพระสัมมา
<span class="LineNumber"> 011 </span>สัมพุทธเจ้า  ผู้ประกอบด้วยอาการอันประเสริฐทั้งปวง  ดับขันธ-
<span class="LineNumber"> 012 </span>ปรินิพพานแล้ว   มหัศจรรย์อันให้สยดสยองสะดุ้งหวาดและให้โลมชาติ
<span class="LineNumber"> 013 </span>ชูชัน  ได้เกิดมีแล้ว  ณ  ครั้งนั้น  ปรากฏแก่เทพดามนุษย์ทั้งหลาย."
<span class="LineNumber"> 014 </span>ท่านทั้ง  ๔  องค์ได้กล่าวคาถาแสดงความสังเวชแห่งตน ๆ  ด้วยประการ
<span class="LineNumber"> 015 </span>ฉะนี้แล.
<span class="LineNumber"> 016 </span>	ก็แลคาถาแสดงเรื่องปรินิพพาน  แห่งสมเด็จพระผู้มีพระภาคเจ้า
<span class="LineNumber"> 017 </span>นั้น  ควรเป็นที่ตั้งแห่งความสังเวชและไม่ประมาทของสาธุชนบัณฑิต-
<span class="LineNumber"> 018 </span>ชาติผู้สดับโดยอ่อนน้อม   จะให้หยั่งรู้สภาพปกติแห่งสังขาร  โดยเป็น
<span class="LineNumber"> 019 </span>อนิจจตาทิธรรม  มิได้มีความถาวรมั่งคงดำรงอยู่ได้  ล้วนเป็นของมี
<span class="LineNumber"> 020 </span>ความพิโยคแปรผันเสื่อมสิ้นไปเป็นธรรมดา  เพราะว่าอันอุปาทินนก-
