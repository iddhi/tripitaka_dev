<span class="LineNumber"> 001 </span>	ดูก่อนภิกษุทั้งหลาย  ท่านทั้งหลายจงเป็นผู้ไม่ประมาท  มีสติ
<span class="LineNumber"> 002 </span>มีศีลเป็นอันดีเถิด  จงมีความดำริมั่นดี  จงตามรักษาซึ่งจิตตน  
<span class="LineNumber"> 003 </span>บุคคลผู้ใด  จักเป็นผู้ไม่ประมาท  อยู่  ณ  ธรรมวินัยนี้  บุคคลผู้นั้นจักละ
<span class="LineNumber"> 004 </span>เสียซึ่งชาติสงสาร  คือความท่องเที่ยวไปด้วยความเกิด  จักทำที่สุด
<span class="LineNumber"> 005 </span>แห่งทุกข์ได้.  สมเด็จพระสุคตบรมโลกนาถ  ประกอบสาวกในความ
<span class="LineNumber"> 006 </span>สังเวชและความไม่ประมาท  ด้วยประการฉะนี้. 
<span class="LineNumber"> 007 </span>	ครั้งนั้น  เวลาเช้าเป็นภิกษาจารกาล  สมเด็จพระผู้มีพระภาค
<span class="LineNumber"> 008 </span>ทรงนุ่งห่มแล้ว  ถือเอาบาตรและจีวรแล้ว  เสด็จเข้าไปยังเมืองเวสาลี
<span class="LineNumber"> 009 </span>เพื่อบิณฑาหาร.  ครั้นปัจฉาภัตร  พระองค์กลับจากบิณฑบาตแล้ว
<span class="LineNumber"> 010 </span>ทอดพระเนตรเมืองเวสาลีเป็นนาคาวโลก<SUP>๑</SUP>   เสด็จกลับเยื้องพระกายมา
<span class="LineNumber"> 011 </span>ทั้งพระองค์  เป็นมหาปุริสอาการ  ตรัสเรียกพระอานนท์ว่า  "ดูก่อน
<span class="LineNumber"> 012 </span>อานนท์  พระตถาคตเห็นเมืองไพสาลี  ครั้งนี้  จักเป็นปัจฉิมทัสสนะ
<span class="LineNumber"> 013 </span>เห็นเป็นที่สุดเป็นคราวภายหลังแล้ว,  ดูก่อนอานนท์  เรามาไปพร้อมกัน
<span class="LineNumber"> 014 </span>จะไปบ้านภัณฑุคาม."
<span class="LineNumber"> 015 </span>                                  [เสด็จบ้านภัณฑุคาม]
<span class="LineNumber"> 016 </span>	สมเด็จพระผู้มีพระภาค  พร้อมด้วยภิกษุสงฆ์พุทธบริวารเป็น
<span class="LineNumber"> 017 </span>อันมาก   เสด็จพุทธดำเนินบรรลุถึงบ้านภัณฑุคามแล้ว  เสด็จประทับ
<span class="LineNumber"> 018 </span>อยู่  ณ  บ้านภัณฑุคามนั้น  ตรัสเทศนาแสดงศีล  สมาธิ ปัญญา  วิมุตติ
<span class="LineNumber"> 019 </span>เป็นอริยธรรม  ๔  ประการว่า

<span class='footnote'>๑.  มองอย่างช้างเหลียวหลัง.</span>

