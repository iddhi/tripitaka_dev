<span class="LineNumber"> 001 </span>                        ธาตุวิภัชชนกถา  กัณฑ์ที่ ๑๐  
<span class="LineNumber"> 002 </span>	กล่าวความจำเดิมแต่สมเด็จพระผู้มีพระภาคเจ้า  เสด็จดับขันธ-
<span class="LineNumber"> 003 </span>ปรินิพพานแล้ว  พระอนุรุทธะกับพระอานนท์กล่าวธรรมีกถาพะยุงจิต
<span class="LineNumber"> 004 </span>ภิกษุบริษัท ตลอดราตรีอันเหลืออยู่นั้น  ครั้นสว่างแล้วพระอนุรุทธะ
<span class="LineNumber"> 005 </span>สั่งพระอานนท์ให้ไปแจ้งข่าวปรินิพพานแก่พวกมัลลกษัตริย์ให้ทราบ.
<span class="LineNumber"> 006 </span>พวกมัลลกษัตริย์ออกมาสู่ที่ปรินิพพาน  เตรียมการจะถวายพระเพลิง
<span class="LineNumber"> 007 </span>พระพุทธสรีระ  กว่าจะสำเร็จกาลล่วงไปถึง ๗ วัน  เชิญพระพุทธสรีระ
<span class="LineNumber"> 008 </span>ไปถวายพระเพลิง  ณ  มกุฏพันธนเจดีย์  ด้วยมโหฬารสักการะ  ตามแบบ
<span class="LineNumber"> 009 </span>อย่างพระบรมศพพระเจ้าจักรพรรดิราช  แล้วเก็บพระสารีริกธาตุรักษา
<span class="LineNumber"> 010 </span>ไว้โดยกวดขัน  ฝ่ายกษัตริย์และพราหมณ์  เจ้าพระนครนั้น ๆ ได้
<span class="LineNumber"> 011 </span>ทราบข่าวปรินิพพาน  ต่างก็ส่งทูตไปขอส่วนพระสารีริกธาตุ.  มัลล-
<span class="LineNumber"> 012 </span>กษัตริย์ไม่ยอมแบ่ง  จนทูตไปคับคั่งกันถึง  ๗  พระนครแล้ว ต่างจะ
<span class="LineNumber"> 013 </span>เอาให้ได้  โทณพราหมณ์จึงไกล่เกลี่ย  ชักนำให้ตั้งอยู่ในสามัคคีธรรม.
<span class="LineNumber"> 014 </span>และแบ่งพระสารีริกธาตุออกเป็น ๘ ส่วนแจกกันไป. ต่างเชิญบรรจุไว้
<span class="LineNumber"> 015 </span>ณ  พระสตูปที่สร้างขึ้น  เพื่อเป็นที่สักการบูชาสำหรับพระนคร  จึงเกิดมี
<span class="LineNumber"> 016 </span>พระสตูปขึ้นเป็นเดิมมา  ต่อนี้พรรณนาถึงประเภทแห่งสัมมาสัมพุทธ-
<span class="LineNumber"> 017 </span>เจดีย์  และกล่าวถึงพระธรรมวินัยที่เป็นมาอย่างไร  ตั้งแต่พุทธกาลจนถึง
<span class="LineNumber"> 018 </span>ได้จารลงเป็นอักษร  เป็นแบบฉบับนำกันสืบมา  จนกาลทุกวันนี้แล.
