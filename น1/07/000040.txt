<span class="LineNumber"> 001 </span>สักกะผู้บิดา  เราได้สงัดจากกามทั้งหลาย  สงัดจากอกุศลธรรมทั้งหลาย 
<span class="LineNumber"> 002 </span>แล้วเขาไปถึงพร้อมบรรลุปฐมฌาน วิตกวิจาร  มีปีติสุขและสุขเกิดแต่วิเวก
<span class="LineNumber"> 003 </span>หรือสมาธินั้นจะพึงเป็นหนทางเพื่อจะตรัสรู้.  
<span class="LineNumber"> 004 </span>	ครั้งนั้น สตานุสารีวิญญาณ  วิญญาณไปตามสติก็ได้เกิดมีแด่พระ
<span class="LineNumber"> 005 </span>มหาบุรุษเจ้าว่า  สมาธินั้นแลเป็นหนทางเพื่อจะตรัสรู้  เรากลัวแต่สุขที่
<span class="LineNumber"> 006 </span>เว้นจากกามทั้งหลาย  เว้นอกุศลธรรมทั้งหลายนั้นหรือ  เราไม่กลัวแต่สุข
<span class="LineNumber"> 007 </span>อันนิราศจากกามและอกุศลธรรมนั้นดอก  ก็แต่ความสุขนั้น  อันบุคคลมี
<span class="LineNumber"> 008 </span>กายหิวอ่อนเกินประมาณอยู่อย่างนี้   ไม่ทำง่ายเพื่อจะได้  เมื่อบุคคลมี
<span class="LineNumber"> 009 </span>กายถึงซึ่งความบอบช้ำหิวอ่อนนักอยู่อย่างนี้แล้ว  ไม่ได้บรรลุความสุข
<span class="LineNumber"> 010 </span>นั้นได้ง่ายเลย  ไฉนหนอเราพึงกลืนกินซึ่งอาหารหยาบ  คือข้าวสุก
<span class="LineNumber"> 011 </span>และกุมมาสเถิด  แต่นั้นพระมหาบุรุษก็สละทุกรกิริยานั้นเสีย  เสวย
<span class="LineNumber"> 012 </span>พระอาหารหยาบข้าวสุกและกุมมาสตามปกติเหมือนแต่ก่อนนั้น.
<span class="LineNumber"> 013 </span>	ครั้งนั้น ภิกษุทั้ง ๕ ซึ่งมีนามบัญญัติสมัญญาว่าเบญจวัคคีย์
<span class="LineNumber"> 014 </span>หวังต่อคุณพิเศษทางอุตริมนุสสธรรมแต่พระมหาบุรุษเจ้าเป็นเบื้องหน้า
<span class="LineNumber"> 015 </span>มาบำรุงปฏิบัติพระองค์อยู่เนืองนิตย์  ด้วยความประสงค์จำนงจิตต่อ
<span class="LineNumber"> 016 </span>อลมริยญาณทัสสนะวิเศษ  ซึ่งพระโพธิสัตว์เจ้าจะได้ตรัสรู้แล้วประทาน
<span class="LineNumber"> 017 </span>แก่ตน  ครั้นเห็นพระมหาบุรุษเสวยพระอาหารหยาบฉะนั้น  ก็เบือน
<span class="LineNumber"> 018 </span>จิตคิดเห็นว่า  พระองค์ทรงมักมากคลายเสียจากความเพียรหันเวียนมา
<span class="LineNumber"> 019 </span>เพื่อฟุ่มเฟือยนักแล้ว  จึงพร้อมกันทั้ง ๕  หลีกไปเสียจากพระมหา-
<span class="LineNumber"> 020 </span>บุรุษโพธิสัตว์เจ้านั้น  ไม่อาลัย.  ให้บัณฑิตพึงสันนิษฐานในที่นี้ว่า ซึ่ง
<span class="LineNumber"> 021 </span>ภิกษุเบญจวัคคีย์ได้มาปฏิบัติพระองค์อยู่แล้ว  หลีกไป  ณ ภายหลังฉะนี้
