<span class="LineNumber"> 001 </span>หาริย์พิเศษ  คืออาทิตตปริยายสูตรเสร็จแล้ว  พระองค์เสด็จอยู่  ณ  คยาสีส-  
<span class="LineNumber"> 002 </span>ประเทศตามอภิรมย์พุทธอัธยาศัยแล้ว  อันวิสุทธสงฆ์องค์อรหันต์พัน
<span class="LineNumber"> 003 </span>หนึ่งนั้นแวดล้อมเป็นพุทธบริวาร  เสด็จจาริกไปโดยลำดับ  บรรลุถึง
<span class="LineNumber"> 004 </span>นครราชคฤห์พิศาล  เสด็จประทับ ณ ลัฏฐิวโนทยานสวนตาลหนุ่มสุป-
<span class="LineNumber"> 005 </span>ติฏฐเจดีย์แล้ว.  จึงพระเจ้าพิมพิสารมคธราชได้ทรงสดับประวัตินั้นแล้ว
<span class="LineNumber"> 006 </span>พร้อมด้วยพราหมณ์คฤหบดีชาวมคธ  ๑๒ นหุต เสด็จพระราชดำเนินถึง
<span class="LineNumber"> 007 </span>ลัฏฐิวนุทยานแล้ว  เสด็จเข้าไปใกล้พระโลกนาถ  ถวายอภิวาทนมัสการ
<span class="LineNumber"> 008 </span>โดยเคาระ  เสด็จนั่ง  ณ  ที่ควรข้างหนึ่ง.  แต่พราหมณ์คฤหบดีราชบริวาร
<span class="LineNumber"> 009 </span>๑๒ นหุตนั้น มีอากัปกายวจีการต่าง ๆ กัน  บางจำพวกถวายอภิวาท
<span class="LineNumber"> 010 </span>บังคมพระผู้มีพระภาค  บางจำพวกเป็นแต่กล่าวสัมโมทนียกถาปฏิสันถาร
<span class="LineNumber"> 011 </span>บางจำพวกประฌมกรนมัสการแต่ไม่อภิวาทกราบไหว้  บางจำพวกร้อง
<span class="LineNumber"> 012 </span>ประกาศนามและโคตรแห่งตน  บางจำพวกนิ่งอยู่ไม่กระทำกายวจีวิการ
<span class="LineNumber"> 013 </span>ทั้ง ๕ เหล่านั้น  ก็นั่ง ณ ที่ควรตามลำดับอาสนะที่ถึงแล้วแก่ตน ๆเป็น
<span class="LineNumber"> 014 </span>ปริมณฑลมหาสมาคม ณ ลัฏฐิวนุทยานนั้น.  ครั้งนั้น  พราหมณ์คฤหบดี
<span class="LineNumber"> 015 </span>๑๒ นหุตนั้น  เกิดความปริวิตกว่า  กึ  นุ  โข  มหาสมโณ อะไรหรือหนอ
<span class="LineNumber"> 016 </span>พระมหาสมณะประพฤติพรหมจรรย์อยู่ในอุรุเวลกัสสปหรือ  หรือว่าอุรุ-
<span class="LineNumber"> 017 </span>เวลกัสสปประพฤติพรหมจรรย์อยู่ในพระมหาสมณะเป็นประการใด.  อถ
<span class="LineNumber"> 018 </span>โข  ภควา  ลำดับนั้น  สมเด็จพระผู้มีพระภาคได้ทราบความปริวิตกในจิต
<span class="LineNumber"> 019 </span>ของพราหมณ์คฤหบดีเหล่านั้น  ด้วยจิตแห่งพระองค์แล้ว  ประสงค์จะ
<span class="LineNumber"> 020 </span>แสดงให้สิ้นสงสัย  จึงตรัสถามอุรุเวลกัสสปด้วยพุทธนิพนธคาถาว่า  กิเมว
<span class="LineNumber"> 021 </span>ทิสฺวา  อุรุเวลวาสิ  ปหาสิ  อคฺคึ  กิสโกวทาโน  ดูก่อนผู้อยู่ ณ อุรุเวล-
