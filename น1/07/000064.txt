<span class="LineNumber"> 001 </span>มิได้ติดใบฉันใด  สัตว์ทั้งหลายซึ่งปรากฏในพุทธจักษุวิสัยก็เป็น ๓ เหล่า 
<span class="LineNumber"> 002 </span>เหมือนฉะนั้น  โดยอรรถกถาจริยามรรคพรรณนาไว้ว่าในดอกบัว  ๓ เหล่า
<span class="LineNumber"> 003 </span>นั้น  ดอกบัวเหล่าใดขึ้นตั้งอยู่พ้นน้ำแล้ว  ดอกบัวเหล่านั้น คอยสัมผัสรัศมี
<span class="LineNumber"> 004 </span>พระอาทิตย์อยู่จักบาน ณ วันนี้.  ดอกบัวที่ตั้งอยู่เสมอน้ำนั้นจักบาน ณ วัน
<span class="LineNumber"> 005 </span>พรุ่งนี้  ดอกบัวที่ยังไม่ขึ้นพ้นจากน้ำ ยังดำรงอยู่ภายในน้ำ  น้ำเลี้ยงไว้นั้น 
<span class="LineNumber"> 006 </span>จักบาน ณ  วันมะรืนนี้ที่ ๓.  ดอกบัวอื่นมีโอชะอยู่แต่ยังไม่ขึ้นจากน้ำ  ก็
<span class="LineNumber"> 007 </span>ยังมีอยู่มาก. ก็และดอกบัวเหล่าใดจักไม่บานเลยจักเป็นภักษาแห่งเต่าและ
<span class="LineNumber"> 008 </span>ปลา  ดอกบัวเหล่านั้น  ท่านมิได้ยกขึ้นกล่าว  ในพระบาลี.  ก็แต่ว่าเมื่อ
<span class="LineNumber"> 009 </span>จะพรรณนาด้วยประเภทบุคคล ๔ จำพวกแล้วก็พึงรวมมาแสดงด้วย เพื่อ
<span class="LineNumber"> 010 </span>จะให้ชัดความแห่งอุปไมย.  ดอกบัวเป็น ๔ อย่างฉันใด  บุคคลก็เป็น  ๔
<span class="LineNumber"> 011 </span>จำพวกฉันนั้น  คืออุคฆติตัญญู  ๑  วิปัจจิตัญญู  ๑  เนยยะ  ๑  ปทปรมะ ๑
<span class="LineNumber"> 012 </span>ในบุคคลทั้ง ๔ นั้น  บุคคลผู้ใดมีอุปนิสัยสามารถจะตรัสรู้ธรรมวิเศษโดย
<span class="LineNumber"> 013 </span>พลันพร้อมกันกับเวลาที่ท่านผู้ศาสดาแสดงธรรมสั่งสอน  ผู้นั้นชื่อว่าอุคฆติ-
<span class="LineNumber"> 014 </span>ตัญญูบุคคล.  บุคคลผู้ใด  ต่อท่านแจกความแห่งคำที่ย่อให้พิสดารออกไป
<span class="LineNumber"> 015 </span>จึงจะตรัสรู้ธรรมวิเศษได้  ผู้นั้นชื่อว่าวิปัจจิตัญญูบุคคล. ผู้ใดเมื่อพาก
<span class="LineNumber"> 016 </span>เพียรทรงอุเทศ  ถามความ ทำในจิตโดยอุบายที่ชอบ  คบหาสมาคม
<span class="LineNumber"> 017 </span>กัลยาณมิตร   จึงจะตรัสรู้ธรรมวิเศษได้  บุคคลนั้นชื่อว่าเนยยบุคคล.
<span class="LineNumber"> 018 </span>บุคคลผู้ใด  แม้จะฟังและกล่าวและทรงไว้และบอกแก่ผู้อื่นซึ่งธรรมเป็น
<span class="LineNumber"> 019 </span>อันมาก  ก็ไม่สามารถจะตรัสรู้ธรรมวิเศษในอัตภาพชาตินั้นได้  บุคคลนั้น
<span class="LineNumber"> 020 </span>ชื่อว่าปทปรมบุคคล. บุคคลเป็น ๔ จำพวกด้วยประการฉะนี้  สมเด็จ
<span class="LineNumber"> 021 </span>พระผู้มีพระภาคแลดูซึ่งหมื่นโลกธาตุ  อันเปรียบเหมือนป่าอุบลบัวหลวง
