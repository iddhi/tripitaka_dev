<span class="LineNumber"> 001 </span>ที่จะจัดได้.  พระศาสดาได้ประสูติจากพระครรภ์พระมารดาในที่นั้น.<SUP>๑</SUP> 
<span class="LineNumber"> 002 </span>พระเจ้าสุทโธทนะทรงทราบข่าว  จึงตรัสสั่งให้เชิญเสด็จกลับพระราช-
<span class="LineNumber"> 003 </span>นิเวศน์. 
<span class="LineNumber"> 004 </span>           เป็นธรรมดาของท่านผู้เป็นมหาบุรุษ  ได้เกิดมาทำอุปการะอัน
<span class="LineNumber"> 005 </span>ยิ่งใหญ่แก่โลก  จะมีผู้กล่าวสรรเสริญอภินิหารของท่านด้วยประการ
<span class="LineNumber"> 006 </span>ต่าง ๆ  ในปางหลังแต่ยุคของท่าน  เหตุนั้น  พระคันถรจนาจารย์ก็
<span class="LineNumber"> 007 </span>ได้กล่าวอภินิหารของพระศาสดาไว้  โดยอเนกนัยเหมือนกัน,  เล่า
<span class="LineNumber"> 008 </span>เรื่องตั้งแต่เสด็จอยู่ในสวรรค์ชั้นดุสิต,  พวกเทวดาพากันมาอาราธนา
<span class="LineNumber"> 009 </span>เพื่อเสด็จลงมาสู่มนุษยโลก  นำสัตว์ข้ามโอฆะคือสงสารสาคร.  พระ-
<span class="LineNumber"> 010 </span>องค์ทรงจุติจากดุสิตพิภพ  ลงสู่พระครรโภทรแห่งพระมารดา.  ปรากฏ
<span class="LineNumber"> 011 </span>แก่พระมารดาในสุบินเป็นพระยาช้างเผือก  เสด็จอยู่ในพระครรภ์
<span class="LineNumber"> 012 </span>บริสุทธิ์  อันมลทินมิได้แปดเปื้อน  และประทับนั่งขัดสมาธิ  ไม่คุดคู้
<span class="LineNumber"> 013 </span>เหมือนทารกอื่น,  พระมารดาและเห็นได้ถนัด.  เวลาประสูติ พระมารดา
<span class="LineNumber"> 014 </span>เสด็จประทับยืนไม่นั่งเหมือนสตรีอื่น.  พระองค์ประสูติ<SUP>๒</SUP>บริสุทธิ์ไม่
<span class="LineNumber"> 015 </span>เปรอะเปื้อนด้วยครรภมลทิน,  มีเทวดามาคอยรับก่อน,  มีธารน้ำร้อน
<span class="LineNumber"> 016 </span>น้ำเย็นตกลงมาจากอากาศสนานพระองค์;  พอประสูติแล้ว  ทรงดำเนิน
<span class="LineNumber"> 017 </span>ด้วยพระบาท ๗ ก้าว,  เปล่งวาจาเป็นบุรพนิมิตแห่งพระสัมมาสัม-
<span class="LineNumber"> 018 </span>โพธิญาณ.  และพรรณนารูปกายสมบัติของพระองค์ว่า  มีพระลักษณะ

<span class='footnote'>๑.  ประสูติเมื่อวันศุกร์ เพ็ญเดือนวิสาขะ ปีจอ ก่อนพุทธศก ๘๐ ปี เวลาสายใกล้เที่ยง</span>
<span class='footnote'>๒.  ที. มหา. ๑๐/๑๗.</span>
