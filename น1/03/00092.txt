<span class="LineNumber"> 001 </span>ความสำเร็จล่วงส่วน  เกษมจากโยคธรรมล่วงส่วน  เป็นพรหมจารี- 
<span class="LineNumber"> 002 </span>บุคคลล่วงส่วน  มีที่สุดล่วงส่วน  ประเสริฐสุดกว่าเทวดาและมนุษย์
<span class="LineNumber"> 003 </span>ทั้งหลาย. "   พระโมคคัลลานะปฏิบัติตามโอวาทที่พระศาสดาทรงสั่ง
<span class="LineNumber"> 004 </span>สอน  ก็ได้สำเร็จพระอรหันต์ในวันนั้น<SUP>๑</SUP>. 
<span class="LineNumber"> 005 </span>           เมื่อพระสารีบุตรบวชแล้วได้กึ่งเดือน  พระศาสดาเสด็จอยู่ที่ถ้ำ
<span class="LineNumber"> 006 </span>สุกรขาตาเขาคิชฌกูฏ  แขวงเมืองราชคฤห์.  ปริพาชกผู้หนึ่ง  ชื่อ
<span class="LineNumber"> 007 </span>ทีฆนขะ  อัคคิเวสสนโคตร  เข้าไปเฝ้าพระศาสดา  กล่าวปราศรัย
<span class="LineNumber"> 008 </span>แล้ว  ยืน  ณ  ที่ควรข้างหนึ่ง,  ทูลแสดงทิฏฐิของตนว่า   " พระโคดม
<span class="LineNumber"> 009 </span>ข้าพเจ้ามีความเห็นว่า  สิ่งทั้งปวงไม่ควรแก่ข้าพเจ้า  ข้าพเจ้าไม่
<span class="LineNumber"> 010 </span>ชอบใจหมด. "
<span class="LineNumber"> 011 </span>           พระศาสดาตรัสตอบว่า   " อัคคิเวสสนะ  ถ้าอย่างนั้น  ความ
<span class="LineNumber"> 012 </span>เห็นอย่างนั้น  ก็ต้องไม่ควรแก่ท่าน,  ท่านก็ต้องไม่ชอบความเห็นอย่าง
<span class="LineNumber"> 013 </span>นั้น "   ตรัสตอบอย่างนี้แล้ว  ทรงแสดงสมณพราหมณ์เจ้าทิฏฐิ ๓
<span class="LineNumber"> 014 </span>จำพวกว่า   " อัคคิเวสสนะ  สมณพราหมณ์พวก ๑  มีทิฏฐิว่า  สิ่ง
<span class="LineNumber"> 015 </span>ทั้งปวงควรแก่เรา  เราชอบใจหมด,  พวก ๑  ทีทิฏฐิว่า  สิ่งทั้งปวง
<span class="LineNumber"> 016 </span>ไม่ควรแก่เรา  เราไม่ชอบใจหมด,  พวก ๑  มีทิฏฐิว่า  บางสิ่งควร
<span class="LineNumber"> 017 </span>แก่เรา  เราชอบใจ  บางสิ่งไม่ควรแก่เรา  เราไม่ชอบใจ.  ทิฏฐิของ
<span class="LineNumber"> 018 </span>สมณพราหมณ์พวกต้น  ใกล้ข้างความกำหนัดรักใคร่ยินดีในสิ่งนั้น ๆ,
<span class="LineNumber"> 019 </span>ทิฏฐิของสมณพราหมณ์พวกที่ ๒  ใกล้ข้างความเกลียดชังสิ่งนั้น ๆ,
<span class="LineNumber"> 020 </span>ทิฏฐิของสมณพราหมณ์พวกที่ ๓  ใกล้ข้างความกำหนัดรักใคร่ใน

<span class='footnote'>๑.  มหาโมคคัลลานสูตร. องฺ. สตฺตก. ๒๓/๘๗.</span>
