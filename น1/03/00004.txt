<span class="LineNumber"> 001 </span>           กษัตริย์และพราหมณ์  จัดเป็นชาติสูง,  แพศย์เป็นสามัญ,  ศูทร 
<span class="LineNumber"> 002 </span>เป็นต่ำ.  ในครั้งพุทธกาล  กษัตริย์เป็นสูงสุด  แต่พวกพราหมณ์เขาก็
<span class="LineNumber"> 003 </span>ถือว่าพวกเขาสูงสุด.  พวกเหล่านั้น  ที่เป็นชั้นสูง  ย่อมมีมานะ 
<span class="LineNumber"> 004 </span>ถือตัวจัดเหตุชาติและโคตรของตน  พวกกษัตริย์และพวกพราหมณ์ 
<span class="LineNumber"> 005 </span>ย่อมรังเกียจพวกชั้นต่ำลงมา  ไม่สมสู่เป็นสามีภรรยาด้วย  ไม่ร่วม
<span class="LineNumber"> 006 </span>กินด้วย,  เพราะเหตุนั้น  พวกกษัตริย์ก็ดี  พวกพราหมณ์ก็ดี  จึงสมสู่
<span class="LineNumber"> 007 </span>กันแต่ในจำพวกของตน.  พวกมีโคตรสูง  ย่อมรังเกียจพวกมีโคตรต่ำ
<span class="LineNumber"> 008 </span>ดุจเดียวกัน  ไม่สมสู่ด้วยคนอื่นนอกจากสกุลของตน  เช่นพวกศากยะ
<span class="LineNumber"> 009 </span>อันเป็นโคตมโคตร  ไม่ยอมสมสู่แม้ด้วยพวกกษัตริย์ด้วยกันแต่ต่างโคตร
<span class="LineNumber"> 010 </span>ย่อมสมสู่ด้วยกันเอง.
<span class="LineNumber"> 011 </span>           วรรณะ ๔  นี้เป็นจำพวกใหญ่  นอกจากนี้ยังมีอีก  แต่เป็นจำพวก
<span class="LineNumber"> 012 </span>ที่เลวทั้งนั้น,  เกิดแต่วรรณะ ๔  เหล่านี้  สมสู่กับวรรณะอื่นจากพวก
<span class="LineNumber"> 013 </span>ของตน  เช่นพวกพราหมณีได้กับศูทร  มีบุตรออกมา  จัดเป็นอีก
<span class="LineNumber"> 014 </span>จำพวกหนึ่ง  เรียกว่า  ' จัณฑาล. '  จำพวกคนเกิดจากมารดาบิดา
<span class="LineNumber"> 015 </span>ต่างวรรณะกันเช่นนี้  เขาถือเป็นเลว  เป็นที่ดูหมิ่นของคนมีชาติสกุล
<span class="LineNumber"> 016 </span>เช่นกับคนที่เรียกกันว่าครึ่งชาติในบัดนี้.
<span class="LineNumber"> 017 </span>           การศึกษาของคนทั้งหลาย  ย่อมเป็นไปตามประเภทของวรรณะ
<span class="LineNumber"> 018 </span>           พวกกษัตริย์  ก็ศึกษาไปในยุทธวิธี.
<span class="LineNumber"> 019 </span>           พวกพราหมณ์  ก็ศึกษาไปในศาสนาและในวิทยาต่าง ๆ.
<span class="LineNumber"> 020 </span>           พวกแพศย์  ก็ศึกษาไปในศิลปะและกสิกรรม  พาณิชการ.
<span class="LineNumber"> 021 </span>           พวกศูทร  ก็ศึกษาไปในการงานที่จะพึงทำด้วยแรง.
