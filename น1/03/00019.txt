<span class="LineNumber"> 001 </span>มีพระราชบุตรพระองค์หนึ่ง  ทรงนามว่า  ' รูปนันทา. '  แม้ถึงอย่าง 
<span class="LineNumber"> 002 </span>นั้น  ก็ไม่ทรงนำพาในที่จะทำนุบำรุงให้ยิ่งกว่าสิทธัตถกุมาร. 
<span class="LineNumber"> 003 </span>           เมื่อสิทธัตถกุมารทรงเจริญขึ้นโดยลำดับ  มีพระชนมายะได้ ๗ ปี
<span class="LineNumber"> 004 </span>พระราชบิดาตรัสให้ขุดสระโบกขรณีในพระราชนิเวศน์ ๓ สระ  ปลูก
<span class="LineNumber"> 005 </span>อุบลบัวขาบสระ ๑  ปลูกประทุมบัวหลวงสระ ๑  ปลูกบุณฑริกบัว
<span class="LineNumber"> 006 </span>ขาวสระ ๑.  แล้วตกแต่งให้เป็นที่เล่นสำราญพระหฤทัยพระราชโอรส,
<span class="LineNumber"> 007 </span>และจัดเครื่องทรง  คือจันทน์สำหรับทา  ผ้าโพกพระเศียร  ฉลองพระ-
<span class="LineNumber"> 008 </span>องค์  ผ้าทรงสะพัก  พระภูษา  ล้วนเป็นของมาแต่แว่นแคว้นกาสี  ซึ่ง
<span class="LineNumber"> 009 </span>นิยมว่าเป็นของประณีตของดีในเวลานั้นทั้งสิ้น,  มีคนคอยกั้นเศวตฉัตร
<span class="LineNumber"> 010 </span>( คือพระกลดขาวซึ่งนับว่าเป็นของสูง )  ทั้งกลางวันกลางคืน  เพื่อจะ
<span class="LineNumber"> 011 </span>มิให้เย็นร้อยธุลีละอองแดดน้ำค้างมาถูกต้องพระกายได้,  ครั้นพระราช
<span class="LineNumber"> 012 </span>กุมารมีพระชนม์เจริญ  ควรจะศึกษาศิลปวิทยาได้  พระราชบิดาจึงทรง
<span class="LineNumber"> 013 </span>พาไปมอบไว้ในสำนักครูวิศวามิตร,  พระราชกุมารทรงเรียนได้ว่องไว
<span class="LineNumber"> 014 </span>จนสิ้นความรู้อาจารย์แล้ว  ได้แสดงให้ปรากฏในหมู่พระญาติ ไม่มี
<span class="LineNumber"> 015 </span>ราชกุมารอื่นจะเทียมถึง.
<span class="LineNumber"> 016 </span>           ในตอนนี้  พระคันถรจนาจารย์ก็ได้แสดงอภินิหารของพระมหา-
<span class="LineNumber"> 017 </span>บุรุษไว้บ้างว่า  เมื่อครั้งยังทรงพระเยาว์นัก,  คราวหนึ่งมีการวัปปมงคล
<span class="LineNumber"> 018 </span>แรกนาขวัญ  อันเป็นนักขัตฤกษ์ของบ้านเมือง,  พระราชบิดาเสด็จ
<span class="LineNumber"> 019 </span>แรกนาด้วยพระองค์เอง  โปรดเชิญเสด็จสิทธัตถกุมารไปด้วย  และให้
<span class="LineNumber"> 020 </span>แต่งที่ประทับ ณ ภายใต้ชมพูพฤกษ์,  ครั้นถึงเวลาแรกนา  พวกพี่เลี้ยง
<span class="LineNumber"> 021 </span>นางนมพากันออกมาดูข้างนอก,  ฝ่ายพระกุมารอยู่พระองค์เดียว  เสด็จ
