<span class="LineNumber"> 001 </span>ในสัตวโลกนั้นเอง.  กล่าวถึงพรหมกราบทูลอาราธนา  ก็คือกล่าวถึง 
<span class="LineNumber"> 002 </span>พระกรุณา ทำให้กลับทรงพระปรารภถึงการแสดงธรรมอีกเล่า.  กล่าว
<span class="LineNumber"> 003 </span>ถึงทรงรับอาราธนาของพรหม  ก็คือทรงเปิดช่องแก่พระกรุณาให้เป็น
<span class="LineNumber"> 004 </span>ปุเรจาริก  คือไปข้างหน้า.  
<span class="LineNumber"> 005 </span>           ครั้นพระองค์ทรงอธิษฐานพระหฤทัย  เพื่อจะทรงแสดงพระ
<span class="LineNumber"> 006 </span>ธรรมเทศนาอย่างนั้นแล้ว  ทรงพระดำริหาคนผู้สมควรรับเทศนา  ครั้ง
<span class="LineNumber"> 007 </span>แรก  ทรงพระปรารภถึงอาฬารดาบสและอุททกดาบส  ที่พระองค์ได้
<span class="LineNumber"> 008 </span>เคยอยู่อาศัยศึกษาลัทธิของเธอในกาลก่อนว่า  เธอทั้งสองเป็นผู้ฉลาด
<span class="LineNumber"> 009 </span>ทั้งมีกิเลสเบาบาง  สามารถจะรู้ธรรมนี้ได้ฉับพลัน,  แต่เธอทั้งสอง
<span class="LineNumber"> 010 </span>สิ้นชีพเสียแล้ว  มีความฉิบหายเสียจากคุณอันใหญ่  ถ้าได้ฟังธรรม
<span class="LineNumber"> 011 </span>นี้แล้วคงรู้ได้โดยพลันทีเดียว,  ภายหลังทรงระลึกถึงปัญจวัคคีย์ว่า
<span class="LineNumber"> 012 </span>มีอุปการะแก่พระองค์มาก  ได้เป็นผู้อุปัฏฐากพระองค์เมื่อครั้งทรง
<span class="LineNumber"> 013 </span>บำเพ็ญทุกรกิริยา,  ทรงกำหนดลงว่าจะแสดงธรรมแก่ปัญจวัคคีย์ก่อน,
<span class="LineNumber"> 014 </span>เบื้องหน้าแต่นี้  เสด็จออกจากต้นอชปาลนิโครธ,  ตามอรรถกถา<SUP>๑</SUP>
<span class="LineNumber"> 015 </span>ในเช้าวันขึ้น ๑๔  ค่ำแห่งเดือนอาสาฬหะ  คือเดือน ๘,  ทรงพระดำเนิน
<span class="LineNumber"> 016 </span>ไปโดยทางที่จะไปยังเมืองพาราณสี  อันเป็นนครหลวงแห่งกาสีชนบท,
<span class="LineNumber"> 017 </span>ครั้นถึงตำบลเป็นระหว่างแห่งแม่น้ำคยากับแดนพระมหาโพธิต่อกัน  พบ
<span class="LineNumber"> 018 </span>อาชีวกผู้หนึ่งชื่ออุปกะเดินสวนทางมา,  อุปกะเห็นสีพระฉวีของพระองค์
<span class="LineNumber"> 019 </span>ผุดผ่อง  นึกประหลาดใจ  อย่างจะใคร่ทราบว่า  ใครเป็นศาสดา
<span class="LineNumber"> 020 </span>ผู้สอนของพระองค์  จึงทูลถาม.  พระองค์ตรัสตอบแสดงความว่า

<span class='footnote'>๑.  สมนฺต. ตติย. ๑๙.</span>
