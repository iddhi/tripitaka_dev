<span class="LineNumber"> 001 </span>อุปสมบทปลงผมและหนวดก่อน.<SUP>๑</SUP>  บางท่านเข้าใจว่า  พระศาสดาเอง
<span class="LineNumber"> 002 </span>ไม่ได้ทรงโกนพระศก  เป็นแต่ตรัสให้สาวกเท่านั้นโกนผม.  ข้อนี้ไม่
<span class="LineNumber"> 003 </span>สมกับเรื่องในบาลี ทั้งข้างพระวินัย  ทั้งข้างพระสูตร.  
<span class="LineNumber"> 004 </span>           ในพระวินัย<SUP>๒</SUP>มีเรื่องเล่าไว้ว่า  พระนันทพุทธอนุขา  มีรูปพรรณ-
<span class="LineNumber"> 005 </span>สัณฐานคล้ายพระศาสดา  ต่ำกว่าพระองค์ ๔ นิ้ว.  ท่านดำเนินมา
<span class="LineNumber"> 006 </span>ภิกษุทั้งหลายแลเห็นแต่ไกล  สำคัญว่าพระศาสดา  พากันลุกยืนรับ
<span class="LineNumber"> 007 </span>เสด็จ  ครั้นเข้ามาใกล้กลายเป็นพระนันทะไป.
<span class="LineNumber"> 008 </span>           ในสามัญญผลสูตร<SUP>๓</SUP>  เล่าเรื่องพระเจ้าอชาตศัตรู  พระเจ้าแผ่นดิน
<span class="LineNumber"> 009 </span>มคธ  เสด็จไปเฝ้าพระศาสดา  ที่อัมพวันของหมอชีวก  แขวงกรุงราช-
<span class="LineNumber"> 010 </span>คฤห์ในคืนหนึ่ง  ตรัสถามหมอชีวกว่า   " ไหน  พระผู้มีพระภาคเจ้า ? "
<span class="LineNumber"> 011 </span>หมอชีวกทูลว่า   " พระองค์ประทับนั่งอิงเสากลาง  ผันพระพักตร์มา
<span class="LineNumber"> 012 </span>ทางด้านบูรพา  ภิกษุสงฆ์ห้อมล้อมนั่น. "
<span class="LineNumber"> 013 </span>           สองเรื่องนี้แสดงว่าพระเศียรของพระศาสดาเหมือนกับของสาวก
<span class="LineNumber"> 014 </span>บางทีการตัดพระเมาลีนั้นเอง  เป็นเหตุให้พระราชบิดาและพระญาติ-
<span class="LineNumber"> 015 </span>วงศ์สิ้นหวังในพระองค์.  เพราะได้ยินว่า  คนในครั้งนั้น  ถือการตัด
<span class="LineNumber"> 016 </span>การโกนผมว่าเป็นจัญไร  คนผู้ตัดหรือโกนผมแล้ว  เป็นที่ดูหมิ่นของ
<span class="LineNumber"> 017 </span>คนทั้งหลาย,  แม้ในภายหลัง  พราหมณ์บางคนก็ได้กล่าววาจาปรามาส
<span class="LineNumber"> 018 </span>พระองค์ว่า  คนหัวโล้น.  เพื่อตัดหวังในทางฆราวาสกระมัง  บรรพชิต
<span class="LineNumber"> 019 </span>บางพวกจึงถือเพศโกนผม ?
<span class="LineNumber"> 020 </span>           ผ้ากาสายะหรือผ้ากาสาวะนั้น  คือผ้าที่ย้อมด้วยรสฝาดแห่งต้นไม้

<span class='footnote'>๑.  มหาวคฺค. ป€ม. ๔/๔๑.   ๒.  มหาวิภงฺค. ทุติย. ๒/๕๑๑.   ๓.  ที. สี. ๙/๖๕.</span>
