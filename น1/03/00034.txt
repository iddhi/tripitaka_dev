<span class="LineNumber"> 001 </span>สี่เหลืองหม่น  เป็นของที่บรรพชิตพวกอื่นใช้เหมือนกัน,  มีจำนวน
<span class="LineNumber"> 002 </span>เท่าไร  คำพระมัชฌิมภาณกาจารย์กล่าวเป็นพหูพจน์  แปลว่ามากกว่า
<span class="LineNumber"> 003 </span>ผืนเดียว.  คำพระอรรถกถาจารย์กล่าวว่า  ครบไตรจีวร  คือ  สังฆาฏิ
<span class="LineNumber"> 004 </span>ผ้าซ้อนนอก  อย่างเสื้อหนาวของคฤหัสถ์ในบัดนี้ ๑,  อุตตราสงค์  
<span class="LineNumber"> 005 </span>ผ้าห่ม ๑,  อันตรวาสก  ผ้านุ่ง ๑.  แต่สอบได้แน่ว่า  เดิมมีเพียงผ้านุ่ง
<span class="LineNumber"> 006 </span>กับผ้าห่มเท่านั้น  แคบสั้นไม่ใหญ่เหมือนจีวรพระในทุกวันนี้.  สังฆาฏิ
<span class="LineNumber"> 007 </span>เป็นบริขารเพิ่มขึ้นทีหลัง,  เรื่องนี้จะงดไว้กล่าวแผนกหนึ่ง<SUP>๑</SUP>  เพราะไม่
<span class="LineNumber"> 008 </span>เกี่ยวกับอนุสนธิ.
<span class="LineNumber"> 009 </span>           ผ้านี้ทรงได้มาจากไหน ?  พระอรรถกถาจารย์แสดงว่า  ฆฏิการ-
<span class="LineNumber"> 010 </span>พรหมนำมาถวายพร้อมกับบาตร.  พระมัชฌิมภาณกาจารย์หาได้กล่าว
<span class="LineNumber"> 011 </span>ถึงไม่.  ถอดใจความแห่งคำอรรถกถา  น่าจะทรงได้ในสำนักบรรพชิต
<span class="LineNumber"> 012 </span>ผู้ได้สมาบัติ  เพราะสมาบัติเป็นเหตุแห่งความเกิดเป็นพรหม.  ถ้าจะ
<span class="LineNumber"> 013 </span>ต้องแสวงหาผ้ากาสายะ  บรรพชาของพระองค์ คงเนื่องด้วยความ
<span class="LineNumber"> 014 </span>ตระเตรียม.
<span class="LineNumber"> 015 </span>           มูลเหตุแห่งบรรพชา  อาการเสด็จออก  และวิธีบรรพชา  เป็น
<span class="LineNumber"> 016 </span>ปัญหาที่จะพึงพิจารณาอยู่  สุดแท้แต่ปราชญ์ผู้ค้นคว้าในตำนานจะพึง
<span class="LineNumber"> 017 </span>สันนิษฐานเห็น,  กล่าวไว้ในที่นี้พอเป็นเครื่องนำทาง.
<span class="LineNumber"> 018 </span>           จะอย่างไรก็ตาม  คงได้ความลงรอยเดียวกันว่า  พระมหาบุรุษ
<span class="LineNumber"> 019 </span>ได้เสด็จออกบรรพชาแล้วจากศากยสกุลเมื่อพระชนมายุได้ ๒๙ ปีแล.

<span class='footnote'>๑.  ดู วินัยมุขเล่ม ๒ กัณฑ์ที่ ๑๒ บริขารบริโภค.</span>
