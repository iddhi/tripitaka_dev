<span class="LineNumber"> 001 </span>เช่นนี้  ดูเหมือนเป็นทีว่า  เสด็จออกด้วยพระหฤทัยสลด  ต้องการเพียง 
<span class="LineNumber"> 002 </span>จะหาอุบายหลีกให้พ้น  ไม่เชิงแสวงหาพระสัมมาสัมโพธิญาณแท้ง
<span class="LineNumber"> 003 </span>แต่ครั้นได้ตรัสรู้แล้ว   จึงทรงดำริจะโปรดสัตว์ด้วยพระอัธยาศัยประกอบ 
<span class="LineNumber"> 004 </span>ด้วยพระกรุณา.  ข้อนี้  อาจมีในวารจิตของมนุษย์  แต่ไม่สมกับคำ
<span class="LineNumber"> 005 </span>พรรณนาพระปณิธานของพระโพธิสัตว์  ผู้บำเพ็ญพระบารมีมามากกว่า
<span class="LineNumber"> 006 </span>มากเพื่อจะโปรดสัตว์,  ตลอดถึงคำทำนายและอัศจรรย์ต่าง ๆ  ใน
<span class="LineNumber"> 007 </span>ปัจฉิมภพ.  ถ้าจะถือว่า  เรื่องเหล่านั้นเล่าตามหลังพระองค์เมื่อ
<span class="LineNumber"> 008 </span>เป็นผู้วิเศษแล้ว  ก็ไม่น่าจะผิด,  แต่ยังมีทางสันนิษฐานได้สนิทยิ่งกว่า
<span class="LineNumber"> 009 </span>นี้อีก  คือ  พระมหาบุรุษทรงพิจารณาเห็นมหาชนผู้เกิดมาแล้ว  แก่
<span class="LineNumber"> 010 </span>เจ็บตายไปเปล่า  หาได้ทำชีวิตให้มีประโยชน์เท่าไรไม่,  ยิ่งในราชสำนัก
<span class="LineNumber"> 011 </span>มัวเมาอยู่ในหมู่สตรีบำเรอ  ทั้งกลางวันและกลางคืน  ยิ่งทำชีวิตให้
<span class="LineNumber"> 012 </span>เป็นหมันหนักเข้า.  พระองค์ทรงเบื่อหน่ายความเป็นอยู่ของพระองค์
<span class="LineNumber"> 013 </span>ด้วยอาการเช่นนั้น  ที่เขาอื่นสำคัญเห็นเป็นสุขอย่างยิ่งในทางโลกีย์.
<span class="LineNumber"> 014 </span>สมคำว่า  ห้องปราสาทอันเกลื่อนกลาดไปด้วยนางบำเรอผู้นอนหลับ
<span class="LineNumber"> 015 </span>สว่างรุ่งเรืองด้วยประทีป  ปรากฏแก่พระองค์ดุจป่าช้า  ทรงเห็น
<span class="LineNumber"> 016 </span>บรรพชาเป็นที่ห่างจากอารมณ์อันล่อให้หลงและมัวเมา,  เป็นช่องที่
<span class="LineNumber"> 017 </span>จะได้บำเพ็ญปฏิบัติ  เป็นประโยชน์ตนประโยชน์ผู้อื่น  ทำชีวิตให้มี
<span class="LineNumber"> 018 </span>ผลไม่เป็นหมัน,  ทรงสันนิษฐานลงเช่นนี้แล้ว  จึงได้เสด็จออกบรรพชา.
<span class="LineNumber"> 019 </span>เมื่อถือเอาความเช่นนั้น  ข้อว่าทรงปรารภชราพยาธิมรณะ  ได้ความ
<span class="LineNumber"> 020 </span>สลดพระหฤทัยจนไม่เพลิน  กับข้อว่า  พระองค์มีพระอัธยาศัยประกอบ
<span class="LineNumber"> 021 </span>ด้วยพระกรุณามาแต่ไหนแต่ไรย่อมไม่แย้งกัน.
