<span class="LineNumber"> 001 </span>เสียใจ   ไม่ทำใจให้ติดอยู่ในปัจจัยเหล่านั้น   ทั้งไม่ยกตนข่มผู้อื่น
<span class="LineNumber"> 002 </span>เพราะเหตุแห่งการแสวงหานั้น.     ส่วนการเจริญกุศลและการละกุศล
<span class="LineNumber"> 003 </span>นั้น    เป็นกิจที่ต้องทำอยู่เสมอ   ตามคราวตามโอกาสที่สามารถจะ
<span class="LineNumber"> 004 </span>ทำได้  ไม่เกียจคร้านและไม่ท้อถอยเสีย    เมื่อปฏิบัติตามปฏิปทา
<span class="LineNumber"> 005 </span>เหล่านี้ได้ดีแล้ว   ย่อมได้ความสุขใจและปลอดโปร่งใจ   เพราะความ
<span class="LineNumber"> 006 </span>ประพฤติดีปฏิบัติชอบของตน   ไม่ต้องเดือดร้อน  เพราะความเดือด
<span class="LineNumber"> 007 </span>ร้อน    เนื่องด้วยการแสวงหาไม่สมควร   และประพฤติเสียหายโดย
<span class="LineNumber"> 008 </span>ประการต่าง ๆ  จะอยู่ที่ไหนก็มีภัยมีเวรกับผู้อื่นเป็นอันไม่ได้ความสุขใจ. 
<span class="LineNumber"> 009 </span>								๒๔๗๒-๒๕๑๖
<span class="LineNumber"> 010 </span>	ถ.  อริยวงศ์   แปลว่าอะไร ?   ปัจจัย ๔  เป็นเครื่องอาศัยของ
<span class="LineNumber"> 011 </span>บรรพชิตมิใช่หรือ   แต่ความสันโดษในที่นี้ทำไมท่านจึงจัดเอาแต่ ๓
<span class="LineNumber"> 012 </span>ไม่จัดคิลานเภสัชเข้าด้วย   นี้เป็นเพราะเหตุไร ?
<span class="LineNumber"> 013 </span>	ต.  อริยวงศ์  แปลว่า   เชื่อสายหรือเหล่ากอของพระอริยเจ้า
<span class="LineNumber"> 014 </span>โดยความได้แก่ปฏิปทาของพระอริยเจ้า.    ปัจจัย ๔  เป็นเครื่องอาศัย
<span class="LineNumber"> 015 </span>ของบรรพชิตก็จริง   แต่ความสันโดษในที่นี้ท่านยกคิลานเภสัชออก
<span class="LineNumber"> 016 </span>เพราะว่าปัจจัย ๓ อย่างนั้น   พอจะถือเอาแต่ตามมีตามเกิดได้  เพราะ
<span class="LineNumber"> 017 </span>เป็นเครื่องยังอัตภาพร่างกายให้เป็นไปได้เท่านั้น   ส่วนยาจะถืออย่าง
<span class="LineNumber"> 018 </span>นั้นไม่ได้   เพราะยาบางอย่างถูกกับโรค   บางอย่างไม่ถูก  ไม่ทั่วไป
<span class="LineNumber"> 019 </span>แก่โรคทุก ๆ ชนิด   เมื่อได้มาอย่างใด   ก็บริโภคอย่างนั้น   บางคราว
<span class="LineNumber"> 020 </span>อาจเป็นโทษ  เพราะเป็นเครื่องแสลงแก่โรคก็ได้  เพราะฉะนั้น  ในเรื่อง
<span class="LineNumber"> 021 </span>ยาจึงถือสันโดษไม่ได้  ต้องเลือกบริโภคหรือแสวงหาแต่ที่ถูกแก่โรค
