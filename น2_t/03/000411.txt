<span class="LineNumber"> 001 </span>ตรงไปสู่นิพพานแล้ว  ญาณอันเป็นปัจจัยแห่งการเห็นอริยสัจ  ย่อมเกิดขึ้นใน
<span class="LineNumber"> 002 </span>ลำดับถัดไป  เป็นขั้นสุดท้ายของวิปัสสนาญาณ ต่อจากนั้นก็จะเกิดโคตรภูญาณ
<span class="LineNumber"> 003 </span>มาคั่นกลาง  แล้วจึงเกิดมรรคญาณให้สำเร็จความเป็นพระอริยบุคคลต่อไป 
<span class="LineNumber"> 004 </span>           จากวิปัสสนาญาณนี้  เป็นการบ่งชี้ให้เห็นว่า  พระอริยบุคคลทุกระดับ
<span class="LineNumber"> 005 </span>ย่อมรู้อริยสัจ ๔  ทั้งนั้น  แต่ความสว่างแห่งญาณไม่เท่ากัน  การกำจัดสังโยชน์
<span class="LineNumber"> 006 </span>ได้ไม่เหมือนกัน  พระอริยบุคคลจึงมี ๔ ชั้น  ดังกล่าวแล้วจะพบว่า  วิปัสสนา-
<span class="LineNumber"> 007 </span>ญาณเหล่านี้คือปัญญาที่เกิดเพิ่มขึ้นโดยลำดับ  ในขณะเดียวกันก็ขจัดกิเลสให้
<span class="LineNumber"> 008 </span>ค่อย ๆ จางไป  หมดไป  ดับไปโดยลำดับ เมื่อปัญญาหรือญาณสมบูรณ์เต็มที่
<span class="LineNumber"> 009 </span>กิเลสก็หมดไปอย่างสิ้นเชิง ใจของท่านจึงเต็มด้วยปัญญา  ความบริสุทธิ์
<span class="LineNumber"> 010 </span>และความกรุณาอย่างแท้จริงไม่เปลี่ยนแปลงกลับกลาย
