<span class="LineNumber"> 001 </span>              ๑.๑  <B>ปาฏิโมกขสังวร</B>  สำรวมในพระปาติโมกข์ เว้นข้อที่
<span class="LineNumber"> 002 </span>ทรงห้าม  ทำตามข้อที่ทรงอนุญาตดังกล่าวแล้ว 
<span class="LineNumber"> 003 </span>              ๑.๒  <B>อินทรียสังวร  </B>สำรวมระวังอินทรีย์ ๖  คือ  ตา  หู จมูก ลิ้น
<span class="LineNumber"> 004 </span>กาย ใจ  ไม่ให้เกิดความยินดียินร้าย  ในเวลาเห็นรูป  ฟังเสียง  ดมกลิ่น  ลิ้มรส
<span class="LineNumber"> 005 </span>ถูกต้องสัมผัส  และรู้อารมณ์ด้วยใจ
<span class="LineNumber"> 006 </span>              ๑.๓  <B>อาชีวปาริสุทธิ</B>  เลี้ยงชีวิตในทางที่ชอบ  ไม่แสวงหาปัจจัยใน
<span class="LineNumber"> 007 </span>การดำรงชีวิตในทางอเนสนา  คือการแสวงหาที่ไม่ชอบด้วยพระธรรมวินัย
<span class="LineNumber"> 008 </span>หรือหลอกลวงคนอื่น
<span class="LineNumber"> 009 </span>              ๑.๔  <B>ปัจจยปัยยเวกขณะ</B>  ก่อนจะบริโภคปัจจัย ๔ คือ  จีวร
<span class="LineNumber"> 010 </span>บิณฑบาต  เสนาสนะ  และ คิลานเภสัช  ให้พิจารณาเสียก่อน  ไม่บริโภค
<span class="LineNumber"> 011 </span>ปัจจัยด้วยตัณหา
<span class="LineNumber"> 012 </span>           ๒.  <B>สติสังวร  คือการสำรวมด้วยสติ</B>  โดยอาศัยสติเป็นเครื่องระลึกถึง
<span class="LineNumber"> 013 </span>เรื่องที่ทำ  คำที่พูด  สิ่งที่คิดแม้นานแล้วได้  ก่อนที่จะทำ  จะพูดจะคิดอะไร
<span class="LineNumber"> 014 </span>ให้อาศัยสติระลึกถึงการกระทำเป็นต้นเหล่านั้นว่าควรหรือไม่ควรอย่างไร
<span class="LineNumber"> 015 </span>ใช้สติเป็นเครื่องห้าม  สะกัดกั้นไว้  ไม่ให้ใจเกิดความกำหนัด  ขัดเคือง  ลุ่มหลง
<span class="LineNumber"> 016 </span>มัวเมา ในอารมณ์ทั้งหลายที่ผ่านมาทางตา  หู จมูก  ลิ้น  กาย  ใจ
<span class="LineNumber"> 017 </span>           ๓.  <B>ญาณสังวร  สำรวมด้วยญาณ</B>  คำว่า  ญาณ  เป็นชื่อของความรู้
<span class="LineNumber"> 018 </span>หมายถึงการใช้ปัญญาเป็นเครื่องพิจารณา  ให้เกิดความรู้เท่าทันเพื่อไม่ให้ใจ
<span class="LineNumber"> 019 </span>ตกไปสู่อำนาจของอารมณ์ต่าง ๆ  มีรูปเป็นต้น  จนจิตไม่ตกไปสู่อำนาจของ
<span class="LineNumber"> 020 </span>กิเลสทั้งหลาย  มีตัณหา  มานะ  ทิฏฐิ  เป็นอาทิ
