<span class="LineNumber"> 001 </span>                                          สัตตกะ  หมวด ๗
<span class="LineNumber"> 002 </span>                                                  อนุสัย ๗
<span class="LineNumber"> 003 </span>            <B>กามราคะ  ปฏิฆะ  ทิฏฐิ  วิจิกิจฉา  มานะ  ภวราคะ  อวิชชา</B>
<span class="LineNumber"> 004 </span>           คำว่า  <B>อนุสัย</B>  เป็นชื่อของกิเลสอย่างละเอียด  ที่นอนสงบอยู่ภายใน
<span class="LineNumber"> 005 </span>จิต  เหมือนตะกอนนอนอยู่ที่ก้นภาชนะ  ตะกอนจะฟุ้งขึ้นมาทำน้ำให้ขุ่น 
<span class="LineNumber"> 006 </span>เพราะมีคนไปกระทบหรือกวนภาชนะฉันใด อนุสัยกิเลสก็เช่นเดียวกัน
<span class="LineNumber"> 007 </span>จะฟุ้งขึ้นมาทำจิตให้ขุ่นมัว ต่อเมื่อมีอารมณ์ภายนอกมากระทบ  เช่นเดียวกัน
<span class="LineNumber"> 008 </span>ฉันนั้น
<span class="LineNumber"> 009 </span>           พระพุทธศาสนาได้จัดกิเลสออกเป็น ๓ ระดับ คือ
<span class="LineNumber"> 010 </span>           ๑.  <B>วีตีกกมกิเลส</B>  ได้แก่กิเลสที่ล้นออกมาภายนอก  บังคับให้กาย
<span class="LineNumber"> 011 </span>วาจา ทำ  พูด  ในทางที่ผิด พระผู้มีพระภาคเจ้าจึงทรงบัญญัติศีลไว้เพื่อ
<span class="LineNumber"> 012 </span>ป้องกันกิเลสระดับนี้
<span class="LineNumber"> 013 </span>           ๒.  <B>ปริยุฏฐานกิเลส</B>  ได้แก่กิเลสที่เกิดขึ้นกลุ้มรุมใจคน  ทำใจให้
<span class="LineNumber"> 014 </span>เร่าร้อนฟุ้งซ่านเป็นต้น บางทีท่านก็เรียกว่า  นิวรณกิเลส  คือกิเลสที่กั้น
<span class="LineNumber"> 015 </span>จิตคนไว้ไม่ให้บรรลุความดี  พระพุทธเจ้าทรงแสดงหลักสมาธิเพื่อขจัด
<span class="LineNumber"> 016 </span>กิเลสประเภทนี้
<span class="LineNumber"> 017 </span>           ๓. <B>อนุสัยกิเลส</B> หรือ  สังโยชน์  เป็นกิเลสชนิดละเอียดดังกล่าว
<span class="LineNumber"> 018 </span>ไม่อาจขจัดได้ด้วยกำลังสมาธิ  พระศาสดาจึงทรงแสดงปัญญาไว้  เพื่อเป็น
<span class="LineNumber"> 019 </span>เครื่องมือในการทำลายกิเลสประเภทนี้
