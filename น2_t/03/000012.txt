<span class="LineNumber"> 001 </span>           <B>เจริญวิปัสสนากัมมัฏฐานเพื่ออะไร</B>
<span class="LineNumber"> 002 </span>           เพื่อให้เกิดความรู้แจ้งเห็นจริงในสิ่งที่สรุปรวมเป็นรูปนาม  เมื่อเกิด
<span class="LineNumber"> 003 </span>การรู้แจ้งเห็นจริงแล้ว  ก็ย่อมจะคลายความหลงผิดความเข้าใจผิด  จนกลาย 
<span class="LineNumber"> 004 </span>เป็นความยึดมั่นถือมั่นในสังขารทั้งหลายว่าเป็นของเราบ้าง  ว่าเป็นเราบ้าง
<span class="LineNumber"> 005 </span>ว่าเป็นตัวเป็นตนของเราบ้าง  ซึ่งข้อนี้พระพุทธเจ้าทรงสอนให้บุคคลพิจารณา
<span class="LineNumber"> 006 </span>เห็นด้วยปัญญาอันชอบ  ตามความเป็นจริงว่า
<span class="LineNumber"> 007 </span>           รูปนามหรือขันธ์ ๕ ที่เป็นอดีตก็ดี  อนาคตก็ดี  ปัจจุบันก็ดี  หยาบ
<span class="LineNumber"> 008 </span>ก็ดี  ละเอียดก็ดี  เลวก็ดี ประณีตก็ดี  อยู่ไกลก็ดี  อยู่ใกล้ก็ดี  ขันธ์ ๕  ทั้งหมด
<span class="LineNumber"> 009 </span>นั้นก็เป็นเพียงขันธ์  ๕ เท่านั้น  ไม่ใช่ของเรา  ไม่เป็นเรา ไม่ใช่ตัวใช่ตนของ
<span class="LineNumber"> 010 </span>เรา  เมื่อบุคคลเห็นด้วยปัญญาอันชอบเช่นนี้แล้ว  ก็จะเกิดความเบื่อหน่าย
<span class="LineNumber"> 011 </span>คลายกำหนัดในขันธ์ ๕  ลงไปได้  และเมื่อเบื่อหน่ายคลายกำหนัดถึงจุดสูงสุด
<span class="LineNumber"> 012 </span>จิตก็จะหลุดพ้นจากความยึดถือว่าเป็นของเรา  เป็นเรา  เป็นตัวตนของเรา
<span class="LineNumber"> 013 </span>เมื่อจิตหลุดพ้นแล้ว  ญาณคือความรู้จะเกิดผุดขึ้นภายในใจของท่านผู้หลุด
<span class="LineNumber"> 014 </span>พ้น  รู้ว่าตนเองได้หลุดพ้นจากอำนาจของกิเลสเหล่านั้นแล้ว  เสร็จกิจที่ควร
<span class="LineNumber"> 015 </span>ประพฤติกระทำเกี่ยวกับการละความชั่ว  ประพฤติความดีหรือละกิเลส
<span class="LineNumber"> 016 </span>การปฏิบัติสมถกัมมัฏฐาน กับวิปัสสนากัมมัฏฐาน  เป็นการปฏิบัติที่เกื้อกูล
<span class="LineNumber"> 017 </span>ซึ่งกันและกัน  ผู้ปฏิบัติอาจจะเริ่มต้นที่สมถกัมมัฏฐาน  แล้วไปเจริญ
<span class="LineNumber"> 018 </span>วิปัสสนาหรืออาจจะเริ่มที่วิปัสสนา  แต่ในที่สุดท่านเหล่านั้น  ก็จะประสบ
<span class="LineNumber"> 019 </span>ผลเช่นเดียวกัน  เมื่อถึงจุดหมายปลายทางของการประพฤติปฏิบัติ ดังนั้น
<span class="LineNumber"> 020 </span>กัมมัฏฐานทั้ง ๒  ประการนี้  พระผู้มีพระภาคเจ้าจึงทรงแสดงว่า  เมื่อบุคคล
<span class="LineNumber"> 021 </span>อบรมกระทำให้มากแล้ว  ย่อมเป็นไปเพื่อความรู้ยิ่ง  เป็นไปเพื่อความรู้ดี
<span class="LineNumber"> 022 </span>เป็นไปเพื่อความดับ  กัมมัฏฐานทั้ง ๒ ประการ  ก็คือหลักของจิตสิกขา  และ
<span class="LineNumber"> 023 </span>ปัญญาสิกขาในทางพระพุทธศาสนานั้นเอง
