<span class="LineNumber"> 001 </span>           <B>วจีทวาร</B>  ทวารคือวาจา  ได้แก่การที่บุคคลพูดออกมาทางวาจา  คำพูด
<span class="LineNumber"> 002 </span>นั้นอาจจะเป็นเรื่องไม่จริง  เป็นการยุยงส่งเสริมให้เกิดแตกแยก  เป็นคำหยาบ
<span class="LineNumber"> 003 </span>คายร้ายกาจ  เรื่องที่เพ้อเจ้อเหลวไหล  จัดเป็นวจีกรรม  ฝ่ายอกุศลที่แสดง 
<span class="LineNumber"> 004 </span>ออกมาทางวจีทวาร  หรือบุคคลอาจจะพูดคำที่เป็นคำสัตย์คำจริง  คำเสริมสร้าง
<span class="LineNumber"> 005 </span>สามัคคี  สมานสามัคคี  คำกระชับสามัคคี  และคำประสานสามัคคี  และคำที่
<span class="LineNumber"> 006 </span>ไพเราะอ่อนหวาน  คำที่มีสาระประโยชน์แก่นสาร  จัดเป็นวจีกรรมฝ่าย
<span class="LineNumber"> 007 </span>กุศล  ที่บุคคลแสดงออกมาทางวจีทวาร
<span class="LineNumber"> 008 </span>           <B>มโนทวาร</B>  ทวารคือใจ  ได้แก่การแสดงออกซึ่งความรู้สึกนึกคิด
<span class="LineNumber"> 009 </span>หรือคิดภายในใจ อาจจะคิดโลภอยากได้ของของคนอื่น  คิดพยาบาทปองร้าย
<span class="LineNumber"> 010 </span>บุคคลอื่น  หรือความคิดเห็นที่ผิดจากครรลองแห่งธรรม  ความรู้สึกนึกคิด
<span class="LineNumber"> 011 </span>เหล่านี้บางครั้งก็อาจจะแสดงออกพร้อมกันต่อเนื่องกัน  ทั้งทางกายและ
<span class="LineNumber"> 012 </span>วาจาและใจ  เช่นว่า  เกิดความคิดเพื่ออยากได้ทรัพย์สมบัติของบุคคลอื่น
<span class="LineNumber"> 013 </span>ก็เป็นมโนกรรมฝ่ายอกุศล  ที่ออกมาทางมโนทวาร เอามือไปลูบคลำสิ่งที่ตน
<span class="LineNumber"> 014 </span>อยากได้ก็เป็นมโนกรรม  เป็นกายกรรมฝ่ายอกุศลที่เกิดขึ้นทางกายทวาร
<span class="LineNumber"> 015 </span>บ่นรำพึงขึ้นมาแสดงถึงความอยากได้ในสิ่งเหล่านั้น ก็เป็นวจีกรรม  ฝ่าย
<span class="LineNumber"> 016 </span>อกุศลที่เกิดขึ้นทางวจีทวาร  แม้ในเรื่องที่เป็นกุศลคือคุณธรรม  ความดี
<span class="LineNumber"> 017 </span>ก็มีลักษณะเช่นเดียวกัน  เช่นการคิดถึงคนอื่นด้วยความเมตตา มุ่งให้เกิด
<span class="LineNumber"> 018 </span>ความสุขความเจริญแก่บุคคลเหล่านั้น  ก็เป็นมโนกรรมฝ่ายกุศลที่เกิดขึ้น
<span class="LineNumber"> 019 </span>ทางมโนทวาร  ความคิดที่แสดงความชื่นชมยินดีต่อความเจริญก้าวหน้า
<span class="LineNumber"> 020 </span>ของบุคคลอื่น  ความคิดที่จะสงเคราะห์อนุเคราะห์บุคคลอื่น  เป็นต้น  ก็เป็น
<span class="LineNumber"> 021 </span>มโนกรรมฝ่ายกุศลที่เกิดขึ้นภายในมโนทวาร
