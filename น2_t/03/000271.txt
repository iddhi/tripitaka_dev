<span class="LineNumber"> 001 </span>                                                 กามคุณ ๕
<span class="LineNumber"> 002 </span>  <B>รูป  เสียง  กลิ่น  รส  โผฏฐัพพะ  อันน่าใคร่  น่าปรารถนา  น่าพอใจ</B>
<span class="LineNumber"> 003 </span>           <B>กามคุณ</B> แปลว่า  กลุ่มของสิ่งที่บุคคลไปกำหนดว่าน่าใคร่  น่า
<span class="LineNumber"> 004 </span>ปรารถนา  น่าพอใจ  หรือโดยนัยหนึ่งก็คือ  คุณของกาม  ซึ่งก็หมายความว่า 
<span class="LineNumber"> 005 </span>พวกวัตถุกามนั้น ในระดับหนึ่งในกรณีหนึ่งก็เป็นคุณ  เพราะเป็นเรื่องของ
<span class="LineNumber"> 006 </span>โลก คือเป็นคุณประเภทโลก ๆ  อำนวยประโยชน์ในระดับโลก ๆ  แต่ถ้า
<span class="LineNumber"> 007 </span>หกว่ารุนแรงเกินไป  ก็มีโทษ  แม้ระดับโลก ๆ เองก็ตาม  สำหรับในระดับที่
<span class="LineNumber"> 008 </span>จะหลุดพ้นจากเพลิงกิเลสและเพลิงทุกข์  พวกกามทั้งหลายมีโทษประณีตขึ้น
<span class="LineNumber"> 009 </span>ไปโดยลำดับ  ขึ้นอยู่กับว่าเป็นการมองจากจุดไหน ถ้าหากว่ามองจากจุดสูง
<span class="LineNumber"> 010 </span>สุด  กามนี้ก็มีโทษ  แม้จะเพียงเล็กน้อย  ก็เป็นห่วงที่รึงรัดจิตใจของบุคคลเอา
<span class="LineNumber"> 011 </span>ไว้  เนื่องจากโลกเราเป็นโลกของสัมผัสการที่จะพูดถึงอะไรก็เกี่ยวข้องกับ
<span class="LineNumber"> 012 </span>สัมผัสอยู่เสมอ  ดังนั้นเรื่อง  <B>รูป  เสียง  กลิ่น  รส  โผฏฐัพพะ</B>  ก็เกิดขึ้นมาจาก
<span class="LineNumber"> 013 </span>สัมผัส  แล้วใจไปกำหนดหมายถึงสิ่งเหล่านั้นว่า<B>น่าใคร่  น่าปรารถนา  น่าพอใจ
<span class="LineNumber"> 014 </span>กิเลส  สายโลภะ ตัณหา  ความยินดี </B> ก็บังเกิดขึ้น  ถ้าเกิดกำหนดใหม่ว่ารูป
<span class="LineNumber"> 015 </span>ไม่สวย  เสียงไม่เพราะ  กลิ่นไม่หอม รสไม่น่าอร่อย สัมผัสไม่น่าจับต้อง
<span class="LineNumber"> 016 </span>ก็เกิดปฏิฆะ  คือ  ความไม่พอใจ  ไม่ยินดี  ไม่ต้องการ จนถึงกับมุ่งที่จะทำลาย
<span class="LineNumber"> 017 </span>ล้างไปและในขณะเดียวกัน รูป  เสียง  กลิ่น  รส  โผฏฐัพพะ  นี้  ก็เป็นทางให้
<span class="LineNumber"> 018 </span>เกิดธรรมะได้ทั้งนี้ขึ้นอยู่กับการกำหนดหมายของบุคคลเป็นประการสำคัญ
<span class="LineNumber"> 019 </span>           <B>รูป</B>  ก็คือสิ่งที่บุคคลสามารถเห็นได้ด้วยตา หรือบางครั้งบางคราว
<span class="LineNumber"> 020 </span>เป็นรูปที่ไกล  รูปที่ละเอียด  รูปที่ประณีต  ก็อาจจะรู้ด้วยการอนุมานเทียบ
<span class="LineNumber"> 021 </span>เคียงเอาหรือใช้เครื่องไม้เครื่องมือสำหรับดูรูปเหล่านั้น
