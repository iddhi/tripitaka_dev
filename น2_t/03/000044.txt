<span class="LineNumber"> 001 </span>                                              วิมุตติ ๒
<span class="LineNumber"> 002 </span>              <B>ปัญญาวิมุตติ</B>		ความหลุดพ้นด้วยอำนาจแห่งปัญญา
<span class="LineNumber"> 003 </span>              <B>เจโตวิมุตติ</B>                    ความหลุดพ้นด้วยอำนาจแห่งใจ
<span class="LineNumber"> 004 </span>           <B>วิมุตติ</B>  คือความหลุดพ้นจากอำนาจของกิเลสแห่งจิต   มี ๒ บ้าง 
<span class="LineNumber"> 005 </span>๕ บ้าง คือ
<span class="LineNumber"> 006 </span>           ๑.  <B>เจโตวิมุตติ</B>  ความหลุดพ้นจากอำนาจกิเลส  ด้วยการฝึกจิตหรือ
<span class="LineNumber"> 007 </span>บำเพ็ญกรรมฐานที่เรียกว่า  สมถกรรมฐาน  คือการงานที่บุคคลจะต้องทำทาง
<span class="LineNumber"> 008 </span>ใจ โดยอาศัยการระลึกถึงคุณของพระพุทธเจ้า  หรือ การทำใจให้สงบด้วยการ
<span class="LineNumber"> 009 </span>กำหนดรู้ลมหายใจเข้า  ออก  เป็นต้น ในที่บางแห่งท่านกล่าวว่า  สมถกรรม
<span class="LineNumber"> 010 </span>ฐานนี้  ทำใจของคนให้สงบจาก  " ราคะ "  ความกำหนัดในรูปเสียงเป็นต้น
<span class="LineNumber"> 011 </span>           ๒.  <B>ปัญญาวิมุตติ</B>  ความที่จิตหลุดพ้นจากอำนาจกิเลส  ด้วยการใช้
<span class="LineNumber"> 012 </span>ปัญญาพิจารณาด้วยการปฏิบัติ  " วิปัสสนากรรมฐาน "  ทำจิตของผู้ปฏิบัติ
<span class="LineNumber"> 013 </span>ให้หลุดพ้นจาก  อวิชชาเป็นที่สุด  เพราะการใช้ปัญญาในระดับนี้  ทำให้
<span class="LineNumber"> 014 </span>คนเข้าใจสรรพสิ่งตามความเป็นจริง  ไม่มีความยึดติดในสิ่งต่าง ๆ ด้วย
<span class="LineNumber"> 015 </span>อำนาจตัณหา  ว่าของเรา,  ด้วยอำนาจมานะ  ว่าเราเป็นอย่างนั้น  อย่างนี้,
<span class="LineNumber"> 016 </span>ด้วยอำนาจทิฏฐิว่า  นั่นเป็นตัวตนของเรา  ทำวิชชา  คือความรู้ให้เกิดขึ้น
<span class="LineNumber"> 017 </span>ทำลายอวิชชา  คือความไม่รู้ให้หมดไป
        
