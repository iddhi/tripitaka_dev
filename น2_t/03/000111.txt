<span class="LineNumber"> 001 </span>นิมิตนั้นขยายส่วน  ย่อส่วน  ให้เปลี่ยนแปลงไปได้ตามต้องการ  ปฏิภาคนิมิตนี้
<span class="LineNumber"> 002 </span>จะปรากฎเฉพาะแก่กรรมฐาน  ๒๒ ชนิด  คือ  กสิณ ๑๐  อสุภกรรมฐาน ๑๐
<span class="LineNumber"> 003 </span>กายคตาสติ ๑  และอานาปานสติ ๑
<span class="LineNumber"> 004 </span>           เมื่อเกิดปฏิภาคนิมิตขึ้น  จิตของผู้ปฏิบัติจะตั้งมั่นมากขึ้น  เป็นอุปจาร 
<span class="LineNumber"> 005 </span>สมาธิ  จึงอาจกล่าวได้ว่า  ปฏิภาคนิมิตเกิดพร้อมกับอุปจารสมาธิ  เมื่อผู้ปฏิบัติ
<span class="LineNumber"> 006 </span>ควบคุมให้ปฏิภาคนิมิตเสมอกับอุปจารสมาธิ  จิตของเขาก็จะเข้าถึงอัปป-
<span class="LineNumber"> 007 </span>นาสมาธิ  คือ  เข้าถึงความสงบแน่วแน่ขึ้น  ด้วยเหตุนี้เองท่านจึงกล่าวว่า
<span class="LineNumber"> 008 </span>ปฏิภาคนิมิตเป็นอารมณ์ของอุปจารภาวนา  และอัปปนาภาวนา
<span class="LineNumber"> 009 </span>           นิมิตทั้ง ๓ ประการนี้  เป็นชื่อของอารมณ์กรรมฐานที่บุคคล
<span class="LineNumber"> 010 </span>อาศัยวัตถุแล้วมาเพ่งดู  อารมณ์  กรรมฐาน ๔๐ นั้น  กรรมฐานที่บุคคลผู้ปฏิบัติจะ
<span class="LineNumber"> 011 </span>ต้องลืมตาเพ่งดู  ได้แก่พวกกสิณ ๑๐  อสุภะ ๑๐  เมื่อบุคคลตั้งสติเพ่งดูอยู่ที่
<span class="LineNumber"> 012 </span>กสิณทั้งหลาย  มีปฐวีกสิณ  คือกสิณที่ใช้ดินเป็นนิมิต  เป็นต้น  ในขณะที่เพ่ง
<span class="LineNumber"> 013 </span>พินิจอยู่นั้น  ใจก็กำหนดบริกรรมว่า  ปฐวี ๆ ๆ หรือ  ดิน ๆ ๆ ๆ  ในขณะที่
<span class="LineNumber"> 014 </span>บริกรรมอยู่นี้  เรียกว่า  <B>ปริกัมมนิมิต  คือนิมิตในการบริกรรม</B>
<span class="LineNumber"> 015 </span>           เมื่อท่านบริกรรมนานเข้า ๆ  ลืมตาดูบ้าง  หลับตาบ้างจนภาพนั้น
<span class="LineNumber"> 016 </span>ปรากฏแก่ใจของท่าน  แม้หลับตาก็เห็นเหมือนกับลืมตา ลืมตาก็เห็นเหมือน
<span class="LineNumber"> 017 </span>หลับตาในขณะนั้นเรียกว่า  <B>อุคหนิมิต  คือนิมิตที่ติดตา</B>  ซึ่งหมายความว่า
<span class="LineNumber"> 018 </span>จิตใจของผู้ปฏิบัติเริ่มโน้มน้อมเข้าหาความสงบมากขึ้น
<span class="LineNumber"> 019 </span>           จากนั้นผู้ปฏิบัติสามารถที่จะนึกให้ภาพนิมิตที่ติดตาตนนั้น  มีความ
<span class="LineNumber"> 020 </span>เปลี่ยนแปลงไป  ย่อให้เล็กหรือขยายให้ใหญ่ก็ได้  ตามที่ตัวต้องการ ในชั้นนี้
<span class="LineNumber"> 021 </span>เรียกว่า  <B>ปฏิภาคนิมิต  นิมิตเทียบเคียง</B>
