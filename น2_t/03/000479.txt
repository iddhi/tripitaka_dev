<span class="LineNumber"> 001 </span>           <I>ค.  อรูปภพ</I>  ภพเป็นที่อุบัติและอาศัยของสัตว์ผู้มีเพียงนามเรียก
<span class="LineNumber"> 002 </span>ว่า  อรูปพรหม 
<span class="LineNumber"> 003 </span>           ๑๑.  <B>ชาติ</B>  คือการเกิด การเกิดพร้อม  การได้อายตนะ  ความปรากฏ
<span class="LineNumber"> 004 </span>แห่งขันธ์ของสัตว์ทั้งหลายด้วยกำเนิดทั้ง ๔  ในภพทั้ง ๓
<span class="LineNumber"> 005 </span>           ชรา  เป็นผลสืบเนื่องมาจากชาติ  ความเกิด  ได้แก่อาการที่ร่างกายมีอายุ
<span class="LineNumber"> 006 </span>เสื่อมถอยลง  ความแก่หง่อมแห่งอินทรีย์ปรากฏ  ผมหงอก  ฟันหัก  หนัง
<span class="LineNumber"> 007 </span>เหี่ยว  สายตาพร่ามัว  หลังโกง  เป็นต้น จุดสุดท้ายแห่งชาตินั้น  ๆ ก็คือมรณะ
<span class="LineNumber"> 008 </span>คือ ความจุติ ความเคลื่อนไป  ความแตกทำลาย  หายไป  ความตาย  ความทำกาละ
<span class="LineNumber"> 009 </span>ความแตกแห่งขันธ์  ก็จะยังเกิดขึ้นแก่ชีวิตเหล่านั้น แต่เมื่อเขายังมีปัจจัย
<span class="LineNumber"> 010 </span>ที่ทำให้ต้องเกิดอีก  ด้วยอำนาจแห่งกิเลส  กรรม  วิญญาณ  วงจรของชีวิตก็จะ
<span class="LineNumber"> 011 </span>เริ่มต้นใหม่อีกครั้งหนึ่ง  และเป็นเช่นนั้นเรื่อย ๆ ไป  จนกว่าบุคคลสามารถ
<span class="LineNumber"> 012 </span>ตัดอวิชชา   ตัณหา  อุปาทานกรรมได้  กงล้อแห่งวัฏฏจักรสำหรับบุคคลนั้นก็
<span class="LineNumber"> 013 </span>หยุดหมุน  ด้วยเหตุนี้ท่านจึงแบ่งปฏิจจสมุปบาท  ออกเป็นเหตุผล  คร่อม
<span class="LineNumber"> 014 </span>๓ ชาติ  ดังนี้
<span class="LineNumber"> 015 </span>           ๑.  อวิชชา  สังขาร  เป็นอดีตเหตุ  คือเป็นเหตุในอดีตที่บุคคลเก็บ
<span class="LineNumber"> 016 </span>สะสม  ข้ามภพข้ามชาติมา
<span class="LineNumber"> 017 </span>           ๒.  วิญญาณ นามรูป  สฬายตนะ  ผัสสะ  เวทนา  เป็นปัจจุบันผลคือ
<span class="LineNumber"> 018 </span>เป็นผลที่เกิดขึ้นและปรากฏให้เห็นในชาติปัจจุบัน
<span class="LineNumber"> 019 </span>           ๓.  ตัณหา  อุปาทาน  เป็นปัจจุบันเหตุ  คือเหตุที่บุคคลอาศัยเชื้อจาก
<span class="LineNumber"> 020 </span>อดีต  ผสมกับเชื้อในปัจจุบันสร้างขึ้น  ให้เป็นไปเพื่อภพ ชาติในกาลต่อไป
