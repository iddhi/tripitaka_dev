<span class="LineNumber"> 001 </span>จะพบว่า  ชาติคือความเกิดขึ้น  หมายถึงการเกิดในกำเนิดทั้ง ๔ ประการ
<span class="LineNumber"> 002 </span>อย่างที่คนเกิด  สัตว์เกิดนั้นเอง  คือเกิดในครรภ์ เกิดในไข่  เกิดในของสกปรก
<span class="LineNumber"> 003 </span>เกิดโดยผุดขึ้น  คำว่าชาติ  จึงทรงนิยามไว้ว่า
<span class="LineNumber"> 004 </span>           <B>" ชาติคือความเกิด  ความเกิดพร้อม  การได้อายตนะ  คือ  ตา  หู  จมูก 
<span class="LineNumber"> 005 </span>ลิ้น  กาย ใจ  ความปรากฏแห่งขันธ์ของสัตว์นั้น ๆ  ในหมู่สัตว์นั้น ๆ  อันใด
<span class="LineNumber"> 006 </span>ดูก่อนภิกษุทั้งหลาย  นี้เราเรียกว่า  ความเกิด "</B>
<span class="LineNumber"> 007 </span>           <B>ปุพเพนิวาสานุสติญาณ</B>  คือ  การระลึกชาติ  ได้แก่ความเกิดของพระ-
<span class="LineNumber"> 008 </span>องค์และของสัตว์อื่นที่ผ่านกันมาในอดีตกาล  โดยไม่อาจจะนับจะประมาณได้
<span class="LineNumber"> 009 </span>ว่า  พระองค์ได้เคยเกิดมากี่ชาติแล้ว  โดยทางอุปมาเปรียบเทียบให้เห็นว่า
<span class="LineNumber"> 010 </span>กองกระดูกของคนที่ตายไปในชาตินั้น ๆ  ถ้าหากว่าไม่เสื่อมสลายไป  จะ
<span class="LineNumber"> 011 </span>ใหญ่กว่าภูเขาเวปุลละ  ซึ่งล้อมกรุงราชคฤห์เสียอีก  หรือน้ำตาที่บุคคลต้องเสีย
<span class="LineNumber"> 012 </span>ไปในการร้องไห้ยามเมื่อพลัดพรากจากคนอันเป็นที่รักนั้น  ถ้าไม่เหือดแห้งไป
<span class="LineNumber"> 013 </span>ก็จะมีมากกว่าน้ำในมหาสมุทรเสียอีก  พระญาณเหล่านี้เกิดขึ้นได้อย่างไร
<span class="LineNumber"> 014 </span>เกิดขึ้นจากการปฏิบัติกระทำให้สมบูรณ์ในระดับของศีล  ระดับของสมาธิ
<span class="LineNumber"> 015 </span>ระดับของปัญญา  จนปรับจิตของตน  ให้อยู่ในสภาพที่ทรงแสดงว่า  <B>" เรานั้น
<span class="LineNumber"> 016 </span>เมื่อจิตตั้งมั่นไม่หวั่นไหว  ไม่มีกิเลส  ปราศจากกิเลสเป็นจิตอ่อนโยน  พร้อม
<span class="LineNumber"> 017 </span>ที่จะน้อมไปเพื่อรู้ชาติปางก่อน  และเราก็ระลึกชาติปางก่อนได้ "</B> ตั้งแต่ ๑ ชาติ
<span class="LineNumber"> 018 </span>เรื่อยไป  ไม่สามารถจะนับเป็นตัวเลขได้  และทรงรู้รายละเอียดในชาตินั้น ๆ
<span class="LineNumber"> 019 </span>อาชีพอย่างไร  ประสบปัญหา  ประสบความสุข  ความทุกข์อย่างไร  เป็นต้น
<span class="LineNumber"> 020 </span>และระลึกได้โดยลำดับเมื่อประสงค์จะรู้  ความรู้เหล่านี้  เมื่อเกิดขึ้นแก่ท่านที่
<span class="LineNumber"> 021 </span>บำเพ็ญเพียรในสายเดียวกันกับพระพุทธเจ้า  จะเป็นความรู้เหมือนกัน
