<span class="LineNumber"> 001 </span>เหตุการณ์เหล่านั้นที่ตนเคยเกี่ยวข้องกับสตรีเพศมา ความนึกคิดในลักษณะนี้
<span class="LineNumber"> 002 </span>ก็เป็นความนึกคิดที่ประกอบด้วยกิเลสเหมือนกัน  คือมีราคะกำหนัดที่
<span class="LineNumber"> 003 </span>ย้อนอดีต  กำหนัดในอารมณ์ที่ผ่านมาแล้วในอดีต  จิตใจในขณะนั้นก็ต้องขุ่นมัว
<span class="LineNumber"> 004 </span>เศร้าหมองไป 
<span class="LineNumber"> 005 </span>           ๖.  บางทีก็ไม่ถึงอย่างนั้น  แต่เห็นคนอื่น  เห็นคฤหบดี  เห็นชาวบ้าน
<span class="LineNumber"> 006 </span>ทั่ว ๆ ไป  จะเป็นคนรุ่นแก่  รุ่นหนุ่มก็ตาม  ที่พรั่งพร้อมอุดมสมบูรณ์ด้วย
<span class="LineNumber"> 007 </span>กามคุณทั้ง ๕  คือ  มีรูปสวย ๆ  มีเสียงไพเราะ มีกลิ่นหอม ๆ  มีรสน่าอร่อย
<span class="LineNumber"> 008 </span>มีสัมผัสน่าจับต้อง  แล้วก็ปรารถนาจะเป็นเช่นนั้นกับเขาบ้าง  คล้าย ๆ
<span class="LineNumber"> 009 </span>กับไปเห็นเขาแสดงละคร  ผู้ชายเกิดชอบนางเอกขึ้นมาก็อยากจะเป็นพระเอก
<span class="LineNumber"> 010 </span>เสียเอง  เห็นเขาแต่งงานเห็นเจ้าสาวสวยก็นึกอยากจะเป็นเจ้าบ่าวเสียเอง
<span class="LineNumber"> 011 </span>ผู้ประพฤติพรหมจรรย์ในฝ่ายสตรีเพศก็มีลักษณะเช่นเดียวกัน  เห็นพระเอก
<span class="LineNumber"> 012 </span>รูปหล่อก็อยากเป็นนางเอกเสียเอง  เห็นเจ้าบ่าวหล่อ ๆ  ก็อยากเป็นเจ้าสาวเสีย
<span class="LineNumber"> 013 </span>เอง  นี่ก็เป็นอาการของราคะตัณหาที่เกิดขึ้นภายในจิตใจ
<span class="LineNumber"> 014 </span>           ๗. บางทีไม่ถึงกับอย่างนั้น  แต่ก็ได้ศึกษาเล่าเรียนมาว่า  เทพบุตร
<span class="LineNumber"> 015 </span>เทพธิดานั้นมีบริวารมากเหลือเกิน เทพธิดาสวย ๆ  งาม ๆ  ไม่น้อยกว่า
<span class="LineNumber"> 016 </span>๕๐๐ คน  หรือบางทีก็มากกว่านั้น โดยตั้งใจประพฤติปฏิบัติความดี  ที่
<span class="LineNumber"> 017 </span>เรียกว่าประพฤติพรหมจรรย์ชาตินี้ก็สละกันไป  ขอในชาติต่อไปได้บังเกิด
<span class="LineNumber"> 018 </span>เป็นเทพบุตรที่พรั่งพร้อมด้วยกามคุณ ๕  มีรูปที่สวยมาก  มีเสียงไพเราะมาก
<span class="LineNumber"> 019 </span>มีกลิ่นหอม ๆ มาก  มีรสอร่อยมาก  มีสัมผัสที่น่าจับต้องมาก  มีสวรรค์
<span class="LineNumber"> 020 </span>วิมานอยู่  มีเทพธิดาห้อมล้อม  เป็นกระบวนเป็นร้อยเป็นพัน  ตามเรื่องราว
<span class="LineNumber"> 021 </span>ต่าง ๆ  ที่ท่านแสดงไว้
