<span class="LineNumber"> 001 </span>                                                  อริยวงศ์ ๔
<span class="LineNumber"> 002 </span>           ปฏิปทาของพระอริยบุคคลผู้เป็นสมณะ  เรียกว่าอริยวงศ์  ท่าน
<span class="LineNumber"> 003 </span>จำแนกออกไปเป็น ๔ ประการ  อาศัยหลักการประพฤติปฏิบัติ  คือสันโดษด้วย
<span class="LineNumber"> 004 </span>จีวร ๑  บิณฑบาต  ๑  เสนาสนะ  ๑  ตามมีตามได้  และยินดีในการเจริญกุศล 
<span class="LineNumber"> 005 </span>คือเพิ่มพูนความดี และยินดีในการละอกุศล  คือบรรเทาลดละความชั่วลงไป
<span class="LineNumber"> 006 </span>           ในทางพระพุทธศาสนานั้น  ได้ยกย่องสันโดษ  คือความยินดีในปัจจัย
<span class="LineNumber"> 007 </span>ตามมีตามได้  เป็นการยินดีตามกำลังของตน  เป็นความยินดีในสิ่งที่ตนได้มา
<span class="LineNumber"> 008 </span>และยินดีตามเหมาะตามควรแก่ฐานานุรูปของตน ก่อให้เกิดผลเป็นการแสวง
<span class="LineNumber"> 009 </span>หาปัจจัย ๔  ในทางที่ชอบที่ควร  แม้จะได้ปัจจัย  ๔  ที่พิเศษอย่างไรก็ตาม
<span class="LineNumber"> 010 </span>ถ้าเป็นการได้มาในทางที่ไม่ชอบไม่ควร  ท่านผู้ประพฤติปฏิบัติตามอริยวงศ์
<span class="LineNumber"> 011 </span>จะไม่รับปัจจัยเหล่านั้น
<span class="LineNumber"> 012 </span>           การแสวงหาปัจจัยทั้ง ๔ ประการ  ได้มาอย่างไร  ก็ยินดีอย่างนั้น
<span class="LineNumber"> 013 </span>เป็นปฏิปทาหลักในการปฏิบัติเพื่อขัดเกลาจิตใจของตนเอง  เมื่อไม่ได้ก็ไม่ทุรน
<span class="LineNumber"> 014 </span>ทุรายเดือดร้อน เมื่อได้มาก็ไม่เพลิดเพลินยินดียึดติดอยู่ในปัจจัยเหล่นั้น
<span class="LineNumber"> 015 </span>และบริโภคใช้สอยไปตามสมควรแก่ฐานะ  อะไรจะแจกแบ่งให้คนอื่น  ก็มีการ
<span class="LineNumber"> 016 </span>แจกแบ่งกันไป  เพื่อเป็นการสงเคราะห์  อนุเคราะห์  แก่บุคคลเหล่านั้น  ในเมื่อ
<span class="LineNumber"> 017 </span>ปฏิบัติได้แล้ว  ก็ไม่ไปยกตนข่มคนอื่น  เป็นผู้สันโดษในจีวร  บิณฑบาต
<span class="LineNumber"> 018 </span>เสนาสนะ  ดีกว่าคนอื่น  เพราะตนปฏิบัติดีกว่าคนอื่น  เพราะมีพื้นฐานความ
<span class="LineNumber"> 019 </span>สันโดษ  คือยินดีแม้ในความดีที่ตนกระทำไปได้  ความยินดีในการเจริญกุศล
<span class="LineNumber"> 020 </span>และการละอกุศลนั้น  ได้แก่ความมุ่งมั่นที่จะพัฒนาตนเองขึ้นไปให้สัมผัสคุณ
<span class="LineNumber"> 021 </span>ของธรรมะที่สูงขึ้นโดยลำดับ  ซึ่งจะต้องอาศัยการเพิ่มพูนกุศลขึ้น  และ
<span class="LineNumber"> 022 </span>การลดอกุศลลง  จนกว่ากุศลจะสมบูรณ์เต็มที่และอกุศลหมดไปอย่างสิ้นเชิง
<span class="LineNumber"> 023 </span>นั้นก็คือ  เข้าถึงความเป็นพระอริยบุคคลในชั้นนั้น ๆ  ตามที่แสดงไว้ในตอนต้น
