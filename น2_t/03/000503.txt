<span class="LineNumber"> 001 </span>           ๙.  ท่านผู้สมาทานรุกขมูลิกังคะ  ถือการอาศัยอยู่ภายใต้โคนไม้เป็น
<span class="LineNumber"> 002 </span>วัตร ไม่ทำที่มุงบังเช่นกุฏิเป็นต้น  เพื่อเป็นที่อาศัย  แต่จะพักผ่อนหลับนอน
<span class="LineNumber"> 003 </span>บำเพ็ญสมณธรรมอยู่ภายใต้โคนไม้เท่านั้น คำสมาทานรุกขมูลิกังคธุดงค์ว่า 
<span class="LineNumber"> 004 </span>           <B>ฉนฺนํ  ปฏิกฺขิปามิ  รุกฺขมูลิกงฺคํ  สมาทิยามิ</B>
<span class="LineNumber"> 005 </span>           ข้าพเจ้างดที่มุงบัง สมาทานองค์ของผู้ถือการอยู่ในโคนไม้เป็นวัตร
<span class="LineNumber"> 006 </span>           ๑๐.  ท่านผู้สมาทานอัพโภกาสิกังคะ  เป็นประเภทเดียวกับท่านผู้ถือ
<span class="LineNumber"> 007 </span>การอยู่ป่าเป็นวัตร แต่ท่านเหล่านั้นจะไม่เข้าสู่ที่มุงบัง ไม่ว่าจะเป็นต้นไม้
<span class="LineNumber"> 008 </span>ถ้ำ  เงื้อมเขาเป็นต้นก็ตาม  จะอยู่เฉพาะในที่กลางแจ้ง  โดยไม่มีสิ่งใดปิดบังสาย
<span class="LineNumber"> 009 </span>ฝนแสงแดด  แต่ตามหลักการปฏิบัติ ว่ากันว่าต้องแอบหลบแดดฝนอยู่ตามเงา
<span class="LineNumber"> 010 </span>แห่งภูเขา  ต้นไม้ในบางโอกาส  คำสมาทานสำหรับท่านผู้ถืออัพโภกาสิกังค
<span class="LineNumber"> 011 </span>ธุดงค์ว่า
<span class="LineNumber"> 012 </span>           <B>ฉนฺนฺจ  รุกฺขมูลฺจ  ปฏิกฺขิปามิ  อพฺโภกาสิกงฺคํ  สมาทิยามิ</B>
<span class="LineNumber"> 013 </span>           ข้าพเจ้างดเว้นที่มุงบังและโคนไม้เสียแล้ว  สมาทานองค์แห่งผู้ถือการ
<span class="LineNumber"> 014 </span>อยู่ในที่แจ้งเป็นวัตร
<span class="LineNumber"> 015 </span>           ๑๑.  ท่านผู้ถือโสสานิกังคธุดงค์ คือการอยู่ป่าช้าเป็นวัตร  เป็นจำพวก
<span class="LineNumber"> 016 </span>เดียวกับพวกถือการอยู่ป่าเป็นวัตร แต่ท่านผู้ถือโสสานิกังคะ  จะอยู่เฉพาะ
<span class="LineNumber"> 017 </span>ในป่าช้า  โดยเฉพาะในตอนกลางคืน  ในกลางวันอาศัยที่หลีกเร้นตามอัธยาศัย
<span class="LineNumber"> 018 </span>คำสมาทานโสสานิกังคะว่า
<span class="LineNumber"> 019 </span>           <B>อสุสานํ ปฏิกฺขปามิ  โสสานิกงฺคํ  สมาทิยามิ</B>
<span class="LineNumber"> 020 </span>           ข้าพเจ้างดเสนาสนะที่มิใช่ป่าช้าเสียแล้ว  สมาทานองค์ของท่านผู้ถือ
<span class="LineNumber"> 021 </span>การอยู่ในป่าช้าเป็นวัตร
