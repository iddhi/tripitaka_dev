<span class="LineNumber"> 001 </span>เพราะวัตถุกามที่ตนใคร่  แสวงหา  และได้มาไว้ในครอบครอง เมื่อสิ่ง
<span class="LineNumber"> 002 </span>เหล่านี้เสื่อมสลายไป  เปลี่ยนแปลงไป  ก็เกิดความทุกข์โทมนัส  หมุนเวียน
<span class="LineNumber"> 003 </span>กันอยู่อย่างนี้ไม่มีที่สิ้นสุด  ความรู้สึกเป็นอิสระสุขสบายอย่างแท้จริง
<span class="LineNumber"> 004 </span>จะเกิดขึ้นได้โดยยาก 
<span class="LineNumber"> 005 </span>           -  <B>ห้วงน้ำคือภพ</B>  ทำให้จิตใคร่ในความเป็นต่าง ๆ  ที่สังคมยอมรับ
<span class="LineNumber"> 006 </span>และตนเห็นว่าดี  เมื่อห้วงน้ำคือภพครอบงำจิต  ความคิดของคนจะหมุนวน
<span class="LineNumber"> 007 </span>อยู่ด้วยการกำหนดหมายว่า  ฐานะ  ตำแหน่ง  ชั้น ยศ  ภพอย่างนั้นอย่างนี้
<span class="LineNumber"> 008 </span>น่าพอใจ  จิตจะดำริถึงแต่เรื่องนั้น ๆ  จนเกิดความเร่าร้อนเพราะแรงปรารถนา
<span class="LineNumber"> 009 </span>จากนั้นการแสวงหาสิ่งนั้นจะเกิดขึ้นด้วยความเหนื่อยยากลำบาก  มีการ
<span class="LineNumber"> 010 </span>ต่อสู้แย่งชิงกัน  และต้องเกิดความทุกข์โทมนัส  เมื่อฐานตำแหน่งของตน
<span class="LineNumber"> 011 </span>ต้องเปลี่ยนแปลงไป  ในทางที่ตนไม่ต้องการ
<span class="LineNumber"> 012 </span>           -  <B>ห้วงน้ำคือทิฏฐิ</B>  เมื่อไหลมาท่วมทับจิตใจใคร  ทำให้บุคคลผู้นั้น
<span class="LineNumber"> 013 </span>มีความคิดเห็นห่างไกลจากความจริงออกไป  จนปฏิเสธสัจธรรมทั้งหลาย
<span class="LineNumber"> 014 </span>ใจของเขาจะประกอบด้วยมโนทุจริต  การคำพูดคิดจะมากไปด้วยบาปกิเลส
<span class="LineNumber"> 015 </span>อันมีผลเป็นความทุกข์ความเดือดร้อน เพราะการไหลไปตามอำนาจกิเลส
<span class="LineNumber"> 016 </span>ของจิต พัฒนาการในด้านจิตใจจะเกิดขึ้น  ได้ยากหากยังไม่ยอมปรับจิตตน
<span class="LineNumber"> 017 </span>ให้ถูกต้องตามธรรม
<span class="LineNumber"> 018 </span>           -  <B>ห้วงน้ำคืออวิชชา</B>  ถือว่าเป็นตัวการสำคัญ  อันนำสัตว์เข้าสู่ความ
<span class="LineNumber"> 019 </span>มืดบอดทางปัญญา เพราะอวิชชาความไม่รู้จริงนี้เอง  ที่ทำให้คนมีความ
<span class="LineNumber"> 020 </span>หลง มัวเมา งมงาย  ไร้เหตุผล ไม่ทราบปัญหาที่แท้จริงของชีวิต  ของโลก
<span class="LineNumber"> 021 </span>และสังสารวัฏ  คนที่ถูกห้วงน้ำคือวิชชาพัดพาไป  จะเป็นเหมือนเต่าตาบอด
<span class="LineNumber"> 022 </span>ตกอยู่ในกระแสน้ำ  ย่อมไม่อาจพบความสวัสดีในชีวิตได้
