<span class="LineNumber"> 001 </span>คนอยากได้เสียเอง  เมื่อเกิดขึ้นครอบงำใจ  ก็จะอยู่ประเภทเดียวกับกามฉันท์
<span class="LineNumber"> 002 </span>และพยาบาทในนิวรณ์
<span class="LineNumber"> 003 </span>           ๙.  <B>มัจฉริยะ</B>  คือความตระหนี่  ความหวง  ความติดในสิ่งใดสิ่งหนึ่ง
<span class="LineNumber"> 004 </span>ไม่ต้องการให้คนอื่นเข้ามาเกี่ยวข้องกับสิ่งเหล่านั้น ที่ท่านจำแนกไว้ด้วย
<span class="LineNumber"> 005 </span>มัจฉริยะ  ๕ ประการ คือ  หวงลาภ  หวงที่อยู่ หวงวรรณะ หวงสกุล  หรือหวง 
<span class="LineNumber"> 006 </span>ธรรมะ  ที่จะแสดงธรรมะแก่บุคคลอื่น
<span class="LineNumber"> 007 </span>           ๑๐.  <B>อวิชชา</B>  คือความไม่รู้ ได้แก่ความไม่รู้อริยสัจ  ทั้ง ๔ ประการ
<span class="LineNumber"> 008 </span>กับความไม่รู้อดีต อนาคต  ทั้งอดีต อนาคต และกฎของปฏิจจสมุปบาท
<span class="LineNumber"> 009 </span>ฉะนั้น ชาวโลกทั้งหลาย  ไม่ว่าจะเป็นใครก็ตาม ถ้ายังไม่เป็นพระอรหันต์
<span class="LineNumber"> 010 </span>ก็ชื่อว่ามีอวิชชาอยู่จะมากหรือน้อยเท่านั้น
<span class="LineNumber"> 011 </span>           การปฏิบัติธรรมะในทางพระพุทธศาสนา จึงมุ่งขัดเกลาพวกเหล่านี้
<span class="LineNumber"> 012 </span>ให้เจือจางเบาบางลงไปโดยลำดับ  จนถึงหมดไปสิ้นไปในที่สุด
<span class="LineNumber"> 013 </span>           ธรรมะที่เรียกชื่อสังโยชน์ก็ดี อนุสัยก็ดีนั้น  เปรียบเหมือนกับตะกอน
<span class="LineNumber"> 014 </span>ที่นอนก้นภาชนะ  ถ้าหากว่าไม่มีอารมณ์จากข้างนอกมากระแทก  ก็ไม่ฟูขึ้นไป
<span class="LineNumber"> 015 </span>ประกอบจิตหรือสัมปยุตกับจิต ทำปฏิกิริยาต่ออารมณ์ทั้งหลาย  และถ้ามี
<span class="LineNumber"> 016 </span>อารมณ์มากระแทก  กิเลสเหล่านี้ก็ฟูขึ้น  เมื่อฟูขึ้น  ฐานะแกก็เปลี่ยน ฟูขึ้นเป็น
<span class="LineNumber"> 017 </span>เพียงกลุ้มรุมใจ อยู่ในประเภทของนิวรณ์  ถึงแม้ว่า จำนวนจะไม่เท่ากัน
<span class="LineNumber"> 018 </span>แต่ก็แบ่งเป็น ๓  กลุ่ม ตามสายของ  โลภะ  โทสะ  โมหะ นั่นเอง  ถ้าล้นออก
<span class="LineNumber"> 019 </span>ไปถึงข้างนอก  ควบคุมกาย ควบคุมวาจาของบุคคลให้กระทำตามอำนาจของ
<span class="LineNumber"> 020 </span>มัน  ก็กลายเป็นทุจริต  เป็นอกุศลไป
