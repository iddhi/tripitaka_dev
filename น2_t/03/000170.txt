<span class="LineNumber"> 001 </span>บังเกิดในสวรรค์  ด้วยการที่บุคคลมีหิริ  ความละอายแก่ใจ  โอตัปปะ  ความ
<span class="LineNumber"> 002 </span>สะดุ้งกลัวต่อบาป  ก็จะได้ชื่อว่าเป็นเหตุเป็นปัจจัยให้เข้าถึงสมบัติในสวรรค์
<span class="LineNumber"> 003 </span>ได้แก่เข้าถึงอารมณ์อันเลิศ  สมบัติในสวรรค์นั้น  ท่านได้แสดงถึงทิพยสมบัติ 
<span class="LineNumber"> 004 </span>มีวิมาน  มีเครื่องประดับตกแต่งวิมาน  บริษัท  บริวาร สมบูรณ์ด้วยอายุ  คืออายุ
<span class="LineNumber"> 005 </span>ยืน  วรรณะ  มีผิวพรรณเปล่งปลั่ง  กอปร์ด้วยรัศมีนานาประการ สุขมีความ
<span class="LineNumber"> 006 </span>สุขกาย  สุขใจ  เหนือความสุขที่มีอยู่ในโลกมนุษย์  และมีกำลังกาย  กำลังใจพิเศษ
<span class="LineNumber"> 007 </span>กว่ามนุษย์ทั้งหลายเป็นต้น  นั้นก็ชื่อว่าเป็นสมบัติในสวรรค์
<span class="LineNumber"> 008 </span>           <B>นิพพานสมบัติ</B>  สมบัติคือพระนิพพาน  เมื่อว่าโดยส่วนเหตุ  คือการที่
<span class="LineNumber"> 009 </span>บุคคลปฏิบัติกระทำให้สมบูรณ์ในไตรสิกขา คือศีล สมาธิ  ปัญญา  สมบัติใน
<span class="LineNumber"> 010 </span>นิพพานก็คือบรมสุข  และบรมสันติ  อย่างที่ท่านแสดงไว้ว่า  นิพพานเป็น
<span class="LineNumber"> 011 </span>ความว่างอย่างยิ่ง  ซึ่งหมายถึงว่าเป็นสภาพที่ว่างจากของเรา  จากความเป็น
<span class="LineNumber"> 012 </span>เรา  จากความเป็นตัวตนของเรา  และเป็นบรมสุข  อย่างที่ท่านแสดงว่า  นิพพาน
<span class="LineNumber"> 013 </span>ความสุขอย่างยิ่ง  เพราะไม่มีทุกข์เข้าเจือปน  และเป็นความสุขที่เที่ยงแท้แน่นอน
<span class="LineNumber"> 014 </span>ไม่มีความเปลี่ยนแปลง  ทางด้านเพิ่มขึ้นและด้านลดลง  และเป็นสภาพที่สงบ
<span class="LineNumber"> 015 </span>อย่างยิ่ง  อย่างที่ท่านแสดงว่า  สุขอื่นยิ่งกว่าความสงบไม่มี  นั้นคือสมบัติที่สูง
<span class="LineNumber"> 016 </span>สุดคือความสมบูรณ์  ความถึงพร้อมอย่างสูงสุด  ตามหลักของพระพุทธศาสนา
