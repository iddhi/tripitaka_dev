<span class="LineNumber"> 001 </span>           ๓.  <B>นัตถิกทิฏฐิ</B>  ความเห็นว่าไม่มี  คืออะไร คือการบูชาไม่มีผล
<span class="LineNumber"> 002 </span>การให้ทานไม่มีผล  พิธีกรรมต่าง ๆ  ไม่มีผล  แม่ไม่มีคุณ  พ่อไม่มีคุณ  โลกนี้
<span class="LineNumber"> 003 </span>ไม่มี  โลกอื่นไม่มี  กรรมที่สัตว์ทำทั้งดีทั้งชั่วไม่มี ท่านผู้ตรัสรู้ดีตรัสรู้ชอบ  
<span class="LineNumber"> 004 </span>ด้วยตนเองแล้วสั่งสอนบุคคลอื่นให้รู้แจ้งตามก็ไม่มี  สัตว์ที่ผุดเกิดก็ไม่มี
<span class="LineNumber"> 005 </span>           ความเห็นทั้ง ๓ ประเภทนี้  พระพุทธเจ้าทรงตำหนิไว้เป็นอัน
<span class="LineNumber"> 006 </span>มาก  โดยถือว่า  ใครที่เห็นอย่างนี้เป็นความเห็นผิด  คิดอย่างนี้เป็นความ
<span class="LineNumber"> 007 </span>คิดผิด  พูดออกไปอย่างนี้เป็นคำพูดที่ผิด  แนะนำสั่งสอนผู้อื่นก็เป็นการ
<span class="LineNumber"> 008 </span>แนะนำสั่งสอนคนอื่นนอกทางออกไป  มีวาทะเป็นปฏิปักษ์ต่อพระอรหันต์
<span class="LineNumber"> 009 </span>ทั้งหลายในโลก  โดยเฉพาะความเห็นประเภทไม่มีนั้น ทรงอุปมาให้เห็นว่า
<span class="LineNumber"> 010 </span>เหมือนกับผ้ากัมพลที่ทำด้วยผมคน คือใช้ไม่ได้สักฤดูหนึ่ง  ฤดูร้อนยิ่งห่มเข้า
<span class="LineNumber"> 011 </span>ยิ่งร้อน  ฤดูฝนถูกฝนเข้าก็อุ้มน้ำฝนเอาไว้  ฤดูหนาวยิ่งห่มเข้ายิ่งหนาวใหญ่
<span class="LineNumber"> 012 </span>เวลาปกติก็มีกลิ่นเหม็น  คือใช้ประโยชน์อะไรไม่ได้  เพราะความคิดทั้ง
<span class="LineNumber"> 013 </span>๒ สายนั้นจะหยุดการพัฒนาการในด้านต่าง ๆ  คนจะไม่มีเหตุผล จะไม่มี
<span class="LineNumber"> 014 </span>ความรับผิดชอบในพฤติกรรมของตน  ไม่กลัวบาป  เป็นพวกวัตถุนิยมจัด
<span class="LineNumber"> 015 </span>พร้อมที่จะสร้างความวิบัติเดือดร้อนให้เกิดขึ้นแก่สังคมได้  ความเห็นเหล่านี้จึง
<span class="LineNumber"> 016 </span>ถือว่าเป็นความเห็นผิด
<span class="LineNumber"> 017 </span>           ๒.  <B>มิจฉาสังกัปปะ</B>  คือ  ความดำริผิด  ได้แก่
<span class="LineNumber"> 018 </span>              ๒.๑  ดำริที่จะสนองตอบความต้องการของตนในทางวัตถุกาม
<span class="LineNumber"> 019 </span>คือใจกำหนดว่ารูปสวย  เสียงไพเราะ  กลิ่นหอม  รสอร่อย  สัมผัสน่าจับต้อง
<span class="LineNumber"> 020 </span>และมุ่งมาดปรารถนาที่จะได้สิ่งเหล่านั้นมาไว้ในครอบครองของตนอยู่
<span class="LineNumber"> 021 </span>เรื่อยไป
