<span class="LineNumber"> 001 </span>อัปปมาทนั้น  สาธุชนควรบำเพ็ญให้เป็นไปในส่วนตนและผู้อื่น ทั้งใน
<span class="LineNumber"> 002 </span>คดีโลกทั้งในคดีธรรม  พ้นจากการพลั้งพลาด  ได้บรรลุประโยชน์ตาม
<span class="LineNumber"> 003 </span>ความปรารถนา  ในกิจการและปฏิปทานั้น ๆ  มีข้อนี้เป็นอานิสงส์ผล
<span class="LineNumber"> 004 </span>สมเด็จพระนราสภทศพล  จึงได้ตรัสเตือนพุทธบริษัทโดยเจาะจงว่า  
<span class="LineNumber"> 005 </span>				<B>" อปฺปมาทรตา  โหถ "</B>
<span class="LineNumber"> 006 </span>" ท่านทั้งหลาย จงเป็นผู้ยินดีในความไม่ประมาท "  เมื่อนรชาติมีสติ
<span class="LineNumber"> 007 </span>ไม่มัวเมา จึงคอยเฝ้ารักษาจิตบำเพ็ญประโยชน์กิจให้สำเร็จทั้งแก่ตน
<span class="LineNumber"> 008 </span>และคนอื่น  และได้บรรลุประโยชน์ ๓  คือทิฏฐธัมมิกประโยชน์
<span class="LineNumber"> 009 </span>สัมปรายิกประโยชน์  และปรมัตถประโยชน์  ตามสมควรแก่ข้อปฏิปทา.
<span class="LineNumber"> 010 </span>อัปปมาทนั้น  ย่อมมีมาจากการพิจารณาเห็นความเสื่อมเป็นเบื้องต้น
<span class="LineNumber"> 011 </span>บุคคลคิดถึงความเสื่อมทรามหรืออันตราย  อันจักมีมากล้ำกรายเกิดขึ้น
<span class="LineNumber"> 012 </span>แก่ตน  บริวารชน  และทรัพย์สมบัติ  จึงได้ไม่ประมาท มีสติคิดกำจัด
<span class="LineNumber"> 013 </span>ป้องกันบริหาร  ฝ่ายสาธุชนผู้คิดถึงความเสื่อมสิ้นของสังขารด้วยกำลัง
<span class="LineNumber"> 014 </span>ชรา พยาธิ  มัจจุราช  จึงไม่ประมาท  มัวเมา  มีสติเฝ้ารักษาจิต  เพียง
<span class="LineNumber"> 015 </span>ละเลิกอกุศลทุจริตในกาย  วาจา  ใจ  อบรมกุศลสุจริตให้เกิดมีในสันดาน
<span class="LineNumber"> 016 </span>เพราะเหตุนั้น พระบรมศาสดาจารย์จึงตรัสความเสื่อมไว้ในเบื้องต้นว่า
<span class="LineNumber"> 017 </span>				<B>" วยธมฺมา  สงฺขารา "</B>
<span class="LineNumber"> 018 </span>" สังขารทั้งหลาย  มีความเสื่อมไปเป็นธรรมดา "  ดังนี้  แล้วตรัสความ
<span class="LineNumber"> 019 </span>ไม่ประมาทไว้ในเบื้องหลังว่า
<span class="LineNumber"> 020 </span> 				<B>" อปฺปมาเทน  สมฺปาเทถ "</B>
<span class="LineNumber"> 021 </span>" ท่านทั้งหลายจงยังความไม่ประมาทให้ถึงพร้อม "  ดังนี้.
