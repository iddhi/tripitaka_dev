<span class="LineNumber"> 001 </span>ปฏิบัติทางพระศาสนา  คือประพฤติธรรมตามที่พระตถาคตเจ้าทรง
<span class="LineNumber"> 002 </span>ประกาศไว้  แม้ให้วิบากคือความพ้นทุกข์เป็นที่สุด  วิบุลผลส่วนหนึ่ง
<span class="LineNumber"> 003 </span>แล้ว  ก็ยังทำผู้ปฏิบัติให้ได้สุขในระหว่างความประพฤตินั้นเสมอไป
<span class="LineNumber"> 004 </span>มีองค์พยานแสดงไว้ด้วยพระพุทธภาษิตข้อหนึ่งว่า  
<span class="LineNumber"> 005 </span>				<B>" ธมฺจารี สุขํ เสติ "</B>
<span class="LineNumber"> 006 </span>" ผู้ประพฤติธรรม อยู่เป็นสุข "  ดังนี้  บัณฑิตชาติจึงนิยมยินดีใน
<span class="LineNumber"> 007 </span>พระธรรมนั้นเป็นนิตยกาล  สมดังพระพุทธนิพนธบรรหารที่ตรัสไว้ว่า
<span class="LineNumber"> 008 </span>              <B>" ธมฺมปีติ  สุขํ  เสติ			วิปฺปสนฺเนน  เจตสา
<span class="LineNumber"> 009 </span>              อริยปฺปเวทิเต  ธมฺเม		สทา รมติ  ปณฺฑิโต "</B>
<span class="LineNumber"> 010 </span>" บัณฑิตผู้ประกอบด้วยธัมมปีติ  ย่อมมีใจอันผ่องใส  อยู่สบาย  นอน
<span class="LineNumber"> 011 </span>เป็นสุข รื่นรมย์ในธรรมที่พระอริยเจ้าประกาศแล้วทุกเมื่อ "  ดังนี้.
<span class="LineNumber"> 012 </span>           อีกตัวอย่างหนึ่ง  เช่น  " อาการของจิตและวิธีรักษาจิตนั้น  พึง
<span class="LineNumber"> 013 </span>เห็นตามวจนประพันธพุทธภาษิต  อันสมเด็จพระธรรมสามิสสรบรม-
<span class="LineNumber"> 014 </span>ศาสดาตรัสเทศนาว่า--- "  ดังนี้.
<span class="LineNumber"> 015 </span>           ตัวอย่างนี้  มุ่งให้พระนามของพระพุทธเจ้าได้สัมผัสกับคำสุดท้าย
<span class="LineNumber"> 016 </span>ของวรรคต้น  พระนามของพระพุทธเจ้ามีเป็นอันมาก  พอที่จะเลือกหา
<span class="LineNumber"> 017 </span>ให้สัมผัสกันได้โดยไม่ยาก  ควรที่นักเรียนจะเอาใจใส่ในเรื่องนี้บ้าง
<span class="LineNumber"> 018 </span>ตามสมควร.
