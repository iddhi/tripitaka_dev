<span class="LineNumber"> 001 </span>           <B>หมายเหตุ :-</B>  บทเรียนบทนี้  หรือพระธรรมเทศนากัณฑ์นี้  จะ
<span class="LineNumber"> 002 </span>ให้ความรู้แก่นักเรียนดังต่อไปนี้  
<span class="LineNumber"> 003 </span>           ๑. หลักสำคัญ ๆ  ในการแต่งเป็นทำนองเทศน์ตามที่ได้พรรณนา
<span class="LineNumber"> 004 </span>ไว้ในตอนต้นนั้น  มีอยู่ในพระธรรมเทศนากัณฑ์นี้โดยบริบูรณ์  ถ้า
<span class="LineNumber"> 005 </span>นักเรียนเรียนด้วยความตั้งใจ จักพบหลักสำคัญ ๆ  เหล่านั้นเป็นแน่แท้
<span class="LineNumber"> 006 </span>และจักเป็นประโยชน์ในการแต่งของนักเรียนยิ่งนัก.
<span class="LineNumber"> 007 </span>           ๒.  ในตอนต้นแห่งพระธรรมเทศนา  แสดงพระมหาสมณคุณ
<span class="LineNumber"> 008 </span>ด้วยถ้อยคำและสำนวนโวหารอันไพเราะสละสลวย  เป็นที่น่าจับใจเป็น
<span class="LineNumber"> 009 </span>อย่างยิ่ง.  ในตอนปลาย แสดงธรรมีกถาด้วยถ้อยคำและสำนวน
<span class="LineNumber"> 010 </span>โวหารอันหลักแหลมลึกซึ้ง  เป็นที่น่าดูดดื่มเป็นที่สุด.
<span class="LineNumber"> 011 </span>           ๓.  การแต่งเป็นทำนองเทศน์  ตามหลักมีอยู่ว่า  ต้องใช้ศัพท์บ้าง
<span class="LineNumber"> 012 </span>ในที่ ๆ ควรใช้  และถ้ารับสัมผัสกันก็อย่าให้เลอะ  ความรู้สึกว่ายากนั้น
<span class="LineNumber"> 013 </span>เพราะจะต้องระมัดระวังให้เป็นไปพอดี แต่ถ้านักเรียนเรียนบทนี้
<span class="LineNumber"> 014 </span>แล้ว  ถือเอาเป็นเนตติคือแบบอย่าง  ความยากในเรื่องทั้งสองนั้น  จัก
<span class="LineNumber"> 015 </span>ลดลงมากทีเดียว  ความหนักใจของนักเรียนก็จักเบาบางลงไม่น้อย.
