<span class="LineNumber"> 001 </span>ใหญ่  ในอันที่จะทรงจัดกิจการบริหารป้องกันทำนุบำรุงพระพุทธศาสนา
<span class="LineNumber"> 002 </span>ให้เจริญรุ่งเรืองทันสมัย  อุบัติเหตุใด ๆ  ซึ่งจะทำให้เกิดอนัตถะไม่เป็น
<span class="LineNumber"> 003 </span>ผลอันดี  ที่ยังไม่เกิดมีก็ทรงจัดการระวัง  เมื่อพลาดพลั้งเกิดขึ้นมาแล้ว
<span class="LineNumber"> 004 </span>ก็ทรงเขม้นขะมักเพื่อจักทรงระงับให้ราบคาบ  ข้อเสียหายที่หยาบและ  
<span class="LineNumber"> 005 </span>ละเอียดอันมีอยู่ ก็ตั้งพระหฤทัยตรวจตราดู  เพื่อจะเลิกถอนผ่อนปรน
<span class="LineNumber"> 006 </span>ให้หมดสิ้นไป  การใด ๆ  เป็นทางแห่งความเจริญ  แม้จะสำเร็จยาก
<span class="LineNumber"> 007 </span>เท่ายากสักปานไร  ก็ไม่ทรงทอดพระอาลัย ทิ้งพระธุระ  เมื่อเป็นกาละ
<span class="LineNumber"> 008 </span>ที่ทรงจัดขึ้น  ส่วนที่ได้ทรงจัดไว้แล้วก็มีพระประสงค์จะรักษาให้ยืนยง
<span class="LineNumber"> 009 </span>คงที่  ทรงสอดส่องตรวจตราพระกรณียะอยู่เป็นนิตย์  ในกิจพระศาสนา
<span class="LineNumber"> 010 </span>ทั้งฝ่ายปริยัติทั้งฝ่ายบริหาร  เช่นทรงจัดการวางวิธีระเบียบการศึกษาและ
<span class="LineNumber"> 011 </span>การสอบไล่  ทรงแต่งตำราทั้งธรรมทั้งวินัยบรรจุวิชาให้เจริญมาก  ทรง
<span class="LineNumber"> 012 </span>ขยายการเรียนธรรมวินัยซึ่งเป็นบุพพภาค  ให้แผ่ออกไปในจังหวัดหัว
<span class="LineNumber"> 013 </span>เมือง  อันยังไม่เคยมีมาแต่เก่าก่อน  ทรงแนะนำพร่ำสอนปลูกอัธยาศัย
<span class="LineNumber"> 014 </span>คฤหัสถ์และบรรพชิต  ให้มีจิตนิยมในเรื่องบริหาร  ปฏิสังขรณ์ถาวร-
<span class="LineNumber"> 015 </span>วัตถุในสังฆิกาวาสที่ชำรุดทรุดโทรมเสื่อมทราม  ให้งดงามเรียบร้อยดี
<span class="LineNumber"> 016 </span>ทรงบำเพ็ญความสามัคคีให้มีในพระสงฆ์และคฤหัสถ์  ให้สนิทสนมกลม
<span class="LineNumber"> 017 </span>เกลียวมั่นคง.  ทรงพระอุตสาหะเสด็จตรวจตราการคณะ  โปรดประทาน
<span class="LineNumber"> 018 </span>พระธรรมเทศนาแก่พุทธบริษัท  ทั้งในกรุงและจังหวัดหัวเมือง  ให้เป็น
<span class="LineNumber"> 019 </span>ประโยชน์รุ่งเรือง  ประเทืองสุขแก่ประชานิกรเป็นอันมาก  ชื่อว่าโดย
<span class="LineNumber"> 020 </span>เสด็จสมเด็จพระผู้มีพระภาค  ในส่วนโลกัตถจริยา  คือทรงประพฤติ
<span class="LineNumber"> 021 </span>ประโยชน์แก่โลก  และในส่วนสัตตูปการสัมปทา  คือทรงถึงพร้อม
