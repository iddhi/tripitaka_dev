<span class="LineNumber"> 001 </span>ต่อไปอีกว่า  ท่านหมายเอาสุภาษิตในหนังสือพุทธศาสนสุภาษิตเล่ม ๒
<span class="LineNumber"> 002 </span>โดยตรง,  และโดยอ้อมหมายเอาสุภาษิตในพระพุทธศาสนาทั่ว  ๆไป.
<span class="LineNumber"> 003 </span>ฉะนั้น  นักเรียนควรอ้างเอาเฉพาะสุภาษิตในหนังสือพุทธศาสนสุภาษิต
<span class="LineNumber"> 004 </span>เล่ม ๒ ดีกว่า  เพราะถ้าไปอ้างเอาจากที่อื่นมา  อาจจะถูกตำหนิว่า
<span class="LineNumber"> 005 </span>ไม่สมภูมิสมชั้นบ้าง  เกินภูมิเกินชั้นบ้าง.  
<span class="LineNumber"> 006 </span>           ๒.  การอ้างสุภาษิตอื่นมาประกอบนั้น  จำต้องบอกชื่อคัมภีร์ที่
<span class="LineNumber"> 007 </span>มาด้วย  เพราะท่านสั่งต่อไปว่า   " และบอกชื่อคัมภีร์ที่มาแห่งสุภาษิต
<span class="LineNumber"> 008 </span>นั้นด้วย "  โดยมุ่งอบรมอัธยาศัยของนักเรียนให้ทำอะไรต้องมีหลัก
<span class="LineNumber"> 009 </span>ไม่ใช่ทำส่ง ๆ ดังกล่าวมาบ้างแล้ว.   ฉะนั้น  นักเรียนไม่ควรสะเพร่า
<span class="LineNumber"> 010 </span>มักง่าย  อ้างสุภาษิตมาประกอบโดยไม่บอกชื่อคัมภีร์ที่มา  ควรจะ
<span class="LineNumber"> 011 </span>ฝึกฝนตนไม่ให้สะเพร่ามักง่าย  นักเรียนบางคนมักบ่นหนักใจในเรื่อง
<span class="LineNumber"> 012 </span>บอกชื่อคัมภีร์  เห็นเป็นเรื่องเกินวิสัยที่จะจำมาบอกให้ถูกต้องได้  ความ
<span class="LineNumber"> 013 </span>จริงถ้าเอาพุทธศาสนสุภาษิตเล่ม ๒  มาเปิดอ่าน  เลือกเฟ้นเอาแต่ข้อที่
<span class="LineNumber"> 014 </span>เหมาะ ๆ  หมวดละ ๒ ข้อ  แล้วท่องให้จำพร้อมทั้งคัมภีร์ที่มา  ก็ไม่
<span class="LineNumber"> 015 </span>ต้องเที่ยวบ่นอยู่เลย.
<span class="LineNumber"> 016 </span>           ๓.  คำสั่งให้ตอนต่อมาว่า  " ห้ามอ้างสุภาษิตซ้ำข้อกัน  แต่จะ
<span class="LineNumber"> 017 </span>อ้างซ้ำคัมภีร์ได้ไม่ห้าม "  หมายความว่าสุภาษิตข้อใด  นักเรียนอ้างมา
<span class="LineNumber"> 018 </span>ประกอบในประเด็นหนึ่งแล้ว  ข้อนั้นอย่าอ้างมาประกอบในประเด็น
<span class="LineNumber"> 019 </span>อื่นอีก  แต่คัมภีร์ที่มาของสุภาษิตซ้ำกันก็ได้  เช่นสุภาษิตที่อ้างมา
<span class="LineNumber"> 020 </span>ประกอบในประเด็นที่ ๑  มาในสวดมนต์ฉบับหลวง  ที่อ้างมาประกอบ
<span class="LineNumber"> 021 </span>ในประเด็นที่ ๒  ไม่ซ้ำข้อกันกับในประเด็นที่ ๑  คือคนละข้อกัน  แต่
