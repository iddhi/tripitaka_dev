<span class="LineNumber"> 001 </span>สนิทสนมกลมกลืนกับบทนั้น  แล้วอ้างคือวางสุภาษิตนั้นยืนยันไว้  
<span class="LineNumber"> 002 </span>แล้วอธิบายสุภาษิตที่อ้างนั้นให้เนื้อความชัดเจน  ไม่ใช่ยกมาวางไว้
<span class="LineNumber"> 003 </span>เฉย ๆ  แล้วพ้นไป   และอธิบายน้อมเข้าหาประเด็นที่ ๑ อีก   เพื่อให้
<span class="LineNumber"> 004 </span>เนื้อความสนิทกับเรื่องของกระทู้ตั้ง   เมื่อเชื่อมความในประเด็นนี้
<span class="LineNumber"> 005 </span>เรียบร้อยแล้ว  พึงพลิกกลับไปดูเค้าโครงประเด็นที่ ๒  ว่าตนวางไว้
<span class="LineNumber"> 006 </span>อย่างไร  แล้วก็พูดชักเนื้อความจากประเด็นที่ ๑  นำไปเชื่อมกับประเด็น
<span class="LineNumber"> 007 </span>ที่ ๒  และอธิบายขยายความในประเด็นที่ ๒  ให้เด่นชัดยิ่ง ๆ  ขึ้น
<span class="LineNumber"> 008 </span>อธิบายติดต่อกันไปโดยนัยนี้ทุก ๆ ประเด็น  ( โปรดสังเกตภาพให้ดี )
<span class="LineNumber"> 009 </span>การอธิบายขยายความไปตามเค้าโครงหรือหลักเกณฑ์เช่นนี้  มีอุปมาดั่ง
<span class="LineNumber"> 010 </span>นางช่างผู้ฉลาดสามารถสร้างอาคารได้ตามแผนผังฉะนั้น.
<span class="LineNumber"> 011 </span>           <B>อันดับที่ ๓</B>  เมื่อนักเรียนมาแก้ขยายความให้กว้างออกไปชัดเจน
<span class="LineNumber"> 012 </span>ดีทุก ๆ  ประเด็นแล้ว  ในที่สุดต้องวกกลับเข้าหาจุดเดิมอีก  ตอนนี้
<span class="LineNumber"> 013 </span>เรียกว่า  <B>สรุปความ</B>  คือนักเรียนพึงพลิกกลับไปอ่านดูตั้งแต่ต้นจนตลอด
<span class="LineNumber"> 014 </span>แล้วเก็บใจความที่สำคัญทุก ๆ ประเด็นมาเรียงโดยย่อ ๆ  ติดต่อเป็นเรื่อง
<span class="LineNumber"> 015 </span>สั้น  แต่บรรจุความมากให้พอเหมาะพอสมกับกระทู้ตั้ง  แล้วยักย้าย
<span class="LineNumber"> 016 </span>สำนวนชวนให้ผู้อ่านผู้ฟังหรือผู้ใคร่ในธรรมเกิดความเชื่อความเลื่อมใส
<span class="LineNumber"> 017 </span>สนใจปฏิบัติ  แล้วยกเอากระทู้ตั้งมารับสมอ้างเป็นการย้ำหัวตะปูให้แน่น
<span class="LineNumber"> 018 </span>กระชับเข้าอีกครั้งหนึ่ง  การสรุปความเช่นนี้ก็เพื่อจะให้รูปความแห่ง
<span class="LineNumber"> 019 </span>กระทู้งดงามยิ่งขึ้น  เปรียบประดุจการสร้างอาคารเสร็จแล้ว  หากยัง
<span class="LineNumber"> 020 </span>ไม่ได้ทาสีก็ยังดูไม่งาม  ต่อเมื่อได้ทาสีให้พอเหมาะพอควรก็จะชวนให้
<span class="LineNumber"> 021 </span>น่าดูน่าชมยิ่งขึ้นฉะนั้น.
