<span class="LineNumber"> 001 </span>ในจำพวกพราหมณ์  ผู้ทำนายพระลักษณะของพระบรมศาสดาครั้ง
<span class="LineNumber"> 002 </span>ประสูตรใหม่  ท่านแน่ใจทำนายยืนเป็นคำเดียวว่า  จักตรัสรู้เป็นพระ
<span class="LineNumber"> 003 </span>พุทธเจ้า  เมื่อเสด็จออกทรงผนวชก็บวชตาม  และได้เป็นอุปัฏฐาก
<span class="LineNumber"> 004 </span>ในเวลาที่ทรงทำทุกรกิริยาด้วย  เมื่อทรงเลิกทุกรกิริยา  กลับเสวย    
<span class="LineNumber"> 005 </span>พระอาหารเพื่อปฏิบัติในทางจิต  ท่านคิดเห็นว่าคลายเพียรกลับมักมาก
<span class="LineNumber"> 006 </span>สิ้นหวังในทางที่จักตรัสรู้  จึงละพระองค์ไปอยู่ ณ  ป่าอิสิปตนมฤค-
<span class="LineNumber"> 007 </span>ทายวัน  แขวงนครพาราณสี   เมื่อพระองค์ได้ตรัสรู้แล้วเสด็จไป
<span class="LineNumber"> 008 </span>ถึงสำนัก  ด้วยตั้งพระหฤทัยจะเทศนาโปรด  ยังแสดงถ้อยคำกระด้าง
<span class="LineNumber"> 009 </span>กระเดื่อง  ทูลด้วยถ้อยคำตีเสมอ  ออกพระนามและใช้คำว่า  อาวุโส
<span class="LineNumber"> 010 </span>แม้พระองค์ตรัสบอกว่า  ได้ตรัสรู้แล้วจักแสดงธรรมให้ฟัง  ก็คัดค้าน
<span class="LineNumber"> 011 </span>ถึง ๓  ครั้ง  ต่อตรัสเตือนว่า  วาจาเช่นนี้เราเคยพูดบ้างหรือ ?  จึง
<span class="LineNumber"> 012 </span>นึกขึ้นได้ว่าไม่เคย   ตรัสดังนี้แล้ว  จึงมีความสำคัญในอันที่จะฟังธรรม.
<span class="LineNumber"> 013 </span>								๒๔๖๓
<span class="LineNumber"> 014 </span>	ถ.  ใคร่ครวญดูตามประวัติของท่าน  จะพึงเห็นว่ากระไร  ความ
<span class="LineNumber"> 015 </span>เชื่อถือของท่านแน่นแฟ้นอยู่ในทางไหน  ในตำราทายลักษณะหรือใน
<span class="LineNumber"> 016 </span>อัตตกิลมถานุโยคปฏิบัติ ?  จงชี้เหตุผลให้เป็นที่ฟังได้.
<span class="LineNumber"> 017 </span>	ต.  เห็นว่าแน่นแฟ้นอยู่ในอัตตกิลมถานุโยค.  เดิมท่านเชื่อตำรา
<span class="LineNumber"> 018 </span>แน่ใจ  จึงบวชตามแนะเฝ้าอุปัฏฐาก  ครั้นเห็นทรงเลิกทุกรกิริยาก็สิ้น
<span class="LineNumber"> 019 </span>หวัง   นี้ก็เพราะเชื่อมั่นในอัตตกิลมถานุโยคว่าเลิกเสียเป็นอันไม่สำเร็จ
<span class="LineNumber"> 020 </span>เมื่อพระองค์ตรัสบอกว่า  สำเร็จแล้ว  ก็ยังคัดค้านไม่เชื่อถือ  อาการ
<span class="LineNumber"> 021 </span>ที่ค้านและพูดถ้อยคำที่แสดงอคารวะนั้น  เป็นเครื่องประกอบให้เห็น
