<span class="LineNumber"> 001 </span>ไว้ไม่อยู่  จึงเลี่ยงไปร้องให้เสียข้างนอก  ครั้นจะร้องอยู่ที่นั่น  เข้า
<span class="LineNumber"> 002 </span>ใจว่าท่านจะอายบริษัท  ครั้นพระองค์ทรงทราบ  ก็ตรัสให้หามาเฝ้า
<span class="LineNumber"> 003 </span>แล้วตรัสปลอบเตือนสติ   ให้นึกถึงวิปริณามธรรมที่เคยตรัสบอกมา
<span class="LineNumber"> 004 </span>แล้ว  และตรัสชมการอุปัฏฐากของท่านว่าไม่มีสอง  แล้วตรัสเตือน  
<span class="LineNumber"> 005 </span>ต่อไปว่า  ท่านก็เป็นคนมีบุญอันทำมาแล้ว  จงเพียรไปเถิด  จักเป็น
<span class="LineNumber"> 006 </span>ผู้ไม่มีอาสวะโดยเร็วพลัน  พระองค์ตรัสปลอบอย่างนี้  ท่านก็คลายโศก.
<span class="LineNumber"> 007 </span>							๒๐/๘/๗๐
<span class="LineNumber"> 008 </span>	ถ.  ผู้ที่ออกบวชพร้อมกับท่านใครบ้าง ?  ได้ดีหมดทุกองค์หรือ
<span class="LineNumber"> 009 </span>มีเสียบ้าง ?
<span class="LineNumber"> 010 </span>	ต.  ผู้ที่บวชร่วมกับท่าน  ๖  องค์  คือ  พระอนุรุทธะ  พระภัททิยะ
<span class="LineNumber"> 011 </span>พระภคุ  พระกิมพิละ  พระอุบาลี  และพระเทวทัต.  เสียแต่พระเทวทัต
<span class="LineNumber"> 012 </span>องค์เดียว  เพราะท่านไม่ได้ธรรมพิเศษอันใด  ภายหลังภาพสักการะ
<span class="LineNumber"> 013 </span>ครอบงำจิต  กลับประพฤติวิปริตผิดจากพระธรรมวินัย  ทำตนให้เป็น
<span class="LineNumber"> 014 </span>ข้าศึกต่อพระศาสนา  นอกนั้นได้ดีทั้งหมด  เพราะได้บรรลุธรรมพิเศษ
<span class="LineNumber"> 015 </span>ชั้นสูงสุดทุกองค์  ที่ได้รับเอตทัคคะก็มี.
<span class="LineNumber"> 016 </span>							๒๐/๘/๗๐
<span class="LineNumber"> 017 </span>	ถ.  ปฏิปทาของพระราหุลเถระนั้นอย่างไร ?
<span class="LineNumber"> 018 </span>	ต.  ได้ยินว่า  ท่านตื่นขึ้นเช้า ๆ  ไปกอบเอาทรายมากำมือหนึ่งแล้ว
<span class="LineNumber"> 019 </span>ตั้งความปรารถนาว่า  "ขอให้ข้าพเจ้าได้รับโอวาทและคำสั่งสอน  จาก
<span class="LineNumber"> 020 </span>สำนักของพระบรมศาสดา หรือจากสำนักของพระอุปัชฌายาจารย์
<span class="LineNumber"> 021 </span>ทั้งหลาย "   ท่านจึงเป็นผู้เยี่ยมในคุณสมบัติข้อนี้.
<span class="LineNumber"> 022 </span>							๒๙/๘/๗๑
