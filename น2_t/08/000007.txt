<span class="LineNumber"> 001 </span>หมวด ๆ  และได้รับพระพุทธานุมัติของสมเด็จพระศาสดา  พระสารี-
<span class="LineNumber"> 002 </span>บุตรปรินิพพานเสียก่อน  พระมหากัสสปะเพิ่งมาทำขึ้นเมื่อภายหลังแต่
<span class="LineNumber"> 003 </span>พุทธปรินิพพาน  จึงได้เป็นตัวอย่างทำกันต่อมาดังนี้.  
<span class="LineNumber"> 004 </span>							อ.  ๒๔๖๗
<span class="LineNumber"> 005 </span>	ถ.  บรรดาพระสาวกที่ระบุนามมานั้น  ช่วยกันทำสังคายนาวาง
<span class="LineNumber"> 006 </span>แบบแผนแห่งพระธรรมวินัยไว้   แลแนะนำสั่งสอนให้พุทธบริษัท
<span class="LineNumber"> 007 </span>ปฏิบัติตามนั้น  จึงบริหารพระพุทธศาสนาให้ถาวรอยู่ได้  นับว่าเป็น
<span class="LineNumber"> 008 </span>ความดำริที่เกิดขึ้นใหม่และทันสมัย  หรืออาศัยพระพุทธานุมัติที่พระ
<span class="LineNumber"> 009 </span>ศาสดาเคยประทาน ? จงสันนิษฐานหรืออ้างพยานมาประกอบกับคำ
<span class="LineNumber"> 010 </span>ที่ตอบนั้นด้วย.
<span class="LineNumber"> 011 </span>	ต.  อาศัยพระพุทธานุมัติที่พระศาสดาเคยประทาน.  มีพยานคือ
<span class="LineNumber"> 012 </span>พระสารีบุตรได้ปรารภไว้เมื่อครั้งนิครนถนาฏบุตรทำกาลกิริยา  สาวก
<span class="LineNumber"> 013 </span>แตกกระจัดกระจายกันด้วยอำนาจลัทธิ  จึงแสดงสังคีติสูตรจัดระเบียบ
<span class="LineNumber"> 014 </span>ธรรมไว้เป็นหมวด  ๆ  และได้รับพระพุทธานุมัติของพระศาสดา  พระ
<span class="LineNumber"> 015 </span>สารีบุตรปรินิพพานเสียก่อน  พระมหากัสสปะชักชวนพระสงฆ์ทำขึ้นใน
<span class="LineNumber"> 016 </span>ครั้งนี้  สันนิษฐานว่าดำเนินตามวิธีที่เคยได้รับความดำริและทำมาบ้าง
<span class="LineNumber"> 017 </span>แล้ว  ทั้งถูกพระพุทธประสงค์ด้วย  เหมือนเตรียมตัวไป  จึงเหมาะกับ
<span class="LineNumber"> 018 </span>สมัยหรือทันท่วงที  นับว่าเป็นเนตติอย่างดีด้วยประการทั้งปวง.
<span class="LineNumber"> 019 </span>							ท.  ๒๔๖๙
<span class="LineNumber"> 020 </span>	ถ.  การทำสังคายนาคราวหนึ่ง ๆ  ฝ่ายภิกษุใครเป็นผู้ริเริ่มขึ้น ?
<span class="LineNumber"> 021 </span>และฝ่ายฆราวาสใครเป็นผู้อุปถัมภ์  ?
