<span class="LineNumber"> 001 </span>	การทอดผ้าป่าที่ทำกันในประเทศไทย  มีทำกันหลายอย่าง  อย่างที่เรียกว่า  
<span class="LineNumber"> 002 </span><B>ผ้าป่าแถมกฐิน</B>  คือ  ทอดกฐินแล้วเลยทอดผ้าป่าด้วยก็มี  ทำกันอย่างสัณฐานประมาณ  
<span class="LineNumber"> 003 </span>คือ  เอาเครื่องไทยธรรมประจุกกระถาง  กระบุง  กระจาด  หรือถังสังกะสี  แล้วเอากิ่งไม้
<span class="LineNumber"> 004 </span>ปักเอาผ้าห้อย  อุทิศตั้งไว้ตามทางที่พระเที่ยวบิณฑบาตผ่านมา  หรือนำไปตั้งไว้ตาม
<span class="LineNumber"> 005 </span>พระอารามแล้วให้พระรู้ว่ามีผ้าป่ามาถึงที่ก็มี  เครื่องผ้าป่านี้อย่างน้อยมีแต่ผ้า
<span class="LineNumber"> 006 </span>ผืนหนึ่งห้อยกิ่งไม้  ไปปักตามที่ดังกล่าวแล้วก็มีที่ทำกันอย่างขนาดใหญ่ถึงป่าวร้องหรือ  
<span class="LineNumber"> 007 </span>แจกฎีกาให้ทายกรับไปคนละองค์สององค์จนครบจำนวนภิกษุสามเณรทั้งวัด  แล้ว
<span class="LineNumber"> 008 </span>นำมาทอดพร้อมกันตามกำหนด  ทำกันครึกครื้นถึงแห่แหนสนุกสนานประกวดประชัน
<span class="LineNumber"> 009 </span>กันพอถึงวัดแล้วก็ประชุมถวายอุทิศต่อหน้าพระสงฆ์เช่นนี้ก็มี  บางแห่งในชนบททำ
<span class="LineNumber"> 010 </span>ผ้าป่าบรรทุกเรือพ่วงไปทางน้ำ  เรียกกันว่า  ผ้าป่าโยง  ผ่านไปถึงวัดไหน  ก็ทอดวัดนั้น
<span class="LineNumber"> 011 </span>เรื่อยไปดังนี้ก็มี
<span class="LineNumber"> 012 </span>	พิธีทอดผ้าป่านี้จะแบบไหก็ตามข้อสำคญมีอยู่ว่าให้อุทิศเป็นผ้าป่าจริง ๆ  
<span class="LineNumber"> 013 </span>อย่าถวายแก่ใครโดยเฉพาะ  ถ้าทอดลับหลังพระสงฆ์ผู้รับเพียงแต่ตั้งใจขณะทอดว่า
<span class="LineNumber"> 014 </span>ขออุทิศผ้าและเครื่องบริวารเหล่านี้แก่ภิกษุผู้ต้องการผ้าบังสุกุลมาถึงเฉพาะหน้า  เท่านี้
<span class="LineNumber"> 015 </span>ก็ได้ชื่อว่าทอดและถวายผ้าป่าแล้ว
<span class="LineNumber"> 016 </span>	แต่ถ้าเป็นการทอดหมู่ต่อหน้าสงฆ์ผู้รับ  หัวหน้าทายกพึงนำว่าคำอุทิศถวาย
<span class="LineNumber"> 017 </span>เป็นคำ ๆ  ทั้งคำบาลี  และคำแปล
<span class="LineNumber"> 018 </span>	สำหรับภิกษุผู้ชักผ้าป่า  ไม่ว่าผ้าป่าแบบไหน  พึงยืนสงบตรงหน้าผ้าเอื้อมมือ
<span class="LineNumber"> 019 </span>ขวาจับผ้า  ให้จับหงายมือ  อย่าจับคว่ำมือ  แล้วกล่าววาจาหรือบริกรรมในใจว่า  "<B>อิมํ  
<span class="LineNumber"> 020 </span>ปํสุกูลจีวรํ  อสฺสามิกํ  มยฺหํ  ปาปุณาติ</B>"  ผ้าบังสุกุลผืนนี้  เป็นผืนที่ไม่มีเจ้าของหวงแหน
<span class="LineNumber"> 021 </span>ย่อมถึงแก่ข้าพเจ้า  ดังนี้  (บางอาจารย์เติมคำชักผ้าป่าเข้าในระหว่าง  <B>อสฺสามิกํ...  มยฺหํ</B>  
<span class="LineNumber"> 022 </span>เป็นคำว่า  "<B>อิมํ  ปํสุกูลจีวรํ  อสฺสามิกํ  โหติ  อชฺช  มยฺหํ  ปาปุณาติ</B>"  ก็มี)  กล่าววาจา
<span class="LineNumber"> 023 </span>หรือทำบริกรรมในใจจบแล้วชักผ้านั้นมา  เป็นอันเสร็จพิธี
