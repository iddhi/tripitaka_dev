<span class="LineNumber"> 001 </span>เข้าในศาลาโรงธรรมด้วย  ส่วนมากศาลาโรงธรรมนี้มักสร้างกันไว้ตามวัด  แต่ที่สร้างไว้
<span class="LineNumber"> 002 </span>ในละแวกบ้านที่เรียกว่าศาลากลางบ้านก็มี  ศาลาโรงธรรมนี้มีประโยชน์ในการสั่งสอน
<span class="LineNumber"> 003 </span>กุลบุตรกุลธิดาให้เกิดความรู้ในสิ่งที่ควรเว้นและสิ่งที่ควรประพฤติ  เป็นเครื่องมือยึดถือ
<span class="LineNumber"> 004 </span>ให้โลกดำเนินสูงขึ้นไปสู่ความสุขทั้งในปัจจุบันและอนาคต  ผู้สร้างชื่อว่าได้บำเพ็ญ
<span class="LineNumber"> 005 </span>สาธารณประโยชน์อันยิ่งใหญ่  แต่เมื่อสร้างแล้วควรอุทิศถวายเป็นของสงฆ์  ดังเช่นเสนา
<span class="LineNumber"> 006 </span>สนะกุฏีวิหารที่กล่าวแล้ว  จะได้เกิดประโยชน์เป็นสังฆทานอีกประการหนึ่ง  
<span class="LineNumber"> 007 </span>	การถวายศาลาโรงธรรมเป็นของสงฆ์นี้  พิธีกรรมก็เช่นเดียวกันกับการถวาย
<span class="LineNumber"> 008 </span>เสนาสนะดังกล่าวแล้วทั้งหมด  ต่างกันแต่คำถวายเท่านั้น

<span class="LineNumber"> 009 </span>                                       ๗.  เรื่องถวายผ้าวัสสิกสาฎก

<span class="LineNumber"> 010 </span>	<B>ผ้าวัสสิกาสาฎก</B>  คือ  ผ้าสำหรับใช้นุ่งเวลาอาบน้ำฝน  หรืออาบน้ำทั่วไป
<span class="LineNumber"> 011 </span>เรียกกันว่าอาบน้ำฝน  และเรียกกันสั้น ๆ  เข้าอีกว่า  "<B>ผ้าอาบ</B>"  แต่เดิมพระพุทธองค์
<span class="LineNumber"> 012 </span>ทรงอนุญาตให้ภิกษุสงฆ์ทรงไว้แต่ผ้า  ๓  ผืน  ที่เรียกว่า  <B>ไตรจีวร</B>  คือ  <B>สังฆาฏิ</B>  ผ้าคลุม
<span class="LineNumber"> 013 </span>ชั้นนอก  <B>อุตราสงค์</B>  ผ้าห่ม  และ<B>อันตรวาสก</B>  ผ้านุ่ง  เท่านั้น  ยังหาได้ทรงอนุญาตให้ใช้ผ้า
<span class="LineNumber"> 014 </span>อาบน้ำฝนไม่เมื่อเวลาฝนตกภิกษุบางรูปปรารถนาจะอาบน้ำฝนไม่มีผ้าอื่นจะผลัดนุ่ง  
<span class="LineNumber"> 015 </span>อาบก็อาบเปลือยกายอาบน้ำฝน  ครั้งหนึ่ง  นางวิสาขามหาอุบาสิกาใช้นางทาสีไปยังอาราม  
<span class="LineNumber"> 016 </span>นางทาสีเห็นภิกษุเปลือยกายอาบน้ำฝน  ก็เข้าใจว่าเป็นพวกอาชีวก  จึงกลับมาบอกนาง
<span class="LineNumber"> 017 </span>วิสาขาว่า  ไม่มีภิกษุในอารามเลย  มีแต่อาชีวกนอกพระศาสนา  นางวิสาขาจึงได้ทูลขอ
<span class="LineNumber"> 018 </span>พรต่อพระพุทธองค์เพื่อจะถวายผ้าสำหรับผลัดอาบน้ำฝนแก่ภิกษุทั้งหลาย  พระพุทธ
<span class="LineNumber"> 019 </span>องค์ก็ทรงอนุญาตให้ภิกษุทั้งหลายรับผ้าอาบน้ำฝนได้แต่นั้นมา
<span class="LineNumber"> 020 </span>	ผ้าอาบน้ำฝนนี้  ต้องทำให้ถูกต้องพระวินัยบัญญัติ  โดยประมาณที่พระพุทธ
<span class="LineNumber"> 021 </span>องค์ทรงอนุญาติไว้  คือ  เป็นผ้าผืนยาว  ๖  คืบพระสุคต  กว้าง  ๒  คืบครึ่งคิดโดยประมาณ
<span class="LineNumber"> 022 </span>ของช่างไม้ปัจจุบัน  ยาวรวม  ๔  ศอก  กับ  ๓  กระเบียด  กว้างราว  ๑  ศอก  ๑  คืบ  กับ  
