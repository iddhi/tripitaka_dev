<span class="LineNumber"> 001 </span>ของสงฆ์ให้เปรอะเปื้อนสกปรก  ส่วนผ้าปูนั่งท่านไม่ให้อยู่ปราศจาก
<span class="LineNumber"> 002 </span>๔ เดือน  ถ้าละเมิดปรับอาบัติทุกกฏดุจเดียวกัน.  
<span class="LineNumber"> 003 </span>                                                                                            ราชกวี
<span class="LineNumber"> 004 </span>	ถ.  การกล่าวธรรมแสดงธรรม  สวดธรรม  ด้วยเสียงอันยาว
<span class="LineNumber"> 005 </span>นั้น  มีลักษณะอย่างไร ?  มีโทษแก่ผู้ละเมิดอย่างไร ?
<span class="LineNumber"> 006 </span>	ต.  กล่าวธรรม  แสดงธรรม  สวดธรรม  ด้วยทำนองมีเม็ด
<span class="LineNumber"> 007 </span>พรายยืดยาวจนเสียพยัญชนะ  ได้แก่การเทศน์  หรือสวดตลกคะนอง
<span class="LineNumber"> 008 </span>เพื่อสรวลเสเฮฮา  เสียสมณสารูป  เป็นอาบัติทุกกฏแก่ผู้ละเมิด.
<span class="LineNumber"> 009 </span>                                                                                             ราชกวี
<span class="LineNumber"> 010 </span>	ถ.  ไฉนจริยาวัตร  จึงห้ามไม่ให้เทของโสโครกหยากเยื่อ  หรือของ
<span class="LineNumber"> 011 </span>เป็นเดนทิ้งลงไปนอกฝากำแพง  จะให้ทิ้งในกำแพง  หรืออย่างไร ?
<span class="LineNumber"> 012 </span>อธิบาย.
<span class="LineNumber"> 013 </span>	ต.  หามิได้  ประสงค์จะให้รักษาความสะอาดในบริเวณที่อยู่  แม้
<span class="LineNumber"> 014 </span>เป็นที่นอกฝานอกกำแพง  คือให้รู้จักเททิ้งในที่สำหรับเททิ้ง  ซึ่งจัดไว้
<span class="LineNumber"> 015 </span>ในที่สมควร  อันผู้มักง่ายทิ้งของโสโครกหยากเยื่อ  หรือเศษเดนอะไร
<span class="LineNumber"> 016 </span>ลงไปจากที่สูงนอกฝานอกกำแพง  เช่นทางหน้าต่าง  ถูกคนเข้า  ก็เสีย
<span class="LineNumber"> 017 </span>กิริยา  แม้ไม่ถูกใครก็ทำให้สถานที่สกปรก.
<span class="LineNumber"> 018 </span>                                                                                             ๓/๙/๒๔๖๙
<span class="LineNumber"> 019 </span>	ถ.  พระภิกษุสะเพร่ามักง่าย  เห็นแก่ความสะดวกของตน  ทิ้ง
<span class="LineNumber"> 020 </span>เศษอาหาร  เศษกระดาษ  หรือเทน้ำเป็นต้นออกทางหน้าต่าง  ทำให้
<span class="LineNumber"> 021 </span>สถานที่สกปรก  ควรปรับอาบัติอะไรแก่เธอ ?  ท่านห้ามไว้ในที่ไหน ?
