<span class="LineNumber"> 001 </span>แผ่นดินสูบ  ราวกะออกจากเปลวไฟในอเวจีมหานรก  ราวกะถูก  
<span class="LineNumber"> 002 </span>นายเพชฌฆาตให้นอนหงายเหนือแผ่นดิน  แล้วตอกด้วยหลาวเหล็ก.
<span class="LineNumber"> 003 </span>ด้วยเหตุนั้น  เมื่อท้าวเธอทรงหวาดหวั่นดุจไก่ถูกประหารอยู่  จึงมิได้
<span class="LineNumber"> 004 </span>มีความสงบพระราชหฤทัยเพียงครู่เดียว.  แม้พระองค์มีความประสงค์
<span class="LineNumber"> 005 </span>จะเฝ้าพระศาสดา  และทูลถามปัญหาให้ทรงอดโทษให้  ก็ไม่อาจจะ
<span class="LineNumber"> 006 </span>เสด็จเข้าไปเฝ้าพระศาสดาได้  เพราะพระองค์ทรงมีความผิดมหันต์.  ใน
<span class="LineNumber"> 007 </span>วันเพ็ญวันหนึ่ง  ท้าวเธอตรัสถามหมอชีวกโกมารภัจว่า  "เดี๋ยวนี้
<span class="LineNumber"> 008 </span>พระผู้มีพระภาคประทับอยู่ที่ไหน ?"
<span class="LineNumber"> 009 </span>           หมอชีวก.  ในสวนมะม่วงของข้าพระบาท.
<span class="LineNumber"> 010 </span>                             [ประวัติสวนมะม่วงของชีวก]
<span class="LineNumber"> 011 </span>           นัยว่า  ในกาลก่อน  หมอชีวก  ได้ทำที่พักกลางคืนและที่พัก
<span class="LineNumber"> 012 </span>กลางวัน  ที่เร้น  กุฎีและมณฑปเป็นต้นให้สำเร็จ  และให้นายช่างสร้าง
<span class="LineNumber"> 013 </span>พระคันธกุฎีเพื่อพระศาสดา  ในสวนมะม่วงนั้น  ทำสวนมะม่วงซึ่งพระ
<span class="LineNumber"> 014 </span>เจ้าพิมพิสารพระราชทานแก่ตนนั้นให้เป็นวิหาร  มอบถวายไว้,  คำนั่น
<span class="LineNumber"> 015 </span>หมอชีวกกล่าวหมายเอาสวนนั้น.
<span class="LineNumber"> 016 </span>           ครั้งนั้น  พระราชา  ทรงทำหมอชีวกให้เป็นคนนำทาง  เสด็จ
<span class="LineNumber"> 017 </span>ไปสู่ชีวกัมพวนารามในตอนกลางคืนวันนั้นนั่นเอง  ถวายบังคมพระ
<span class="LineNumber"> 018 </span>ศาสดา  และทรงทำอัญชลีแก่ภิกษุสงฆ์แล้ว ประทับนั่ง ณ ส่วนข้าง
<span class="LineNumber"> 019 </span>หนึ่ง  จึงทูลถามปัญหา  โดยนัยที่พระธรรมสังคาหกาจารย์กล่าวไว้
<span class="LineNumber"> 020 </span>ในสามัญญผลสูตร<SUP>*</SUP>นั่นแล.

<span class='footnote'>*  ที.  สี. ๙/๖๑.</span>
