<span class="LineNumber"> 001 </span>                                          คำนำ
<span class="LineNumber"> 002 </span>	มังคลัตถทีปนี  เป็นหนังสือที่ท่านผู้รู้รับรองแล้วว่า  อยู่ใน
<span class="LineNumber"> 003 </span>ชั้นหนังสือที่แต่งดีเยี่ยมเรื่องหนึ่ง  เพราะประกอบด้วยคุณลักษณะ  
<span class="LineNumber"> 004 </span>หลายประการ  เช่นวางโครงเรื่องดี  ใช้ถ้อยคำพร้อมทั้งอรรถทั้ง
<span class="LineNumber"> 005 </span>พยัญชนะ  วิธีแต่งก็เหมาะเจาะเป็นต้น  เพราะฉะนั้น  ท่านจึงจัดให้
<span class="LineNumber"> 006 </span>เป็นหลักสูตรของ ป. ธ.  ๔  และเป็นบุพพประโยค  ป.ธ. ๗  นอนจากนี้
<span class="LineNumber"> 007 </span>ยังมีประโยชน์  คือ  เป็นเนตติของนักประพันธ์  นักเทศก์  และนักปฏิบัติ
<span class="LineNumber"> 008 </span>เป็นอันมาก.
<span class="LineNumber"> 009 </span>	มีปัญหาที่น่าคำนึงอยู่ข้อหนึ่ง  คือมังคลัตถทีปนีจัดเป็นหนังสือ
<span class="LineNumber"> 010 </span>ชั้นอรรถกถา  ฎีกา  อนุฎีกา  หรือเกจิอาจารย์  เพราะมังคลัตถทีปนี
<span class="LineNumber"> 011 </span>บรรจุไว้ทั้งอรรถกถา  ทั้งฎีกา  ทั้งอนุฎีกา  ทั้งคำเกจิอาจารย์.  ท่าน
<span class="LineNumber"> 012 </span>พระสิริมังคลาจารย์เป็นผู้แต่ง  แต่งมุ่งแก้ความในมงคลสูตร  โดย
<span class="LineNumber"> 013 </span>ยกบาลีในมงคลสูตรเป็นอุเทส  แต่ในการแต่งแก้นั้น  ที่ไหนท่าน
<span class="LineNumber"> 014 </span>วิจารณ์แสดงมติ  ท่านก็อ้างอรรถกถาบ้าง  ฎีกาบ้าง  อนุฎีกาบ้าง
<span class="LineNumber"> 015 </span>คำเกจิอาจารย์บ้าง  ประกอบกับคำของท่านเพื่อให้เป็นหลักฐาน  ที่
<span class="LineNumber"> 016 </span>ไหนท่านไม่แก้เองโดยตรง  ท่านก็ยกปกรณ์นั้น ๆ  ขึ้นเป็นคำแก้.  โดย
<span class="LineNumber"> 017 </span>ลักษณะเช่นนี้  มังคลัตถทีปนี  จึงไม่อยู่ในฐานะที่จะจัดเป็นหนังสือ
<span class="LineNumber"> 018 </span>ชั้นใดชั้นหนึ่งโดยเฉพาะได้  แต่ต้องนับว่าเป็นหนังสือชั้นปกรณ์พิเศษ
<span class="LineNumber"> 019 </span>ที่ดีเยี่ยม  เป็นเกียรติอันงาม  สำหรับภิกษุไทย.
<span class="LineNumber"> 020 </span>	มังคลัตถทีปนี  ที่เป็นพากย์มคธ  แม้จะได้ชำระกันมาหลายคราว 
<span class="LineNumber"> 021 </span>ก็ยังคงมีคำผิดพลาดที่คนชั้นหลังมองเห็นอยู่บ้าง  แต่ความผิดพลาด
<span class="LineNumber"> 022 </span>นั้นแก้ไขได้  ไม่ควรยกขึ้นเป็นข้อตำหนิ.  มังคลัตถทีปนี  เป็นหนังสือ
<span class="LineNumber"> 023 </span>ที่ละเอียด  มีข้อเล็ก ๆ  น้อย ๆ  ที่ควรพิจารณาอยู่แทบทั้งคัมภีร์  
<span class="LineNumber"> 024 </span>จึงเป็นเรื่องที่วิตกหนักใจของผู้จัดทำในพากย์ไทยอยู่ไม่น้อย  ข้อยาก   
<span class="LineNumber"> 025 </span>ลำบากทั้งหลาย  ในการถ่ายจากพากย์มคธ  มาเป็นพากย์ไทย  มีหลาย
<span class="LineNumber"> 026 </span>ประการ เช่น
<span class="LineNumber"> 027 </span>	<B>๑.  การแปล</B>  ถือหลักว่าต้องคำนึงถึงผู้ศึกษาเป็นสำคัญ  ผู้แปล
<span class="LineNumber"> 028 </span>ได้พยายามแปลไม่โลดโผนนัก  มุ่งอรรถทางมคธให้ตรงกับไทยให้
<span class="LineNumber"> 029 </span>สำนวนเรียบร้อยกะทัดรัด  ไม่รุ่มร่าม  แต่การแปลที่จะให้ถูกต้องตาม
<span class="LineNumber"> 030 </span>ลักษณะที่นิยมนั้น  ก็เป็นเรื่องยากอยู่มากเหมือนกัน  เพราะครูอาจารย์
<span class="LineNumber"> 031 </span>ในสำนักหนึ่ง ๆ  นิยมต่างกันบ้าง  บางแห่งอาจแปลได้หลายนัยบ้าง
<span class="LineNumber"> 032 </span>เพราะฉะนั้น  จึงขอให้เข้าใจว่า  ที่แปลในหนังสือชุดนี้เป็นมติของ
<span class="LineNumber"> 033 </span>ครูอาจารย์ในสำนักหนึ่ง  และโดยลักษณะหนึ่งเท่านั้น.
<span class="LineNumber"> 034 </span>	<B>๒.  การตรวจ</B>  ถือหลักความถูกต้องโดยอรรถพยัญชนะและ
<span class="LineNumber"> 035 </span>ความเป็นระเบียบเรียบร้อยเป็นประมาณ.  อนึ่ง  การแปล  ได้ขอให้
<span class="LineNumber"> 036 </span>พระเปรียญในกองตำราบ้าง  ในต่างวัดบ้าง  ช่วยแปล  เมื่อแปลกัน
<span class="LineNumber"> 037 </span>หลายรูป  ถ้อยคำสำนวนก็ต้องแตกต่างกันตามความพอใจของผู้แปล
<span class="LineNumber"> 038 </span>เมื่อเป็นเช่นนี้  การตรวจ  ก็ต้องพยายามอย่างยิ่งที่จะปรับถ้อยคำสำนวน
<span class="LineNumber"> 039 </span>และอื่น ๆ  ให้ลงระเบียบเดียวกัน ไม่ให้ลักลั่น  แม้เช่นนั้น  ก็อาจมี
<span class="LineNumber"> 040 </span>ที่ลักลั่นอยู่บ้าง  แต่ก็จะได้แก้ไขให้เป็นระเบียบในกาลต่อไป.
<span class="LineNumber"> 041 </span>	การลงเชิงอรรถ  ถือหลักว่า  ลงแต่ข้อความที่ผู้ศึกษาชั้นนี้ควร 
<span class="LineNumber"> 042 </span>ทราบเท่านั้น.  ข้อความที่ลงเชิงอรรถนั้น  แบ่งเป็นส่วนข้อความรู้
<span class="LineNumber"> 043 </span>อย่างหนึ่ง  บอกชื่อคัมภีร์ที่มาอย่างหนึ่ง,  ข้อความรู้นั้น  ที่เป็นศัพท์  
<span class="LineNumber"> 044 </span>ทางไวยากรณ์  ก็แสดงโดยอรรถพยัญชนะ  ที่เป็นศัพท์เกี่ยวกับธรรม
<span class="LineNumber"> 045 </span>หรือลัทธิศาสนา  ก็ชี้แจงไว้เท่าที่สามารถ.  คัมภีร์ที่มานั้น  พึงทราบว่า
<span class="LineNumber"> 046 </span>คัมภีร์ใดได้พิมพ์เป็นอักษรไทยเรียบร้อยแล้ว  จึงอ้างคัมภีร์นั้นบอกเล่ม
<span class="LineNumber"> 047 </span>เลขหน้าไว้เสร็จ  ถ้าคัมภีร์ใด  ยังไม่ได้พิมพ์  ก็ไม่ได้อ้าง.  
<span class="LineNumber"> 048 </span>	หลังว่าหนังสือนี้   จักเป็นเครื่องมือสนับสนุนให้นักศึกษาได้รับ
<span class="LineNumber"> 049 </span>ความสะดวกตามสมควร.
<span class="LineNumber"> 050 </span>	กองตำราขอแสดงความขอบใจท่านผู้แปล  แล้วมอบลิขสิทธิ์
<span class="LineNumber"> 051 </span>ให้แก่มหามกุฏราชวิทยาลัย  และท่านผู้มีส่วนช่วยให้หนังสือนี้สำเร็จ
<span class="LineNumber"> 052 </span>ทุก ๆ ท่านไว้ในที่นี้ด้วย.
<span class="LineNumber"> 053 </span>							<B>กองตำรา</B>
<span class="LineNumber"> 054 </span>มหามกุฏราชวิทยาลัย
<span class="LineNumber"> 055 </span>๑๕  ตุลาคม  ๑๔๘๑
