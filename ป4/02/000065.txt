<span class="LineNumber"> 001 </span>                           [ประวัติปกุทธ  กัจจายนะ]
<span class="LineNumber"> 002 </span>           ส่วนบุรุษผู้หนึ่ง  เขาเรียกกันว่า  "ปกุทธะ"  ด้วยอำนาจนาม,
<span class="LineNumber"> 003 </span>และเรียกกันว่า  "กัจจายนะ"  ด้วยอำนาจโคตร.  บุรุษผู้นี้ห้ามน้ำ
<span class="LineNumber"> 004 </span>เย็น.  จริงอยู่  เขาถ่ายอุจจาระก็ดี  กินข้าวก็ดี  ของไม่สะอาดอะไร ๆ
<span class="LineNumber"> 005 </span>เปื้อนก็ดี  ก็ไม่ทำกิจคือชำระด้วยน้ำ (เย็น).  ได้น้ำร้อนหรือน้ำข้าว
<span class="LineNumber"> 006 </span>แล้วจึงทำ;  ข้ามแม่น้ำหรือน้ำในทาง  ก็เข้าใจว่า  "ศีลของเราขาด
<span class="LineNumber"> 007 </span>แล้ว"  ดังนี้  ตะล่อมทรายทำเป็นจอมด้วยอำนาจวัตร  อธิษฐานศีล
<span class="LineNumber"> 008 </span>แล้วจึงไป.  บุรุษผู้นี้ถือลัทธิหาสิริมิได้เห็นปานนี้.
<span class="LineNumber"> 009 </span>                            [ประวัติอชิต เกสกัมพล]
<span class="LineNumber"> 010 </span>           ส่วนบุรุษผู้หนึ่ง  เขาเรียกกันว่า  "อชิตะ"   ด้วยอำนาจนาม,  และ
<span class="LineNumber"> 011 </span>เรียกกันว่า  "เกสกัมพล"  เพราะอรรถว่า  ทรงไว้ซึ่งผ้ากัมพลที่ทำ
<span class="LineNumber"> 012 </span>ด้วยผมมนุษย์  ดังนี้แล.
<span class="LineNumber"> 013 </span>           เรื่องครูทั้ง ๖ มาในอรรถกถาสามัญญผลสูตร.<SUP>๑</SUP>
<span class="LineNumber"> 014 </span>           คนพาลทั้งหลาย  ย่อมยังตนและหมู่ชนผู้ทำตามคำของตนให้
<span class="LineNumber"> 015 </span>ฉิบหาย เพราะกรรมที่ตนถือชั่ว  โดยอาการอย่างนี้แล.
<span class="LineNumber"> 016 </span>                      [บัณฑิตทำตนและผู้ทำตามให้เจริญ]
<span class="LineNumber"> 017 </span>           [๔๗]  ส่วนบัณฑิตทั้งหลาย  ย่อมไม่ยังตนและหมู่ชนผู้ทำตาม
<span class="LineNumber"> 018 </span>คำของตนให้ฉิบหาย  ให้ถึง  (แต่)  ความเจริญ เพราะกรรมที่ตน
<span class="LineNumber"> 019 </span>ถือเอาดี  ดุจพระพุทธเจ้าเป็นอาทิ.  แท้จริง  พระพุทธเจ้าทรงบรรลุ
<span class="LineNumber"> 020 </span>พระสัพพัญญุตญาณอันประดับด้วยพระคุณทั้งมวล  เพราะกรรมที่

<span class='footnote'>๑.  สุมังคลวิลาสินี  ๑/๑๘๐.</span>
