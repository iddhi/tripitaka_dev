<span class="LineNumber"> 001 </span>	[๗๑]    ยทา    ภควา    อิโต    ภิกฺขเว   จาตุมฺมาสจฺจเยน 
<span class="LineNumber"> 002 </span>ปรินิพฺพายิสฺสามีติ   อาห   ตทา   ปุถุชฺชนา   ภิกฺขู  อสฺสูนิ  สนฺธาเรตุํ 
<span class="LineNumber"> 003 </span>นาสกฺขึสุ  ฯ  เต  วคฺควคฺคา  หุตฺวา  กึ  นุ โข กริสฺสามาติ มนฺเตตฺวา 
<span class="LineNumber"> 004 </span>สตฺถุ   สนฺติเก   วสึสุ  ฯ  อเถโก  ติสฺโส  นาม  เถโร  สตฺถา  กิร 
<span class="LineNumber"> 005 </span>จาตุมฺมาสจฺจเยน    ปรินิพฺพายิสฺสติ    อหฺจมฺหิ    อวีตราโค   สตฺถริ 
<span class="LineNumber"> 006 </span>ธรมาเนเยว  มยา  อรหตฺตํ  คณฺหิตุํ  วฏฺฏตีติ  จินฺเตตฺวา  เตสํ  สนฺติกํ 
<span class="LineNumber"> 007 </span>อคนฺตฺวา   เกน   สทฺธึ   จ  กถาสลฺลาปํ  อกตฺวา  จตูสุ  อิริยาปเถสุ 
<span class="LineNumber"> 008 </span>เอกโกว   อโหสิ  ฯ  ภิกฺขู  ตสฺส  กิริยํ  สตฺถุ  อาจิกฺขึสุ  ฯ  สตฺถา 
<span class="LineNumber"> 009 </span>ตํ   ปกฺโกสาเปตฺวา  ปุจฺฉิตฺวา  ตมตฺถํ  สุตฺวา  ตสฺส  สาธุการํ  ทตฺวา 
<span class="LineNumber"> 010 </span>ยสฺส  ภิกฺขเว  มยิ  สิเนโห  อตฺถิ  โส  ติสฺสตฺเถรสทิโสว<SUP>๑</SUP> ภเวยฺย 
<span class="LineNumber"> 011 </span>คนฺธมาลาทีหิ   ปูชํ   กโรนฺตาปิ   หิ   เนว  มํ  ปูเชนฺติ  ธมฺมานุธมฺมํ 
<span class="LineNumber"> 012 </span>ปฏิปชฺชมานาเยว   ปน   มํ   ปูเชนฺตีติ   วตฺวา  ธมฺมปทสฺส  สุขวคฺเค 
<span class="LineNumber"> 013 </span>อิมํ คาถมาห 
<span class="LineNumber"> 014 </span>	ปวิเวกรสํ ปิตฺวา    รสํ อุปสมสฺส จ 
<span class="LineNumber"> 015 </span>	นิทฺทโร โหติ นิปฺปาโป    ธมฺมปฺปีติรสํ ปิวนฺติ<SUP>๒</SUP> ฯ 
<span class="LineNumber"> 016 </span>	ตตฺถ    ปวิเวกรสนฺติ    ปวิเวกโต   อุปฺปนฺนรสํ   เอกีภาวสุขนฺติ 
<span class="LineNumber"> 017 </span>อตฺโถ  ฯ   ปิตฺวาติ  ทุกฺขปริฺาทีนิ  กโรนฺโต  ขีณาสโว  อารมฺมณโต 
<span class="LineNumber"> 018 </span>สจฺฉิกิริยาวเสน   ปิวิตฺวา  ฯ   อุปสมสฺสาติ   กิเลสุปสมนิพฺพานสฺส  ฯ 
<span class="LineNumber"> 019 </span>นิทฺทโรติ    เตน   อุภยรสปาเนน   อพฺภนฺตเร   ราคทรถาทีนมภาเวน 
<span class="LineNumber"> 020 </span>นิทฺทโร    ราคปาปาทีนมภาเวน   นิปฺปาโป   จ  ฯ   ธมฺมปฺปีติรสนฺติ 
<span class='footnote'>๑. ติสฺสสทิโสติ ยุตฺตตรํ ฯ .ว.  ๒. ขุ. ธ. ๒๕/๔๒. </span>
