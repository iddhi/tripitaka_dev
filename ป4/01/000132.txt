<span class="LineNumber"> 001 </span>ตสฺส    อนยพฺยสนํ   กโรติ   มิจฺฉาปณิหิตํ   จิตฺตํ   ตโต   ปาปิฏฺ€ตรํ 
<span class="LineNumber"> 002 </span>ตํ   ปุคฺคลํ   กเรยฺย  ฯ   ทิสเวริโน   หิ   อิมสฺมึเยว   อตฺตภาเว 
<span class="LineNumber"> 003 </span>ทุกฺขํ    วา    อุปฺปาเทยฺยุํ   ชีวิตกฺขยํ   วา   กเรยยุํ   มิจฺฉาปณิหิตํ 
<span class="LineNumber"> 004 </span>จิตฺตนฺตุ    ทิฏฺ€ธมฺเม   อนยพฺยสนํ   ปาเปตฺวา   อตฺตภาวสตสหสฺสานิปิ 
<span class="LineNumber"> 005 </span>จตุราปาเย ขิปิตฺวา สีสํ อุกฺขิปิตุํ น เทตีติ ฯ 
<span class="LineNumber"> 006 </span>	ตสฺมา เกนจิปิ จิตฺตํ มิจฺฉา น €เปตพฺพเมว ฯ 
<span class="LineNumber"> 007 </span>	[๑๑๓]   โย   จ   ปุพฺเพ   มิจฺฉาปฏิปนฺนํ  จิตฺตํ  ปจฺฉา  สมฺมา 
<span class="LineNumber"> 008 </span>€เปติ    โส    อตฺตทนฺโตติ    วุจฺจติ  ฯ   อตฺตทนฺโต   จ   นาม 
<span class="LineNumber"> 009 </span>อคตปุพฺพํ   ทิสํ   คจฺฉติ   เตน   ภควา   หตฺถาจริยปุพฺพกเมกํ   ภิกฺขุํ 
<span class="LineNumber"> 010 </span>โอวทนฺโต ธมฺมปทสฺส นาควคฺเค<SUP>๑</SUP> อิมํ คาถมาห 
<span class="LineNumber"> 011 </span>	น หิ เอเตหิ ยาเนหิ   คจฺเฉยฺย อคตํ ทิสํ 
<span class="LineNumber"> 012 </span>	ยถาตฺตนา สุทนฺเตน    ทนฺโต ทนฺเตน คจฺฉตีติ ฯ 
<span class="LineNumber"> 013 </span>	ตตฺถ   อคตนฺติ   สุปินนฺเตนาปิ  อคตปุพฺพํ  ฯ  ทิสนฺติ  นิพฺพานํ  ฯ 
<span class="LineNumber"> 014 </span>อตฺตนาติ    จิตฺเตน  ฯ    สุทนฺเตนาติ    อริยมคฺคภาวนาย   สุฏฺ€ุ 
<span class="LineNumber"> 015 </span>ทมิเตน  ฯ   ทนฺโตติ   นิพฺพิเสวโน  ฯ   ทนฺเตนาติ  อินฺทฺริยทมเนน 
<span class="LineNumber"> 016 </span>ทมิเตน  ฯ   อิทํ   วุตฺตํ   โหติ   ยถา   สปฺปฺโ  ปุคฺคโล  ทนฺโต 
<span class="LineNumber"> 017 </span>ปุพฺพภาเค    ทนฺเตน   อปรภาเค   สุทนฺเตน   อตฺตนา   อคตํ   ทิสํ 
<span class="LineNumber"> 018 </span>คจฺฉติ    ทนฺตภูมึ   ปาปุณาติ   น   ตถา   โกจิ   ปุคฺคโล   เอเตหิ 
<span class="LineNumber"> 019 </span>หตฺถิยานาทีหิ   ยาเนหิ   อคตํ   ทิสํ   คจฺเฉยฺย  ตสฺมา  อตฺตทมนเมว 
<span class="LineNumber"> 020 </span>เต วรํ ภิกฺขูติ ฯ 
<span class="LineNumber"> 021 </span>		   อตฺตสมฺมาปณิธิกถา ฯ 
<span class='footnote'>๑. ขุ. ธ. ๒๕/๕๓. </span>
