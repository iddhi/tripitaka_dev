<span class="LineNumber"> 001 </span>สมฺมุขีภูตํ สนฺธาย วทติ ฯ 
<span class="LineNumber"> 002 </span>	อถ อุตฺตโร 
<span class="LineNumber"> 003 </span>	[๑๕๒] ฉทฺวาราธิปตี ราชา    รชมาโน รชสฺสิโร 
<span class="LineNumber"> 004 </span>	 อรชํ วิรโช โหติ    รชํ พาโลติ วุจฺจติ ฯ 
<span class="LineNumber"> 005 </span>	 โอเฆน วุยฺหตี พาโล   โยคา นุทติ ปณฺฑิโต 
<span class="LineNumber"> 006 </span>	 สพฺพโยควิสํยุตฺโต    โยคกฺเขมีติ วุจฺจตีติ 
<span class="LineNumber"> 007 </span>คาถาทฺวเยน ปฏิคายิ ฯ 
<span class="LineNumber"> 008 </span>	ตตฺถ    ฉทฺวาราธิปตีติ    เตสํ    รูปาทีหิ   อนภิภูตตาย   ฉนฺนํ 
<span class="LineNumber"> 009 </span>ทฺวารานํ   อธิปติ   ปุคฺคโล   ราชา   นาม  ฯ  รชมาโนติ  รูปาทีสุ 
<span class="LineNumber"> 010 </span>อารมฺมเณสุ  รชนฺโต  รชสฺสิโร  นาม  ฯ  อรชนฺติ เตเสฺวว อรชนฺโต ฯ 
<span class="LineNumber"> 011 </span>รชนฺติ   รชนฺโต  ฯ   โอเฆนาติ   กาโมฆาทินา   จตุพฺพิธโอเฆน  ฯ 
<span class="LineNumber"> 012 </span>โยคา   นุทตีติ  สมฺมปฺปธานสงฺขาเตน  โยเคน  ตํ  โอฆํ  วิโนเทติ  ฯ 
<span class="LineNumber"> 013 </span>สพฺพโยควิสํยุตฺโตติ สพฺเพหิ กามโยคาทีหิ วิสํยุตฺโต ฯ 
<span class="LineNumber"> 014 </span>	[๑๕๓]   นาคราชา  ตํ  สุตฺวาว  มยา  เอกํ  พุทฺธนฺตรํ  เอวรูปํ 
<span class="LineNumber"> 015 </span>ปทํ   น   สุตปุพฺพํ   อุปฺปนฺโน  วต  โภ  โลเก  พุทฺโธติ  ตุฏฺ€มานโส 
<span class="LineNumber"> 016 </span>อุทกโต   อุตฺตริตฺวา   อุตฺตเรน  สทฺธึ  สตฺถุ  สนฺติกํ  คนฺตฺวา  สตฺถารํ 
<span class="LineNumber"> 017 </span>วนฺทิตฺวา    โรทมาโน    อตฺตโน    เอรกปตฺตจฺเฉทนมตฺตํ    นิสฺสาย 
<span class="LineNumber"> 018 </span>ติรจฺฉานโยนิยํ   นิพฺพตฺตภาวํ   กเถตฺวา   อหํ  ภนฺเต  เอกํ  พุทฺธนฺตรํ 
<span class="LineNumber"> 019 </span>เนว    มนุสฺสตฺตํ    ลภามิ    น    สทฺธมฺมสฺสวนํ   น   ตุมฺหาทิสสฺส 
<span class="LineNumber"> 020 </span>พุทฺธสฺส   ทสฺสนนฺติ   อาห  ฯ   สตฺถา  มหาราช  มนุสฺสตฺตาทิ  นาม 
<span class="LineNumber"> 021 </span>ทุลฺลภเมวาติ ทสฺเสนฺโต ธมฺมปทสฺส พุทฺธวคฺเค อิมํ คาถมาห 
