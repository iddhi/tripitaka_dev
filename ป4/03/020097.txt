<span class="LineNumber"> 001 </span>ชื่อว่าใหญ่     ก็ด้วยเจตนามีกำลังอย่างเดียว     ด้วยประการฉะนี้.
<span class="LineNumber"> 002 </span>เหตุนั้น   พึงทราบความที่ปาณาติบาตมีโทษมาก     เพราะความที่ 
<span class="LineNumber"> 003 </span>เจตนามีกำลังเพราะปัจจัยนั้น  ๆ  แม้ในปริบายอันผิดจากปัจจัยตาม
<span class="LineNumber"> 004 </span>ที่ท่านกล่าวไว้แล้ว.   อันที่จริงแม้เมื่อมีปัจจัย   มีประโยคและวัตถุ
<span class="LineNumber"> 005 </span>เป็นต้นไม่ใหญ่   ความที่ปาณาติบาตจะชื่อว่ามีโทษมาก  ก็เพราะสัตว์
<span class="LineNumber"> 006 </span>อันจะพึงถูกฆ่าเป็นผู้มีคุณ   และชื่อว่ามีโทษน้อย   ก็เพราะวิปริต  
<span class="LineNumber"> 007 </span>(ผิดแผก)    จากนั้น   พึงเห็นเหมือนอย่างปาณาติบาตที่ชื่อว่ามีโทษ
<span class="LineNumber"> 008 </span>มากและมีโทษน้อย   ในเพราะวัตถุใหญ่และไม่ใหญ่.   พึงประกอบ
<span class="LineNumber"> 009 </span>ความที่ปาณาติบาตชื่อว่ามีโทษน้อย  เพราะกิเลส  ความพยายาม  และ
<span class="LineNumber"> 010 </span>ทั้ง  ๒  อ่อน  และชื่อว่ามีโทษมาก  เพราะกิเลส  ความพยายาม  และ
<span class="LineNumber"> 011 </span>ทั้ง  ๒  อย่างแรงกล้า."
<span class="LineNumber"> 012 </span>                                [องค์ของปาณาติบาต]
<span class="LineNumber"> 013 </span>	[๒๐๒]  ปาณาติบาตนั้น  มีองค์  ๕  คือ  สัตว์มีชีวิต  ๑  ความ
<span class="LineNumber"> 014 </span>เป็นผู้สำคัญว่าสัตว์มีชีวิต  ๑    จิตคิดจะฆ่า  ๑    ความพยายาม  ๑
<span class="LineNumber"> 015 </span>สัตว์ตายด้วยความพยายามนั้น  ๑.
<span class="LineNumber"> 016 </span>	ในฎีกาพรหมชาลสูตรเป็นต้น   ท่านกล่าวไว้ว่า  "ความเป็นผู้
<span class="LineNumber"> 017 </span>สำคัญว่าสัตว์มีชีวิตและจิตคิดจะฆ่า  เป็นองค์ส่วนเบื้องต้น  (ก็ตาม)
<span class="LineNumber"> 018 </span>ความพยายาม  (เท่านั้น)  อันวธกเจตนาให้ตั้งขึ้น.   เพราะเจตนาอัน
<span class="LineNumber"> 019 </span>เป็นเหตุทำสัตว์มีชีวิตให้ตกล่วงไปมีองค์  ๕  เหตุนั้น   ปาณาติบาต-
<span class="LineNumber"> 020 </span>เจตนานั้น  พึงเห็นว่าไม่พ้นจากองค์  ๕."
