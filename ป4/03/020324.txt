<span class="LineNumber"> 001 </span>อธิบายว่า  ก็เมื่อเป็นเช่นนั้น  สตรีแม่เรือนเหล่านั้น   ย่อมสำคัญว่า 
<span class="LineNumber"> 002 </span>"เมื่อเรือนนั้นอันสามีมอบให้แล้ว,  ความเป็นใหญ่ทุก  ๆ  อย่าง  ย่อม
<span class="LineNumber"> 003 </span>ชื่อว่า  เป็นอันสามีมอบให้แล้ว."
<span class="LineNumber"> 004 </span>                                  [ให้เครื่องประดับ]
<span class="LineNumber"> 005 </span>	ในฐานะที่  ๕  ว่า  <B>อลงฺการานุปฺปทาเนน</B>  นี้  พึงทราบวินิจฉัย
<span class="LineNumber"> 006 </span>ดังนี้ :   ธรรมดาสตรีทั้งหลาย  ย่อมไม่ยินดีแม้ด้วยการได้เครื่องประดับ
<span class="LineNumber"> 007 </span>อันไพบูลย์มีค่ามากเหมือนการได้บุตรเลย  เหตุนั้น  การยังสตรีเหล่านั้น
<span class="LineNumber"> 008 </span>ให้ยินดี  (ในการได้เครื่องประดับ)  จึงไม่ใช่เหตุ ;  เพราะฉะนั้น  การ
<span class="LineNumber"> 009 </span>ให้เครื่องประดับอันสมควรแก่สมบัตินั่นแล  ควรแล้ว  เหตุนั้น  พระ
<span class="LineNumber"> 010 </span>อรรถกถาจารย์จึงกล่าวว่า  "ด้วยการให้เครื่องประดับอันสมควรแก่
<span class="LineNumber"> 011 </span>สมบัติของตน."
<span class="LineNumber"> 012 </span>                      [วินิจฉัยการสงเคราะห์บุตรและภริยา]
<span class="LineNumber"> 013 </span>	[๓๘๗]  ในมาติกา  พระผู้มีพระภาค  ตรัสว่า  "บุตรและภริยา
<span class="LineNumber"> 014 </span>พึงทราบว่า  เป็นทิศเบื้องหลัง"  แม้ก็จริง;   ถึงอย่างนั้น  การสงเคราะห์
<span class="LineNumber"> 015 </span>บุตร  พระองค์ก็ทรงแสดงแล้วด้วยคำว่า  <B>ปาปา  นิวาเรนฺติ</B>  เป็นต้น;
<span class="LineNumber"> 016 </span>เพราะฉะนั้น  การสงเคราะห์บุตรนั้น  พึงเห็นว่า  "พระองค์ไม่ทรง
<span class="LineNumber"> 017 </span>ทำนิทเทสด้วยสามารถบุตร  ทรงทำด้วยสามารถภริยา  กล่าวคือทาระ
<span class="LineNumber"> 018 </span>อย่างเดียว."  ด้วยเหตุนั้นแล  ในฎีกาสิงคาลสูตร  ท่านจึงกล่าวว่า
<span class="LineNumber"> 019 </span>"เพราะเหตุนี้  พระผู้มีพระภาค  แม้ทรงอุเทสว่า  'บุตรและภริยาเป็น
<span class="LineNumber"> 020 </span>ทิศเบื้องหลัง'    (แต่ก็)    ทรงวิสัชนาทิศเบื้องหลังด้วยสามารถทาระ 
