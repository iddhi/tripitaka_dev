<span class="LineNumber"> 001 </span>ตั้งวาระกันแล้ว.  เนื้อตัวหนึ่งถึงวาระ  ย่อมยืนอยู่  ณ  ส่วนข้างหนึ่ง.  
<span class="LineNumber"> 002 </span>พระราชาทรงยิงเนื้อนั้นแล้วทรงถือเอา. 
<span class="LineNumber"> 003 </span>	ภายหลังวันหนึ่ง   วาระของเนื้อนันทิยะถึงแล้ว.  ก็ในวันนั้น
<span class="LineNumber"> 004 </span>พระราชาเสด็จไปเองทีเดียว  ทรงเริ่มที่จะยิงแล้ว.   เนื้อนันทิยะทำเมตตา
<span class="LineNumber"> 005 </span>ให้เป็นปุเรจาริก  (เป็นเบื้องหน้า)  ได้ยืนนิ่งอยู่แล้ว.   ด้วยอานุภาพ
<span class="LineNumber"> 006 </span>แห่งเมตตาของเนื้อนันทิยะนั้น  พระราชาไม่อาจที่จะปล่อยลูกศรไปได้
<span class="LineNumber"> 007 </span>ทรงทิ้งธนูแล้ว  ตรัสว่า "ธนูนี้แม้เป็นท่อนไม้ไม่มีจิต  ยังรู้คุณของ
<span class="LineNumber"> 008 </span>เจ้าก่อน,   เราแม้เป็นมนุษย์มีจิต   ก็ไม่รู้คุณของเจ้า ;   เจ้าจงอดโทษ
<span class="LineNumber"> 009 </span>แก่เรา,  เราให้อภัยแก่เจ้าละ."
<span class="LineNumber"> 010 </span>	พระโพธิสัตว์.   มหาราช   พระองค์พระราชทานอภัยแก่
<span class="LineNumber"> 011 </span>ข้าพระองค์ก่อน,  ส่วนหมู่เนื้อในอุทยานนี้  จักทำอย่างไร ?
<span class="LineNumber"> 012 </span>	พระราชา.  เราให้อภัยแม้แก่หมู่เนื้อนั่น.
<span class="LineNumber"> 013 </span>	พระมหาสัตว์  ให้พระราชาพระราชทานอภัยแก่สัตว์ทุกจำพวก
<span class="LineNumber"> 014 </span>คือเนื้อในป่า  นกที่บินไปในอากาศ   และปลาที่ว่ายไปในแม่น้ำ  แล้ว
<span class="LineNumber"> 015 </span>ให้พระราชดำรงอยู่ในศีล  ๕  อย่างนี้แล้ว  จึงทูลว่า  "มหาราช
<span class="LineNumber"> 016 </span>ธรรมดาพระราชาทรงละการถึงอคติ   ไม่ทรงยังราชธรรม  ๑๐  ให้กำเริบ
<span class="LineNumber"> 017 </span>ครองราชสมบัติโดยธรรมจึงควร"  ดังนี้แล้ว  เมื่อจะแสดงราชธรรม  ๑๐
<span class="LineNumber"> 018 </span>ได้กล่าว  ๒  คาถาว่า
<span class="LineNumber"> 019 </span>	[๓๑๘]  <B>"ขอพระองค์จงพิจารณาเห็นธรรมอัน
<span class="LineNumber"> 020 </span>	เป็นกุศล   ซึ่งตั้งอยู่ในพระองค์  เหล่านี้คือ
<span class="LineNumber"> 021 </span>	ทาน  ๑  ศีล ๑   บริจาค  ๑  ความเป็นผู้ซื่อตรง  ๑</B>
