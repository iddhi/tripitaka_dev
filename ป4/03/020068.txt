<span class="LineNumber"> 001 </span>ถือศุภนิมิต  ในรูปมีสตรีและบุรุษเป็นต้น  ชื่อว่าการถือนิมิต."  
<span class="LineNumber"> 002 </span>	[๑๖๖]  นัยอันมาในอรรถกถาอาทิตตปริยายสูตร<SUP>๑</SUP>ว่า  "การถือ
<span class="LineNumber"> 003 </span>โดยอนุพยัญชนะ  และถือโดยนิมิตว่า  มืองาม  เท้างาม  เป็นอาทิ
<span class="LineNumber"> 004 </span>ชื่อว่าถือนิมิต   โดยอนุพยัญชนะ.   อีกอย่างหนึ่ง  การรวบถือ  ชื่อว่า
<span class="LineNumber"> 005 </span>ถือโดยนิมิต.  การแยกถือ  ชื่อว่าถือโดยอนุพยัญชนะ.   การรวบถือ
<span class="LineNumber"> 006 </span>ย่อมถือรูปหมดทุกอย่างเช่นเดียวกับจระเข้  (ฮุบ),  การแยกถือ  ย่อม
<span class="LineNumber"> 007 </span>แยกถือส่วนนั้น  ๆ  ในอวัยวะทั้งหลาย  มีมือและเท้าเป็นต้น.   บทว่า
<span class="LineNumber"> 008 </span><B>นิมิตฺตสฺสาเทคธิตํ</B>    คือ   อันสยบแล้ว  ได้แก่  ติดแล้ว  ด้วยความ
<span class="LineNumber"> 009 </span>ยินดีนิมิต.  กรรมวิญญาณ  ชื่อว่า  <B>วิญฺาณํ</B>.  บทว่า  <B>อาทีนวํ</B>  คือ
<span class="LineNumber"> 010 </span>ทุกข์อันจะพึงเสวยในนรก  หลายแสนปี.  บทว่า  <B>อโยสงฺกุนา</B>  แปลว่า
<span class="LineNumber"> 011 </span>ด้วยหลาวเหล็ก,   โสตินทรีย์  ชื่อว่าอันภิกษุยอนแล้ว  ด้วยสามารถ
<span class="LineNumber"> 012 </span>แทงช่องหูทั้ง  ๒  แล้วตอกลงไปที่แผ่นดิน.  ฆานินทรีย์  ชื่อว่าอันภิกษุ
<span class="LineNumber"> 013 </span>คว้านแล้ว  ด้วยสามารถสอดมีดตัดเล็บเข้าไปแล้ว  งัดขึ้นตัดให้ตกไป
<span class="LineNumber"> 014 </span>พร้อมด้วยโครงจมูก.  ชิวหินทรีย์   ชื่อว่าอันภิกษุตัดแล้ว  ด้วยสามารถ
<span class="LineNumber"> 015 </span>ตัดโคนที่ต่อกันให้ตกไป.  บทว่า  <B>สตฺติยา</B>  ความว่า  กายินทรีย์
<span class="LineNumber"> 016 </span>ชื่อว่าอันภิกษุเชือดแล้ว   ด้วยสามารถชำแหละกายประสาท  ด้วย
<span class="LineNumber"> 017 </span>พร้าเล่มใหญ่ให้ตกไป.   ความนอนหยั่งลงสู่ความหลับ  ชื่อว่าความ
<span class="LineNumber"> 018 </span>เป็นผู้หลับ.   ภาวะคือวิตกทั้งหลายนำบาปกรรมมาจนถึงสังฆเภท
<span class="LineNumber"> 019 </span>(ทำลายสงฆ์)   พระผู้มีพระภาคทรงแสดง  ด้วยสองบทนี้ว่า  <B>'สงฺฆํ
<span class="LineNumber"> 020 </span>ภินฺเทยฺย.</B>"

<span class='footnote'>๑.  สา.  ป.  ๓/๖๑.</span>
