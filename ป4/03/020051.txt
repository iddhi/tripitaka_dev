<span class="LineNumber"> 001 </span>ต่อสวรรค์  ในเพราะประพฤติข่มขืน  ใคร  ๆ  ไม่อาจห้ามได้.'  อเหตุก- 
<span class="LineNumber"> 002 </span>ทิฏฐิ   อกิริยทิฏฐิ  และนัตถิกทิฏฐิแล   ที่ถึงความเป็นทิฏฐิอันดิ่ง 
<span class="LineNumber"> 003 </span>ชื่อว่านิยตมิจฉาทิฏฐิธรรม.   ปฏิสนธิจิตตุปบาท   ชื่อว่าปฏิสนธิธรรม.
<span class="LineNumber"> 004 </span>ก็ศัพท์มีปัณฑกศัพท์เป็นต้น   ในคำว่า  <B>ปณฺฑกติรจฺฉานคตอุภโต-
<span class="LineNumber"> 005 </span>พฺยญฺชนกานํ</B>นั่น  เป็นเพียงอุทาหรณ์ เพราะปฏิสนธิของอเหตุกสัตว์
<span class="LineNumber"> 006 </span>แม้ทั้งมวล   เป็นอันตรายิกธรรมคือวิบาก.  เจตนาเป็นเครื่องว่าร้าย
<span class="LineNumber"> 007 </span>พระอริยเจ้าทั้งหลาย   ชื่อว่าอริยุปวาท.  สองบทว่า   <B>ตโต  ปรํ</B>
<span class="LineNumber"> 008 </span>คือ  เบื้องหน้าแต่ให้พระอริยเจ้าอดโทษ.  สองบทว่า  "<B>อาปนฺนา
<span class="LineNumber"> 009 </span>อาปตฺติโย</B>"  ได้แก่  อาบัติ  ๗  กอง  ที่ภิกษุแกล้งละเมิด.   ก็โทษที่
<span class="LineNumber"> 010 </span>ภิกษุแกล้งละเมิด  โดยที่สุดแม้ทุกกฏและทุพภาษิต   ย่อมทำอันตราย
<span class="LineNumber"> 011 </span>ต่อสวรรค์และมรรคผลได้.   อาณาวีติกกมันตรายิกธรรม  ย่อมทำ
<span class="LineNumber"> 012 </span>อันตรายตลอดเวลาที่ภิกษุต้องอาบัติปาราชิกแล้ว   ยังปฏิญญาความ
<span class="LineNumber"> 013 </span>เป็นภิกษุอยู่  ต้องครุกาบัตินอกนั้นแล้วยังไม่อยู่กรรม  ต้องลหุกาบัติ
<span class="LineNumber"> 014 </span>แล้วยังไม่แสดงเสียเท่านั้น,  เบื้องหน้าแต่เวลาที่อาบัติ   อันภิกษุทำคืน
<span class="LineNumber"> 015 </span>แล้วตามปัจจัยนั้น  หาทำอันตรายไม่."
<span class="LineNumber"> 016 </span>	[๑๔๙]  ฏีกา<SUP>๑</SUP>สมถักขันธกะ   คัมภีร์จุลวรรค   ว่า  "ก็อาปัตตา-
<span class="LineNumber"> 017 </span>ธิกรณ์ใดเป็นอกุศล    อาปัตตาธิกรณ์แม้นั้น    อันภิกษุผู้ต้องอาบัติ
<span class="LineNumber"> 018 </span>แสดงแล้วก็ดี   อยู่กรรมแล้วก็ดี  หาทำอันตรายไม่.  เหมือนอย่างว่า
<span class="LineNumber"> 019 </span>กรรมคือเจตนาเป็นเครื่องว่าร้ายพระอริยะแม้เป็นอกุศล   ย่อมชื่อว่า
<span class="LineNumber"> 020 </span>เป็นอโหสิกรรมที่ถึงความเป็นกรรมอันหาวิบากมิได้เป็นธรรมดา  เพราะ

<span class='footnote'>๑.  สา.  ที.  ๔/๓๖๙.</span>
