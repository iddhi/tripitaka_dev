<span class="LineNumber"> 001 </span>ย่อมสรรเสริญเขา   คือผู้บำรุงมารดาบิดาในโลกนี้นี่เอง   โดยนัย
<span class="LineNumber"> 002 </span>เป็นต้นอย่างนี้ว่า  "บุคคลผู้นี้  เกื้อกูลมารดา  เกื้อกูลบิดา  ย่อมบำเพ็ญ 
<span class="LineNumber"> 003 </span>ข้อปฏิบัติอันยังสัตว์ให้เป็นไปในสวรรค์."   
<span class="LineNumber"> 004 </span>	บทว่า  <B>เปจฺจ</B>  ความว่า  ผู้บำรุงมารดาบิดานั้น  ไปสู่ปรโลกแล้ว
<span class="LineNumber"> 005 </span>ดำรงอยู่ในสวรรค์  บันเทิงทั่ว   ร่าเริง  จำเดิมแต่ต้น  ปราโมทย์เพลิด
<span class="LineNumber"> 006 </span>เพลินอยู่โดยประการต่าง  ๆ  ด้วยทิพยสมบัติทั้งหลาย.
<span class="LineNumber"> 007 </span>	[๓๐๙]  ก็ชื่อว่าผู้บำรุงมารดาบิดา  แม้พระศาสดาก็ทรงสรรเสริญ
<span class="LineNumber"> 008 </span>แล้ว.   ในข้อนั้น  มีเรื่องเหล่านี้  (เป็นอุทาหรณ์) :-
<span class="LineNumber"> 009 </span>                           [เรื่องภิกษุเลี้ยงมารดาบิดา]
<span class="LineNumber"> 010 </span>	ดังได้สดับมา  บุตรเศรษฐีคนหนึ่ง  ในกรุงสาวัตถี  ฟังเทศนา
<span class="LineNumber"> 011 </span>ของพระศาสดาแล้ว  ได้บรรพชาอุปสมบท  เล่าเรียนธรรม  ๕  ปีแล้ว
<span class="LineNumber"> 012 </span>เรียนกัมมัฏฐานในสำนักพระอุปัชฌายะ    ออกจากพระเชตวันไปยัง
<span class="LineNumber"> 013 </span>ปัจจันตคาม  อาศัยบ้านนั้นอยู่ในป่า.   ส่วนมารดาบิดาของเธอ  จำเดิม
<span class="LineNumber"> 014 </span>แต่เวลาที่เธอบวชแล้ว  ทรัพย์สมบัติก็ร่อยหรอลงโดยลำดับ   ถึงความ
<span class="LineNumber"> 015 </span>เป็นผู้น่าสงสารอย่างยิ่ง   มีมือถือภาชนะเที่ยวขอทาน  อาศัยฝาเรือน
<span class="LineNumber"> 016 </span>ของชนอื่นอยู่.
<span class="LineNumber"> 017 </span>	ก็ในกาลต่อมา  ภิกษุนั้น  ได้สดับว่า  มารดาบิดาของตนประสพ
<span class="LineNumber"> 018 </span>ทุกข์  จึงคิดว่า  "เราแม้พยายามอยู่ในป่าสิ้น  ๑๒  ปี  ก็ไม่อาจบรรลุ
<span class="LineNumber"> 019 </span>มรรคและผลได้.  เราเป็นคนอาภัพ,   เราจะต้องการอะไรด้วยการ
<span class="LineNumber"> 020 </span>บรรพชา,   เราเป็นคฤหัสถ์  เลี้ยงมารดาบิดาและให้ทาน  ก็จักเป็นผู้
<span class="LineNumber"> 021 </span>มีสวรรค์เป็นที่ไปในเบื้องหน้าได้"   ดังนี้แล้ว  ออกจากป่า  ถึงกรง
