<span class="LineNumber"> 001 </span>พระโลกนาถเจ้า    ก็ได้ทรงยกขึ้นตรัสว่าเป็นกิจของพระอริยสาวกผู้ 
<span class="LineNumber"> 002 </span>ครองฆราวาส   มีแจ้งในบาลีแห่งพระสูตรทั้งหลายว่า  <B> อุฏฺ€าน-  
<span class="LineNumber"> 003 </span>วิริยาธิคเตหิ   โภเคหิ  พาหาพลปริจิเตหิ    เสทาวกฺขิตฺตหิ
<span class="LineNumber"> 004 </span>ธมฺมิเกหิ   ธมฺมลทฺเธหิ   ปุตฺตทารํ  สุเขติ   ปีเณติ  สมฺมา  สุขํ
<span class="LineNumber"> 005 </span>ปริหรติ</B>   ดังนี้บ้าง    เปลี่ยนบทกิริยาข้างท้ายแสดงโดยโวหารอย่าง
<span class="LineNumber"> 006 </span>อื่นบ้าง  ความแห่งบาลีข้างต้นว่า   อริยสาวกในพระศาสนานี้  มี
<span class="LineNumber"> 007 </span>โภคทรัพย์ได้มาแล้ว  ด้วยความเพียร  คือความหมั่น อันตนสั่งสม
<span class="LineNumber"> 008 </span>แล้วด้วยกำลังพาหาจนเสโทไหลโทรมกาย  เป็นของเกิดขึ้นแล้วโดย
<span class="LineNumber"> 009 </span>ธรรม  ได้มาแล้วโดยธรรม   ย่อมอุปถัมภ์ยังบุตรภรรยาให้เป็นสุข
<span class="LineNumber"> 010 </span>อิ่มหนำ   บริหารบำรุงให้สำราญโดยอุบายที่ชอบ   ดังนี้  <B>ปุตฺตา  วตฺถุ
<span class="LineNumber"> 011 </span>มนุสฺสานํ<SUP>๑</SUP></B>  บุตรเป็นวัตถุที่ตั้งของมนุษย์ทั้งหลาย  คือเป็นผู้จะสืบสาย
<span class="LineNumber"> 012 </span>ให้วงศ์กุลเจริญแพร่หลายด้วยประชา  ดุจพื้นพสุธาเป็นที่งอกขึ้นแห่ง
<span class="LineNumber"> 013 </span>หมู่ไม้เจริญจนเป็นดงใหญ่ที่สุดก็มีฉะนั้น.  แต่บุตรนั้นมี  ๓  จำพวก
<span class="LineNumber"> 014 </span>อติชาตบุตร  ๑  อนุชาตบุตร  ๑  อวชาตบุตร  ๑.   บุตรผู้เกิดเป็นคน
<span class="LineNumber"> 015 </span>เลิศล่วงมารดาบิดาขึ้นไป  ชื่ออติชาตบุตร,   บุตรผู้เกิดเป็นคนสมแก่
<span class="LineNumber"> 016 </span>ชนกชนนี   ชื่ออนุชาตบุตร,   บุตรผู้เกิดเป็นคนเลวทรามกว่าบุรพการี
<span class="LineNumber"> 017 </span>ชื่ออวชาตบุตร.   บุตรผู้อติชาตย่อมสามารถจะตั้ง  และดำรงวงศ์สกุล
<span class="LineNumber"> 018 </span>ให้เจริญกว่าพื้นเดิม   บุตรผู้อนุชาตย่อมอาจรักษาวงศ์สกุลให้ถาวร
<span class="LineNumber"> 019 </span>สืบ  ๆ  ไป    บุตรผู้อวชาตมีแต่จะทำวงศ์สกุลให้เสื่อมสูญ  มีอุปมา
<span class="LineNumber"> 020 </span>เหมือนพันธุ์ไม้   ได้รับบำรุงของเจ้าของ   งดงามเรี่ยวแรงกว่าพันธุ์

<span class='footnote'>๑.  สํ.   ส.  ๑๕/๕๑.</span>
