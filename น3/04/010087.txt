<span class="LineNumber"> 001 </span>เรื่องนี้แสดงให้เห็นว่า   โกศลรัฐแม้เป็นประเทศน้อย  แต่ตั้งอยู่ติดต่อ   
<span class="LineNumber"> 002 </span>กับแคว้นกาสีอันเป็นประเทศใหญ่   เมื่อยังทรงความเป็นอิสระด้วยตน
<span class="LineNumber"> 003 </span>ก็ชอบแต่จะตระเตรียมรี้พลพาหนะ   สั่งสมทรัพย์พัสดุศัสตราวุธยุทธ-
<span class="LineNumber"> 004 </span>ภัณฑ์และเสบียงอาหาร  จัดการป้องกันรักษาและทำนุบำรุงให้สมบูรณ์
<span class="LineNumber"> 005 </span>เพื่อจะได้เกิดทรัพย์เป็นเครื่องเพิ่มพูนกำลังยิ่งขึ้นไป   จนสุดวิสัยที่อาจจะ
<span class="LineNumber"> 006 </span>เป็น  อันกิจเช่นนี้จำจะต้องทำให้พร้อมไว้ในเวลาสงบ  ยังไม่มีศัตรู
<span class="LineNumber"> 007 </span>มารบกวน  จะปล่อยไว้ให้ขาดตกบกพร่อง   จะตระเตรียมเฉพาะใน
<span class="LineNumber"> 008 </span>เมื่อยามต้องการ  ไหนเลยจะทัน.  การละเลยให้ล่วงเวลา  เป็นเหตุ
<span class="LineNumber"> 009 </span>แห่งหายนะเมื่อภายหลัง  ดังสาธกนี้.  อีกประการหนึ่ง  ชนผู้ไม่รู้จักกาล
<span class="LineNumber"> 010 </span>แม้เมื่อทำกิจ  แต่ทำให้ผิดสมัยคือด่วนทำเสียแต่เมื่อยังไม่ทันถึงเวลา
<span class="LineNumber"> 011 </span>การงานก็หาสำเร็จผลดีไม่  ข้อนี้พึงเห็นอุทาหรณ์ในเรื่องพระเจ้าอชาต-
<span class="LineNumber"> 012 </span>ศัตรู   ผู้ครองมคธรัฐ  ทำสงครามกับพวกกษัตริย์ลิจฉวี  ผู้ครองแคว้น
<span class="LineNumber"> 013 </span>วัชชี  ในเวลาเธอกำลังตั้งอยู่ในสามัคคีธรรมพรักพร้อมเป็นสมานฉันท์
<span class="LineNumber"> 014 </span>ช่วยกันต่อสู้ป้องกันอาณาจักรด้วยความองอาจ   ท้าวเธอก็ไม่สามารถจะ
<span class="LineNumber"> 015 </span>ได้ชัยชำนะ    ต่อภายหลังแต่งกลอุบายปล่อยวัสสการพราหมณ์มหา-
<span class="LineNumber"> 016 </span>อมาตย์   ไปยุยงให้แต่สามัคคีจากกัน   จึงได้มีชัย  ตีได้แคว้นวัชชีมาอยู่
<span class="LineNumber"> 017 </span>ใต้อำนาจของพระองค์.  ข้อนี้ก็ให้ลงสันนิษฐานว่า   ครั้งก่อนยังไม่เป็น
<span class="LineNumber"> 018 </span>เวลา  การจึงไม่สำเร็จสมหมาย   ครั้นภายหลังประกอบถูกคราวจึงสำเร็จ
<span class="LineNumber"> 019 </span>ได้   แม้ในคัมภีร์ชาดก   ท่านก็ได้ยกความข้อนี้ขึ้นแสดงในบาทคาถา
<span class="LineNumber"> 020 </span>โดยความเป็นราชภาษิตของพระเจ้าคามณีว่า
