<span class="LineNumber"> 001 </span>ทรงแสดงหน้าที่ของพระอริยสาวผู้ครองฆราวาส     เนื่องด้วยการ   
<span class="LineNumber"> 002 </span>สงเคราะห์มิตรไว้เป็นประการหนึ่ง  ถึงจะเปลืองโภคทรัพย์ที่จับจ่ายไป
<span class="LineNumber"> 003 </span>ในกิจนี้  ก็จัดว่าจ่ายไปด้วยดี  ชื่อว่าได้ถือประโยชน์อันเกิดแต่โภคทรัพย์
<span class="LineNumber"> 004 </span>ไว้ได้.  แต่มิตรนั้นต่างชั้นกันตามบุคคล  วิธีสงเคราะห์ก็จำต้องต่างไป
<span class="LineNumber"> 005 </span>ตาม  คนเดียวกันความต้องการก็ยังต่างไปตามขณะ  การสงเคราะห์มิตร
<span class="LineNumber"> 006 </span>จึงควรจะทำด้วยรู้จักเลือกอุบายให้เหมาะแก่บุคคลและสมัย  ถ้าเข้าใจทำ
<span class="LineNumber"> 007 </span>ก็จะได้พวกพ้องเป็นกำลังในกิจธุระ  นี้เป็นปริวารยศ  ปริวารสัมปทา.
<span class="LineNumber"> 008 </span>หัตถกาฬวกอุบาสกเป็นตัวอย่างสาธกความให้กระจ่าง.  ครั้งหนึ่ง  ในเวลา
<span class="LineNumber"> 009 </span>เมื่อสมเด็จพระผู้มีพระภาคเจ้าเสด็จอยู่เมืองอาฬวี  หัตถกอุบาสกไปสู่ที่
<span class="LineNumber"> 010 </span>เฝ้ามีพวกอุบาสกตามไปด้วยเป็นอันมาก  พระองค์ตรัสถามว่า   หัตถกะ
<span class="LineNumber"> 011 </span>บริวารของท่านเป็นหมู่ใหญ่   ท่านสงเคราะห์ยึดเหนี่ยวน้ำใจของเขาไว้ได้
<span class="LineNumber"> 012 </span>ด้วยอย่างไร.  หัตถกอุบาสกกราบทูลว่า  พระพุทธเจ้าข้า  ข้าพระองค์
<span class="LineNumber"> 013 </span>ย่อมสงเคราะห์บริษัทหมู่นี้ด้วยสังคหวัตถุ  ๔  ประการ  ซึ่งพระองค์ตรัส
<span class="LineNumber"> 014 </span>ประทานเป็นอนุศาสนีไว้   ข้าพระองค์เห็นว่า  ผู้ใดควรได้รับสงเคราะห์
<span class="LineNumber"> 015 </span>ด้วยอาการเช่นใด   ก็สงเคราะห์ผู้นั้นด้วยอาการเช่นนั้น  ข้าพระองค์
<span class="LineNumber"> 016 </span>ย่อมสงเคราะห์เขาด้วยการให้พัสดุเกื้อกูลบ้าง   ด้วยถ้อยคำพูดเอาใจ
<span class="LineNumber"> 017 </span>บ้าง  ด้วยประพฤติประโยชน์แก่เขาบ้าง  ด้วยประพฤติสม่ำเสมอในทาง
<span class="LineNumber"> 018 </span>ผูกไมตรีบ้าง.   สมเด็จพระนราสภทรงสาธุการว่า  ทำอย่างนั้นชอบ
<span class="LineNumber"> 019 </span>แล้ว  ถูกแล้ว   ตรัสสรรเสริญว่า  หัตถกะ  ท่านเกิดมาเพื่อสงเคราะห์
<span class="LineNumber"> 020 </span>บริษัทหมู่ใหญ่แท้  ๆ   ในอดีตกาลบุคคลใด  ได้ควบคุมบริษัทไว้ได้มาก
<span class="LineNumber"> 021 </span>บุคคลนั้น  ได้ทำสำเร็จแล้วด้วยสังคหวัตถุ  ๔  ประการนี้แล   แม้ใน
