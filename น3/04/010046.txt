<span class="LineNumber"> 001 </span>พราหมณ์เข้าไปหาพระภิกษุสงฆ์ไต่ถามทราบความว่า  พระอานนท-   
<span class="LineNumber"> 002 </span>เถรเจ้าเป็นยอดพหุสูตในสาวกมณฑล  ก็บูชาพระเถรเจ้าด้วยจีวรอย่างดี
<span class="LineNumber"> 003 </span>ราคาถึง ๑,๐๐๐  กษาปณ์.    ในเวลาที่สมเด็จพระบรมโลกนาถยังทรง
<span class="LineNumber"> 004 </span>พระชนม์อยู่  พระผู้เป็นเจ้าก็ได้อนุเคราะห์บริษัท  ๔  เหล่า  ภิกษุ
<span class="LineNumber"> 005 </span>ภิกษุณี  อุบาสก  อุบาสิกา  ด้วยแสดงธรรมให้โอวาทานุศาสนีเสมอมา
<span class="LineNumber"> 006 </span>ครั้นเมื่อสมเด็จพระบรมศาสดาเสด็จดับขันธปรินิพพานแล้ว  พระเถร-
<span class="LineNumber"> 007 </span>เจ้าก็เป็นผู้วิสัชนาพระธรรมแก่พระภิกษุสงฆ์  มีพระมหากัสสปเป็น
<span class="LineNumber"> 008 </span>ประธาน  ผู้ทำสังคายนาพระธรรมวินัยให้ตั้งไว้เป็นหลังพระศาสนา.
<span class="LineNumber"> 009 </span>	ถึงในฝ่ายฆราวาสมณฑล  บุคคลผู้พหุสูตก็ย่อมเป็นที่พึ่งพำนักของ
<span class="LineNumber"> 010 </span>ผู้อื่นด้วยเหมือนกัน  ในชั้นต่ำ  ตั้งแต่คฤหบดีผู้เป็นใหญ่เฉพาะแต่ใน
<span class="LineNumber"> 011 </span>ตระกูลหนึ่ง   ขึ้นไปถึงพระราชมหากษัตริย์ผู้ได้มุรธาภิเษกแล้วเป็น
<span class="LineNumber"> 012 </span>ที่สุด  เมื่อเป็นพหุสูตอยู่  ก็สามารถจะรักษาประชุมชนผู้อยู่ใต้อำนาจโดย
<span class="LineNumber"> 013 </span>สะดวกดี  อุบายโกศล  คือความเป็นผู้ฉลาดในอุบาย  สำหรับประกอบ
<span class="LineNumber"> 014 </span>กิจนั้น ๆ  เพื่อป้องกันภยันตราย  และขวนขวายหาสุขให้แก่กัน เป็น
<span class="LineNumber"> 015 </span>ผลมีพาหุสัจจะเป็นมูลเดิม.
<span class="LineNumber"> 016 </span>	สมเด็จบรมบพิตรพระราชสมภารเจ้า  ทรงพระปรีชารอบรู้อรรถ-
<span class="LineNumber"> 017 </span>ธรรมและอเนกพิธวิทยาทั้งในส่วนสกสมัยปรสมัย  ดำรงเอตทัคคสถาน
<span class="LineNumber"> 018 </span>ในราชศาสตร์ไม่มีผู้เทียมถึง  เป็นที่พึ่งอันใหญ่ของพระบรมวงศานุวงศ์
<span class="LineNumber"> 019 </span>ข้าทูลละอองธุลีพระบาท   ตลอดลงไปถึงอาณาประชาราษฎรข้าขอบ
<span class="LineNumber"> 020 </span>ขัณฑสีมา  ต้องด้วยคาถาพุทธภาษิตสรรเสริญว่า

<span class='footnote'>๑.  องฺ.  ปญฺจก.  ๒๒/๕๑.</span>
