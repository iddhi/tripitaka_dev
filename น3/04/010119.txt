<span class="LineNumber"> 001 </span>รักษาราชการ   ด้วยพระวิริยะปรีชาสามารถ  สมแก่เป็นที่วางพระ   
<span class="LineNumber"> 002 </span>ราชหฤทัยไว้  ต้องด้วยลักษณะพระราชโอรสผู้ใหญ่ของพระเจ้าจักร-
<span class="LineNumber"> 003 </span>พรรดินาถที่แสดงในพระสูตรว่า  ประกอบด้วยองค์สมบัติ  ๕  ประการ
<span class="LineNumber"> 004 </span>คือ  อัตถัญญู  เป็นผู้รอบรู้อรรถ  คือกระแสความ  และผลประวัติ
<span class="LineNumber"> 005 </span>ธัมมัญญู  เป็นผู้รอบรู้ธรรม  คือสันทัดในพากย์คำ  และเหตุการณ์
<span class="LineNumber"> 006 </span>มัตตัญญู   เป็นผู้รู้จักประมาณ  คือความพอดีแห่งกิจ  และบุคคล
<span class="LineNumber"> 007 </span>กาลัญญู  เป็นผู้รอบรู้กาลสมัยที่สมควรประกอบกิจให้สบโอกาส ปริสัญญู
<span class="LineNumber"> 008 </span>เป็นผู้รู้จักบริษัทว่าจะควรยึดเหนี่ยวไว้ได้ด้วยสถานไร.  สมเด็จพระบรม
<span class="LineNumber"> 009 </span>บพิตรพระราชสมภารเจ้า  ได้พระราชโอรสผู้ทรงคุณสมบัติเช่นนี้ไว้ต่าง
<span class="LineNumber"> 010 </span>พระองค์  ถึงจะเสด็จอยู่ในที่ไกลก็พอจะทรงเบาพระวิตกถึงราชการได้
<span class="LineNumber"> 011 </span>แม้นเสด็จอยู่ในพระนคร  สมด้วยพระพุทธภาษิตในคัมภีร์ปัญจกนิบาต
<span class="LineNumber"> 012 </span>อังคุดร<SUP>๑</SUP>ว่า  <B>ปญฺจหิ  ภิกฺขเว  องฺเคหิ  สมนฺนาคโต  ราชา  ขตฺติโย
<span class="LineNumber"> 013 </span>มุทฺธาภิสิตฺโต  ยสฺสํ  ยสฺสํ  ทิสายํ  วิหรติ  สกสฺมึเยว  วิชิเต  วิหรติ</B>
<span class="LineNumber"> 014 </span>ดูก่อนภิกษุทั้งหลาย  ขัตติยราชผู้ได้มุรธาภิเษกแล้ว  ประกอบพร้อม
<span class="LineNumber"> 015 </span>ด้วยองค์  ๕  ประการแล้ว  เสด็จอยู่ในทิศใด  ๆ  ก็ชื่อว่าเสด็จอยู่ใน
<span class="LineNumber"> 016 </span>แว่นแคว้นของพระองค์เอง.   องค์  ๕  นั้น  คือ  <B>อุภโต  สุขาโต  โหติ</B>
<span class="LineNumber"> 017 </span>มีพระชาติอันดีทั้ง  ๒  ฝ่าย   คือทั้งฝ่ายพระชนนี   ทั้งฝ่ายพระชนก
<span class="LineNumber"> 018 </span>มีพระครรภ์เป็นที่ถือปฏิสนธิหมดจดเป็นอันดีตลอด  ๗  ชั่วบุรพบุรุษ  อัน
<span class="LineNumber"> 019 </span>ผู้ใดผู้หนึ่งไม่ติเตียนไม่คัดค้านได้   เพราะถ้อยคำปรารภพระชาติ  ข้อที่มี
<span class="LineNumber"> 020 </span>พระชาติสูงทั้ง  ๒  ฝ่ายนี้  เป็นองค์อันหนึ่ง  <B>อฑฺโฒ   โหติ</B>   เป็นผู้มั่งคั่ง

<span class='footnote'>๑.  องฺ.  ปญฺจก.  ๒๒/๑๖๙.</span>
