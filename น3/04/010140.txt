<span class="LineNumber"> 001 </span> 	กัตตุกัมยตาฉันทะนั้น  ได้แก่ความพอใจ   ด้วยความเป็นผู้ใคร่
<span class="LineNumber"> 002 </span>จะทำ.  คุณข้อนี้  เป็นอิทธิบาท  ยังสิ่งที่ประสงค์ให้สำเร็จ  เป็น  
<span class="LineNumber"> 003 </span>เครื่องพยุงความเพียรไม่ให้ท้อถอย   แม้ในเวลาที่สิ้นหวังไม่แลเห็นฝั่งคือ
<span class="LineNumber"> 004 </span>ความสำเร็จ.   สมเด็จพระสัมมาสัมพุทธเจ้าทรงอาศัยพระคุณข้อนี้แล
<span class="LineNumber"> 005 </span>จึงได้ตรัสรู้พระอนุตรสัมมาสัมโพธิญาณ  แสดงพระธรรมเทศนาโปรด
<span class="LineNumber"> 006 </span>ประชาชนให้ได้บรรลุประโยชน์นั้น ๆ  โดยควรแก่ฐานานุรูปประดิษ-
<span class="LineNumber"> 007 </span>ฐานพระศาสนาให้ถาวรสืบมา   นับว่าได้ทรงทำพระพุทธกิจสำเร็จเป็น
<span class="LineNumber"> 008 </span>อันดี.   สมเด็จบรมพิตรพระราชสมภารเจ้า  ทรงตั้งอยู่ในพระคุณข้อ
<span class="LineNumber"> 009 </span>นี้   จึงได้ทรงจัดการป้องกัน  และทำนุบำรุงพระราชอาณาจักรสำเร็จ
<span class="LineNumber"> 010 </span>เป็นลำดับมา.
<span class="LineNumber"> 011 </span>	ปุคคลัญญุตานั้น  คือความรู้จักเลือกบุคคล.  คุณข้อนี้เป็น
<span class="LineNumber"> 012 </span>ประโยชน์ในกิจนั้น ๆ  หลายสถาน  เมื่อกล่าวเฉพาะท่านผู้เป็นอิสระ
<span class="LineNumber"> 013 </span>มีประโยชน์  คือจะได้วางคนให้เหมาะในงานนั้น ๆ.    คนที่วางไว้
<span class="LineNumber"> 014 </span>เหมาะ   ย่อมยังกิจให้สำเร็จด้วยดี.   มัลลกษัตริย์ผู้ครองนครกุสินารา
<span class="LineNumber"> 015 </span>ตั้งโทณมหาพราหมณ์ไว้ในที่มุขอมาตย์   พราหมณ์นั้นสามารถยังกิจการ
<span class="LineNumber"> 016 </span>พระนครให้สำเร็จ  พึงเห็นในเวลาพุทธปรินิพพาน  พราหมณ์ได้สมัคร
<span class="LineNumber"> 017 </span>สนานทูต  ๗  พระนคร   ที่มาขอส่วนแบ่งพระสารีริกธาตุให้ตั้งอยู่ใน
<span class="LineNumber"> 018 </span>สามัคคีธรรม  และแบ่งพระสารีริกธาตุแจกแก่กัน  ห้ามอันตรายซึ่งจะ
<span class="LineNumber"> 019 </span>มีแก่นครน้อยนั้นเสีย.   สมเด็จนบรมพิตรพระราชสมภารเจ้าทรงตั้ง
<span class="LineNumber"> 020 </span>อยู่ในพระคุณข้อนี้  ทรงเลือกหาราชเสวกผู้เหมาะตั้งไว้ในราชกิจและ
<span class="LineNumber"> 021 </span>ทรงสอดส่องถอนผู้ไม่สมควรออกเสีย  ราชการจึงได้เจริญเป็นลำดับมา
