<span class="LineNumber"> 001 </span>                                        คำนำ
<span class="LineNumber"> 002 </span>                                (เมื่อพิมพ์ครั้งแรก)     
<span class="LineNumber"> 003 </span>	หนังสือมงคลวิเสสกถานี้  เป็นเทศนาพิเศษอย่างหนึ่ง  ซึ่ง 
<span class="LineNumber"> 004 </span>พรรณนาพระราชจรรยาของสมเด็จพระเจ้าแผ่นดิน  เพื่อประโยชน์
<span class="LineNumber"> 005 </span>จะได้ทรงพระปัจจเวกขณ์ถึงแล้ว  เกิดพระปีติปราโมทย์แล้ว  ทรง
<span class="LineNumber"> 006 </span>บำเพ็ญราชธรรมนั้นยิ่ง ๆ   เป็นการอุปถัมภ์พระราชจรรยาให้ถาวร
<span class="LineNumber"> 007 </span>ไพบูล.  กถาเช่นนี้  โบราณบัณฑิตได้กล่าวถวายพระมหากษัตริย์เจ้า
<span class="LineNumber"> 008 </span>ในอดีตกาล  มีกถาแสดงทศพิธราชธรรมเป็นอาทิ.  อันพระเจ้าแผ่นดิน
<span class="LineNumber"> 009 </span>ย่อมเป็นที่สูงสุดในมนุษยนิกาย  ยากที่จะมีใครกล้าถวายโอวาทได้จัง ๆ
<span class="LineNumber"> 010 </span>ถึงอย่างนั้น  ผู้หวังประโยชน์ในพระองค์จึงหาช่องที่จะถวายด้วยอย่าง
<span class="LineNumber"> 011 </span>หนึ่งอย่างใด.  อันการกล่าวพระราชจรรยานั้น  เป็นอุบายถวายโอวาท
<span class="LineNumber"> 012 </span>อย่างละเมียด  จึงเป็นแบบทีโบราณบัณฑิตได้ใช้มาประการหนึ่ง.
<span class="LineNumber"> 013 </span>เมื่อถึงการพระศาสนาก็เป็นหน้าที่ของพระธรรมกถึกจะถือเอาโอกาส
<span class="LineNumber"> 014 </span>นั้น ๆ  ชักนำประชุมชนตั้งแต่พระมหากษัตริย์เจ้าเป็นต้นไป  ให้ตั้ง
<span class="LineNumber"> 015 </span>อยู่ในกุศลสมาทาน.   การเทศนามงคลวิเสสกถาก็เกิดขึ้นอนุโลมตาม
<span class="LineNumber"> 016 </span>ธรรมเนียมนี้.  ดังได้ทราบมา  สมเด็จพระสังฆราช  (สา)  วัดราช-
<span class="LineNumber"> 017 </span>ประดิษฐ์ ฯ  แต่ครั้งยังเป็นพระศาสนโศภน  ได้ถวายมาแต่ครั้ง
<span class="LineNumber"> 018 </span>รัชกาลที่ ๔  ในรัชการที่ ๕  ก็ได้ถวายมาจนตลอดเวลาของท่าน.  เมื่อ
<span class="LineNumber"> 019 </span>ท่านสิ้นพระชนม์แล้ว  ทรงอาราธนาให้ข้าพเจ้าถวายต่อมา  เริ่มต้น
<span class="LineNumber"> 020 </span>เมื่อศก ๑๑๙  จนถึงศก  ๑๒๙  นี้  แต่เมื่อศกหลังข้าพเจ้าอาพาธไม่ได้
<span class="LineNumber"> 021 </span>ถวาย  เป็นแต่เมื่อถึงวันฉลองพระพุทธรูปประจำพระชนมพรรษาที่เคย
<span class="LineNumber"> 022 </span>ถวาย  ได้พระราชทานเครื่องไทยธรรมบูชาเทศนามา  และข้าพเจ้าได้ 
<span class="LineNumber"> 023 </span>กล่าวธรรมภาษิตสังเขปตั้งเป็นสัตยาธิษฐานถวายพระพรแทน  จำนวน
<span class="LineNumber"> 024 </span>เทศนาจึงคงมีเพียง ๑๐  กัณฑ์เท่านี้.  เมื่อร้อยเข้าเป็นเรื่องเดียว  อารัมภ-
<span class="LineNumber"> 025 </span>กถา  ได้เรียงไว้ในข้างต้นวาระเดียว  คำถวายพระพรและคำขอพรแด่
<span class="LineNumber"> 026 </span>พระรัตนตรัย  ซึ่งเรียกว่า  อรหํ  สมฺมาสมฺพุทฺโธ  หรือ  รตนตฺตย-    
<span class="LineNumber"> 027 </span>ปภาวาภิยาจนคาถา  ได้เรียงไว้ข้างท้ายคราวเดียว  ในตอนกลางเรียง
<span class="LineNumber"> 028 </span>กถาที่ถวายในศกนั้น  ๆ เป็นลำดับไป มีเลขบอกศกไว้เป็นที่หมาย.
<span class="LineNumber"> 029 </span>	ในเวลานี้ มหาชนกำลังโศกถึงพระบาทสมเด็จพระจุลจอมเกล้า ฯ
<span class="LineNumber"> 030 </span>อันพึ่งเสด็จสู่สวรรค์  สมควรจะพิมพ์หนังสือนี้  ชนทั้งหลายจะได้อ่าน
<span class="LineNumber"> 031 </span>ทราบพระคุณสมบัติของพระองค์ท่านให้พิสดาร  ถึงว่าพระองค์สวรรคต
<span class="LineNumber"> 032 </span>เสียแล้ว   แต่เมื่อคำนึงถึงพระคุณสมบัติของพระองค์อยู่  ก็จะเป็น
<span class="LineNumber"> 033 </span>เหมือนพระองค์ได้เสด็จพระมงกุฎเกล้า ฯ   ทรงอาราธนาให้ข้าพเจ้ารับ
<span class="LineNumber"> 034 </span>มหาสมณุตมาภิเษกในคราวนี้  จึงได้พิมพ์หนังสือมงคลวิเสสกถานี้เป็น
<span class="LineNumber"> 035 </span>ของแจกในงานทีเดียว.  การตรวจพิมพ์ได้ขอแรงพระอริยกวี  (เซ้ง)
<span class="LineNumber"> 036 </span>ช่วยเป็นธุระ.  ข้าพเจ้าขออุทิศหนังสือนี้ถวายพระบาทสมเด็จพระ
<span class="LineNumber"> 037 </span>จุลจอมเกล้า ฯ  ซึ่งมีพระเดชพระคุณและเป็นที่รักที่นับถืออย่างยวดยิ่ง
<span class="LineNumber"> 038 </span>ของข้าพเจ้า.
<span class="LineNumber"> 039 </span>						<B>กรมหลวงวชิรญาณวโรรส</B>
<span class="LineNumber"> 040 </span>วัดบวรนิเวศวิหาร
<span class="LineNumber"> 041 </span>วันที่ ๒๖  พฤศจิกายน  ร.ศ.<SUP>๑</SUP> ๑๒๙
