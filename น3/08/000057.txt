<span class="LineNumber"> 001 </span>สมาธิ  วิสุทธิทั้ง ๒ นี้ เป็นรากเง่าเป็นเหตุเกิดขึ้นตั้งอยู่ของวิปัสสนานั้น.  
<span class="LineNumber"> 002 </span>ผู้ที่จะเจริญวิปัสสนานั้นต้องปฏิบัติให้เป็นผู้มีศีลบริสุทธ์เป็นผู้มีจิตบริสุทธิ์
<span class="LineNumber"> 003 </span>ด้วยสมาธิเสียก่อน จึงควรจะเจริญวิปัสสนานั้นได้  ถ้าเป็นผู้มีศีลไม่บริสุทธิ์
<span class="LineNumber"> 004 </span>ไม่ได้สมาธิ  จิตฟุ้งซ่านอยู่แล้ว  ก็เป็นผู้อาภพไม่ควรจะเจริญวิปัสสนานั้น
<span class="LineNumber"> 005 </span>เลย  เพราะศีลและสมาธิเป็นเหตุแรงกล้าให้เกิดวิปัสสนานั้น.  ก็อะไรเล่า
<span class="LineNumber"> 006 </span>เป็นตัววิปัสสนานั้น  วิสุทธิ  ๕ อย่าง  คือทิฏฐิวิสุทธิ  ความบริสุทธิ์ของ
<span class="LineNumber"> 007 </span>ความเห็น  กังขาวิตรณวิสุทธิ  ความบริสุทธิ์ของปัญญาที่เห็นชัดข้ามล่วง
<span class="LineNumber"> 008 </span>กังขาเสียได้  มัคคามัคคญาณทัสสนวิสุทธิ ความบริสุทธิ์ของความรู้จริง
<span class="LineNumber"> 009 </span>เห็นจริงว่า  นี่เป็นทางและมิใช่ทาง  ปฏิปาทญาณทัสสนวิสุทธิ  ความ
<span class="LineNumber"> 010 </span>บริสุทธิ์ของความรู้ความเห็นเป็นข้อปฏิบัติจะให้อริยมรรคเกิดขึ้น  ญาณ-
<span class="LineNumber"> 011 </span>ทัสสนาวิสุทธิ  ความบริสุทธิ์ของความรู้ความเห็นซึ่งเป็นโลกุตร  คือรู้เห็น
<span class="LineNumber"> 012 </span>ในมรรคทั้ง ๔.  กำหนดรู้เห็นนามและรูปที่มีจริงเป็นจริงตามลักษณะ
<span class="LineNumber"> 013 </span>เครื่องหมายแจ้งชัด ไม่หลงในสมมติ  ว่าสัตว์  ว่าบุคคล  ว่าตัวตน  ดังนี้
<span class="LineNumber"> 014 </span>ชื่อว่าทิฏฐิวิสุทธิ.  กำหนดรู้จริงเห็นซึ่งนามและรูปทั้งเหตุทั้งปัจจัย
<span class="LineNumber"> 015 </span>ข้ามล่วงกังขาในกาลทั้ง ๓  เสียได้  ไม่สงสัยว่า เราจุติมาแต่ไหน  เรา
<span class="LineNumber"> 016 </span>เป็นอะไร  เราจะไปเกิดที่ไหน  เทวดามีหรือไม่มีเป็นต้น  ดังนี้  ชื่อว่า
<span class="LineNumber"> 017 </span>กังขาวิตรณวิสุทธิ. ความรู้จริงเห็นจริงว่า  นี่เป็นตัววิปัสสนาเป็นทาง
<span class="LineNumber"> 018 </span>มรรคผล  นี่เป็นอุปกิเลส  มิใช่ทางมรรคผล  ดังนี้ ชื่อว่ามัคคามัคคญาณ-
<span class="LineNumber"> 019 </span>ทัสสนาวิสุทธิ.  วิปัสสนาญาณทั้ง ๙  มีอุทยัพพญาณเป็นต้น  มีอนุโลม-
<span class="LineNumber"> 020 </span>ญาณเป็นที่สุด  ชื่อว่าปฏิปทาญาณทัสสนวิสุทธิ.  อริยมรรคทั้ง ๔ ชื่อว่า
<span class="LineNumber"> 021 </span>ญาณทัสสนวิสุทธิ,  วิสุทธิทั้ง ๕ นี้เป็นตัววิปัสสนา. อนึ่ง  ปัญญาที่รู้จริง
