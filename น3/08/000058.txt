<span class="LineNumber"> 001 </span>เห็นจริงในสภาวะความเป็นเองของสังขาร คือเป็นของไม่เที่ยงเป็นทุกข์ 
<span class="LineNumber"> 002 </span>เป็นอนัตตา  รู้เห็นแจ้งชัดว่าสิ่งใดไม่เที่ยงเกิดแล้วดับไป  สิ่งนั้นเป็นทุกข์ 
<span class="LineNumber"> 003 </span>ทนยากจริง  สิ่งใดเป็นทุกข์ทนยาก  สิ่งนั้นเป็นอนัตตา  มิใช่ตัวมิใช่ตน
<span class="LineNumber"> 004 </span>จริง  สิ่งใดเป็นอนัตตามิใช่ตัวมิใช่ตน  สิ่งนั้นไม่ควรจะถือว่าของเรา
<span class="LineNumber"> 005 </span>ด้วยตัณหา  ไม่ควรจะถือว่าเราด้วยมานะ  ไม่ควรจะถือว่าตัวตนด้วย
<span class="LineNumber"> 006 </span>ทิฏฐิจริง  เพราะว่าเราตัวตนไม่มี  ปัญญาที่รู้เห็นแจ้งชัดอย่างนี้แก่กล้า
<span class="LineNumber"> 007 </span>จนถึงนิพพิทาเบื่อเกลียดชังสังขาร  ไม่เพลิดเพลินในสังขาร  และวิราคะ
<span class="LineNumber"> 008 </span>หน่ายไม่กำหนัดยินดีในสังขาร  และวิมุตติปล่อยวางสังขารเสีย  หลุดพ้น
<span class="LineNumber"> 009 </span>จากอาสวกิเลสทั้งสิ้น  นี่เป็นตัววิปัสสนาเหมือนกัน. สาธุชนผู้บำเพ็ญ
<span class="LineNumber"> 010 </span>เพียรปฏิบัติในตัววิปัสสนาซึ่งว่ามานี้  ทำให้บริบูรณ์แล้วก็เป็นอันเจริญ
<span class="LineNumber"> 011 </span>วิปัสสนาด้วยดี  เป็นผู้ถึงซึ่งยอดแห่งวิปัสสนานั้น  อันนี้เป็นความสังเขป
<span class="LineNumber"> 012 </span>ในวิปัสสนานั้น.
<span class="LineNumber"> 013 </span> 	ก็ความพิสดารในวิปัสสนานั้นอย่างนี้ว่า  สาธุชนผู้จะเจริญวิปัสสนา
<span class="LineNumber"> 014 </span>นั้น  พึงปฏิบัติให้เป็นผู้มีศีลบริสุทธิ์  เป็นผู้มีจิตบริสุทธ์ด้วยสมาธิอันใด
<span class="LineNumber"> 015 </span>อันหนึ่ง  ทิฏฐิความเห็นวิปริตเป็นเหตุให้ถือผิดไปต่าง ๆ เหล่งใดมีอยู่
<span class="LineNumber"> 016 </span>ในโลก  พึงหยั่งลงพิจารณาด้วยปัญญา  เห็นว่าทิฏฐิเหล่านั้นผิด ไม่มี
<span class="LineNumber"> 017 </span>ประโยชน์ ไม่ใช่ทางวิปัสสนาแล้ว พึงชะเว้นเสียด้วยประการทั้งปวง
<span class="LineNumber"> 018 </span>อนึ่ง  ให้สาธุชนผู้เจริญวิปัสสนา   พึงรู้จักลักษณะและกิจและผลและเหตุ
<span class="LineNumber"> 019 </span>ของวิปัสสนานั้นด้วย  พึงรู้จักวิภาคความจำแนกอีก  ๖ อย่างของวิปสสนา
<span class="LineNumber"> 020 </span>นั้นด้วย. อะไรเป็นลักษณะเครื่องหมายของวิปัสสนานั้น สภาพความ
<span class="LineNumber"> 021 </span>เป็นเองของสังขาร  คือเป็นของไม่เที่ยงเป็นทุกข์  เป็นอนัตตาจริงอย่างไร
