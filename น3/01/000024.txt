<span class="LineNumber"> 001 </span>และกิเลสอย่างอื่น  อันเนื่องมาจากการอื่นเราถือเขาถือก๊กถือพวก. 
<span class="LineNumber"> 002 </span>ความเห็นอนัตตาเป็นไปด้วยอาการอย่างนี้  จึงยังประโยชน์ให้สำเร็จ
<span class="LineNumber"> 003 </span>เหตุนั้น  ท่านจึงกล่าวว่า  ย่อมปรากฏแก่ผู้พิจารณาเห็นโดยแยบคาย.	
<span class="LineNumber"> 004 </span>ในคาถาแสดงไตรลักษณ์นี้เอง  ท่านกล่าวว่า  ย่อมเห็นด้วยปัญญา.
<span class="LineNumber"> 005 </span>หมายความอย่างเดียวกัน.
<span class="LineNumber"> 006 </span>	ผู้พิจารณามาเห็นด้วยปัญญาว่า  สังขารทั้งปวง  ไม่เที่ยง  เป็น
<span class="LineNumber"> 007 </span>ทุกข์  เป็นอนัตตา  ด้วยอาการดังกล่าวแล้ว  ย่อมหน่ายในทุกขขันธ์
<span class="LineNumber"> 008 </span>ไม่เพลิดเพลินหมกหมุ่นในสังขารอันยั่วยวนเสน่หา.  บาลีอนัตตลักขณ-
<span class="LineNumber"> 009 </span>สูตร  แจกทุกข์ขันธ์ออกเป็นขันธ์  ๕  ว่า  "อริยสาวกผู้สดับแล้ว  เห็น
<span class="LineNumber"> 010 </span>อยู่อย่างนี้  ย่อมหน่ายแม้ในรูป  ย่อมหน่ายแม้ในเวทนา ย่อมหน่าย
<span class="LineNumber"> 011 </span>แม้ในสัญญา ย่อมหน่ายแม้ในสังขารทั้งหลาย  ย่อมหน่ายแม้ใน
<span class="LineNumber"> 012 </span>วิญญาณ."  ความหน่ายนั้นเรียกนิพพิทา  เกิดด้วยปัญญา  จัดเป็น
<span class="LineNumber"> 013 </span>นิพพิทาญาณ  ย่อมเป็นทางคือปฏิปทาแห่งวิสุทธิ  ความหมดจด
<span class="LineNumber"> 014 </span>ความผ่องแผ้วอย่างไร  พึงรู้โดยนัยอันจะแสดงต่อไปนี้.
