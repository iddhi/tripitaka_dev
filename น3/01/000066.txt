<span class="LineNumber"> 001 </span>	วิสัยนักปราชญ์มีปกติใช้สติปัญญาสอดส่องอรรถอันสุขุม  หรือทั้ง
<span class="LineNumber"> 002 </span>เคยได้ประสบสามิสสุขมาด้วยตนเอง  เห็นลงว่า  สามิสสุข  เป็นเครื่อง
<span class="LineNumber"> 003 </span>เกี่ยวไว้ดุจเบ็ด  เป็นเครื่องร้อยไว้ดุจสนตะพายหรือบังเหียน  ผู้ข้องใน
<span class="LineNumber"> 004 </span>สามิสสุขนั้น   เป็นผู้อันจะพึงจูงไปได้ตามปรารถนา  ไม่เป็นโสดแก่ตน
<span class="LineNumber"> 005 </span>ทั้งเป็นสุขไม่รู้จักอิ่ม  ได้แล้วยังไม่พอ    ในที่สุดย่อมแปรปรวนไป  จึงทำ
<span class="LineNumber"> 006 </span>ความพอใจในสุขอันสุขุมกว่านั้น  เช่นในสุขเกิดแต่การรู้สึกว่าได้ทำกิจอัน
<span class="LineNumber"> 007 </span>ควรทำ  พระศาสนาทรงหมายเอาการรู้สึกอย่างนี้แล  ได้เปล่งพระสุรสิงห-
<span class="LineNumber"> 008 </span>นาทว่า  กิจอย่างนั้น   อันเราได้ทำแล้วแก่พวกเธอทุกอย่าง  หรือว่าตน
<span class="LineNumber"> 009 </span>อยู่ด้วยความไม่มีภัยไม่มีเวรกับผู้อื่น  ดังแสดงว่า  ภิกษุมีใจไปกับเมตตา
<span class="LineNumber"> 010 </span>กรุณา  เป็นจิตวิบูลถึงความเป็นจิตใหญ่  หาจำกัดมิได้  หาเวรมิได้  หา
<span class="LineNumber"> 011 </span>ความเบียดเบียนมิได้  แผ่ไปอยู่  หรือว่าไม่เป็นอยู่เปล่า   ได้ยังประโยชน์
<span class="LineNumber"> 012 </span>ให้สำเร็จแก่เขาทั้งหลาย  ดังแสดงว่า  สัตบุรุษย่อมเกิดมาเพื่อประโยชน์
<span class="LineNumber"> 013 </span>เพื่อเกื้อกูล  เพื่อสุขแก่มหาชน  หรือเกิดแต่การนึกอารมณ์อย่างอื่นอีก
<span class="LineNumber"> 014 </span>อันละม้ายกัน  หรือเกิดแต่การเลื่อมใสในธรรม  ดังแสดงว่า
<span class="LineNumber"> 015 </span>	<B>ธมฺมปีติ  สุขํ  เสติ             วิปฺปสนฺเนน  เจตสา.</B><SUP>๑</SUP>
<span class="LineNumber"> 016 </span>	ผู้มีใจผ่องใสได้ปีติอาศัยธรรม  ย่อมอยู่เป็นสุข.
<span class="LineNumber"> 017 </span>หรือเกิดแต่การพิจารณาธรรม  ดังแสดงว่า
<span class="LineNumber"> 018 </span>	<B>ยโต  ยโต  สมฺมสติ              ขนฺธานํ  อุทยพฺพยํ
<span class="LineNumber"> 019 </span>	ลภติ  ปีติปาโมชฺชํ                อมตนฺตํ วิชานตํ.</B><SUP>๒</SUP>

<span class='footnote'>๑.  ขุ.  ธ.  ๒๕/๒๕.  ๒.  ขุ.  ธ.  ๒๕/๖๖.</span>
