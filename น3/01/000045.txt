<span class="LineNumber"> 001 </span>ผรุสวาจา  กล่าวถ้อยอันสุภาพ  นึกในทางเมตตากรุณา  พึงทำ 
<span class="LineNumber"> 002 </span>พึงพูด พึงคิด  อย่างนั้น  ตลอดถึงพึงหัดจิตให้เป็นไปตามปรมัตถ-
<span class="LineNumber"> 003 </span>ปฏิปทาที่หมายกล่าวในบาลีนั้น.  ตรัสสอนอย่างนี้ ก็เพราะสุขอื่นยิ่งไป
<span class="LineNumber"> 004 </span>กว่าสันติย่อมไม่มี.  กามสุขย่อมเจือด้วยความร้อนรุนแห่งกิเลส  สุขเพราะ
<span class="LineNumber"> 005 </span>ได้ลาภยศและสรรเสริญ ย่อมระคนด้วยทุกข์ดังกล่าวแล้ว  สุขเพราะ
<span class="LineNumber"> 006 </span>ชนะ  ตั้งแต่เล่นกัน  แข่งขัน  โต้กัน  สู้กัน  ตลอดถึงรบกัน  ย่อม
<span class="LineNumber"> 007 </span>เกี่ยวพันด้วยเวร  ส่วนสุขเกิดสืบมาแต่ความสงบเป็นแต่เพียงภายนอก
<span class="LineNumber"> 008 </span>เช่นความเป็นไมตรีกัน  ต่างรักษากายสมาจารวจีสมาจารเรียบร้อย  ที่
<span class="LineNumber"> 009 </span>เป็นภายใน นึกถึงการที่อยู่ด้วยความไม่มีภัยไม่มีเวรกับผู้อื่น  นึกถึง
<span class="LineNumber"> 010 </span>ศีลาจารอันประพฤติมาโดยเรียบร้อย  สะกดจิตจากกิเลสอย่างทารุณ
<span class="LineNumber"> 011 </span>มีสาราคะคือราคะกล้าและอิสสาเป็นตัวอย่าง  ย่อมเป็นสุขอย่างสดชื่น
<span class="LineNumber"> 012 </span>ที่เกิดสืบมาจากความสงบกิเลสอย่างสุขุม  ย่อมเป็นสุขอย่างแจ่มใส
<span class="LineNumber"> 013 </span>อย่างสนิท.  ผู้มุ่งสันติอันเป็นสุขอย่างจริงจัง  พึงละโลกามิสเสีย. อะไร
<span class="LineNumber"> 014 </span>เป็นโลกามิส.  ปัญจพิธกามคุณ  คือ  รูป  เสียง  กลิ่น  รส  โผฏฐัพพะ
<span class="LineNumber"> 015 </span>อันน่าปรารถนา  น่าใคร่  น่าชอบใจ  เป็นโลกามิส   เพราะเป็นเครื่อง
<span class="LineNumber"> 016 </span>ล่อใจให้ติดในโลกดุจเหยื่ออันเบ็ดเกี่ยวอยู่.  การทำใจมิให้ติดในปัญจพิธ-
<span class="LineNumber"> 017 </span>กามคุณ  ย่อมเป็นปฏิปทาของท่านผู้รู้ผู้สงบดีแล้ว  แสดงในชราสูตรว่า
<span class="LineNumber"> 018 </span>		<B>อุทพินฺทุ  ยถาปิ  เปกฺขเร
<span class="LineNumber"> 019 </span>		ปทุเม  วาริ  ยถา  น  ลิปฺปติ
<span class="LineNumber"> 020 </span>		เอวํ  มุนิ  โนปลิปฺปติ</B>
