<span class="LineNumber"> 001 </span>ยังไม่ได้อัพภานเพียงใด  ยังต้องประพฤติวัตรอยู่เพียงนั้น  เป็นแต่รัตติเฉท 
<span class="LineNumber"> 002 </span>ไม่ให้ผล  คือไม่ทำราตรีให้ขาดไป.  ในวัตรเหล่านั้นยกการบอกทุกข้อ
<span class="LineNumber"> 003 </span>กับไปข้างไหนมีปกตัตตภิกษุไปด้วยรูปหนึ่งก็พอ.  ถ้าจะต้องไปจากอาวาส
<span class="LineNumber"> 004 </span>ที่ประพฤติมานัต  เพื่อขออัพภานในอาวาสอื่น  พึงเก็บวัตรไว้ด้วยคำว่า
<span class="LineNumber"> 005 </span>" วตฺตํ  นิกฺขิปามิ "  ก่อนแล้วจึงไป  ครั้นถึงแล้ว  พึงสมาทานวัตร แล้ว 
<span class="LineNumber"> 006 </span>ขออัพภานทีเดียว  แต่ใช้กันมาให้ทำตนเหมือนยังประพฤติมานัตอยู่
<span class="LineNumber"> 007 </span>เก็บมานัตแล้ว  ไปถึงอาวาสที่จักอัพภาน  ขึ้นมานัตใหม่แล้ว  บอกแล้ว
<span class="LineNumber"> 008 </span>จึงขออัพภาน  ในลำดับนั้นภิกษุรูปหนึ่งพึงสวดประกาศสงฆ์  อัพภาน
<span class="LineNumber"> 009 </span>ภิกษุนั้นด้วยญัตติจตุตถกัมมวาจา.  เมื่อจงอนุสาวนาที่ ๓  แล้ว  ภิกษุ
<span class="LineNumber"> 010 </span>นั้นเป็นอันสงฆ์อัพภานแล้ว  เป็นผู้ออกแล้วจากครุกาบัตินั้น  กลับเป็น
<span class="LineNumber"> 011 </span>ปกตัตตะอย่างเดิม.
<span class="LineNumber"> 012 </span>           วุฏฐานวิธีสำหรับอาบัติที่ปิด  มีดังนี้ :-
<span class="LineNumber"> 013 </span>           ภิกษุผู้ต้องอาบัติสังฆาทิเสสแล้ว  จงใจปิดไว้สิ้นวันเท่าใด  พึง
<span class="LineNumber"> 014 </span>อยู่ปริวาสสิ้นวันเท่านั้นก่อน  แล้วพึงประพฤติมานัตตามระเบียบ  เป็นผู้
<span class="LineNumber"> 015 </span>มีมานัตอันประพฤติแล้ว จึงขออัพภานกะสงฆ์.
<span class="LineNumber"> 016 </span>           ลักษณะปิดอาบัตินั้น  พระอรรถกถาจารย์แสดงไว้ ๑๐  ประการ
<span class="LineNumber"> 017 </span>จัดเป็น ๕  คู่  ดังนี้ :-
<span class="LineNumber"> 018 </span>           ๑.  เป็นอาบัติ  และรู้ว่าเป็นอาบัติ.
<span class="LineNumber"> 019 </span>           ๒.  เป็นปกตัตตะ  และรู้ว่าเป็นปกตัตตะ.
<span class="LineNumber"> 020 </span>           ๓.  ไม่มีอันตราย  และรู้ว่าไม่มีอันตราย.
<span class="LineNumber"> 021 </span>           ๔. อาจอยู่ และรู้ว่าอาจอยู่.
