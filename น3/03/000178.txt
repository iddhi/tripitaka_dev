<span class="LineNumber"> 001 </span>ในเวลาอยู่ปริวาสแล้วเป็นมานัตตารหะ  พึงขอปฏิกัสสนา  เมื่อสงฆ์
<span class="LineNumber"> 002 </span>สวดปฏิกัสสนาแล้ว  พึงอยู่ปริวาสตั้งต้นไปใหม่  เสร็จแล้วพึงขอมานัต 
<span class="LineNumber"> 003 </span>เพื่ออาบัติเดิมและอันตราบัติประมวลกัน.  
<span class="LineNumber"> 004 </span>           ๓.  ถ้าต้องอันตราบัติไม่ได้ปิดไว้  ในเวลาอยู่ปริวาสแล้ว
<span class="LineNumber"> 005 </span>ประพฤติมานัตอยู่  หรือในเวลาประพฤติมานัตแล้ว  เป็นอัพภานารหะ
<span class="LineNumber"> 006 </span>พึงขอปฏิกัสสนา  เมื่อสงฆ์สวดปฏิกัสสนาแล้ว ไม่ต้องอยู่ปริวาสซ้ำ
<span class="LineNumber"> 007 </span>พึงขอมานัตเพื่ออันตราบัติดุจในแบบที่ ๑.
<span class="LineNumber"> 008 </span>           ๔.  ถ้าต้องอันตราบัติแล้วปิดไว้  ในเวลากำลังอยู่ปริวาส  หรือ
<span class="LineNumber"> 009 </span>ในเวลาอยู่ปริวาสแล้วเป็นมานัตตารหะ  หรือในเวลากำลังประพฤติ
<span class="LineNumber"> 010 </span>มานัต  หรือในเวลาประพฤติมานัตแล้วเป็นอัพภานารหะ  พึงขอ
<span class="LineNumber"> 011 </span>ปฏิกัสสนา  เมื่อสงฆ์สวดปฏิกัสสนาแล้ว  พึงขอสโมธานปริวาส  เพื่อ
<span class="LineNumber"> 012 </span>ประมวลอันตราบัติเข้ากับอาบัติเดิม.
<span class="LineNumber"> 013 </span>           ภิกษุรูปหนึ่ง  พึงสวดประกาศสงฆ์ด้วยญัตติจตุตถกัมมวาจา
<span class="LineNumber"> 014 </span>ชักภิกษุนั้นเข้าหาอาบัติเดิม ให้ปริวาส  ให้มานัตแก่เธอตามเรื่องที่ขอ
<span class="LineNumber"> 015 </span>และอัพภานเธอในเมื่อเธอประพฤติมานัตเสร็จแล้ว.
<span class="LineNumber"> 016 </span>           ถามว่า  ถ้าต้องอันตราบัติแล้วปิดไว้  ในเวลากำลังประพฤติ
<span class="LineNumber"> 017 </span>มานัต  เพื่อปฏิจฉันนาบัติ  หรือในเวลาประพฤติมานัตแล้วเป็น
<span class="LineNumber"> 018 </span>อัพภานารหะ  จะพึงปฏิบัติอย่างไร ?
<span class="LineNumber"> 019 </span>           ตอบว่า  ไม่น่าเป็นอย่างนั้น  หากว่าเป็นอย่างนั้นขึ้น เห็นว่าควร
<span class="LineNumber"> 020 </span>ขอปริวาสเพื่ออันตราบัติก่อน  ครั้นอยู่ปริวาสแล้ว พึงขอปฏิกัสสนา
<span class="LineNumber"> 021 </span>แล้วขอมานัตเพื่ออันตราบัตินั้น.
