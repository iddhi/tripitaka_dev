<span class="LineNumber"> 001 </span>           ยังมีการประณามภิกษุเป็นการสงฆ์อีกอย่างหนึ่ง  เรียกว่า
<span class="LineNumber"> 002 </span>พรหมทัณฑ์  แปลว่าลงโทษอย่างสูง  คือ  อปโลกน์สงฆ์  เป็นการ 
<span class="LineNumber"> 003 </span>นัดหมายกัน  ไม่ให้ตักเตือนว่ากล่าวสั่งสอนภิกษุที่ระบุชื่อนั้น  เธอ
<span class="LineNumber"> 004 </span>ทำอย่างใดอย่างหนึ่งก็ช่าง  ปล่อยให้ปรากฏด้วยกรรมของเธอเอง. 
<span class="LineNumber"> 005 </span>กรรมนี้ตรัสสั่งไว้ให้ทำแก่พระฉันนะเมื่อจะปรินิพพาน  เป็นพระบรม-
<span class="LineNumber"> 006 </span>พุทโธบายเพื่อให้พระฉันนะรู้สำนึกตน.  ได้ยินว่า พระฉันนะรูปนี้
<span class="LineNumber"> 007 </span>เป็นข้าเก่าและได้ตามเสด็จไปด้วย  เมื่อครั้งเสด็จออกมหาภิเนษกรมณ์
<span class="LineNumber"> 008 </span>ภายหลังได้อุปสมบทเป็นภิกษุ  ท่านถือตัวว่า  เป็นคนเก่าของพระ
<span class="LineNumber"> 009 </span>ศาสดา  เป็นพระหัวดื้อ  ไม่ฟังคำตักเตือนของเพื่อพรหมจารี  เป็น
<span class="LineNumber"> 010 </span>ผู้อันพระธรรมสังคหกาจารย์เชิดเป็นอาทิกัมมิกะแห่งสังฆาทิเสสที่ ๑๒
<span class="LineNumber"> 011 </span>โดยฐานเป็นผู้ว่ายากสอนยาก  และเป็นผู้ถูกสงฆ์ทำอุกเขปนียกรรม
<span class="LineNumber"> 012 </span>ในเพราะไม่เห็นอาบัติครั้ง ๑  ในเพราะไม่ทำคืนอาบัติอีกครั้ง ๑.
<span class="LineNumber"> 013 </span>ครั้นพระศาสดาปรินิพพานแล้ว  สงฆ์ได้ลงพรหมทัณฑ์แก่ท่าน  พอ
<span class="LineNumber"> 014 </span>ท่านได้ทราบ  เสียใจว่าถูกสงฆ์ตัดจนลมจับ  ตั้งแต่นั้นกลับเป็นผู้
<span class="LineNumber"> 015 </span>ประพฤติดี  จนได้บรรลุพระอรหันต์แล้ว  ขอสงฆ์เพื่อระงับกรรมนั้น
<span class="LineNumber"> 016 </span>ไม่ปรากฏว่าสงฆ์ได้อปโลกน์เพื่อระงับกรรมนั้น  เป็นแต่พระอานนท์
<span class="LineNumber"> 017 </span>กล่าวตอบแก่พระฉันนะว่า  เพราะเหตุว่าท่านบรรลุพระอรหันต์แล้ว
<span class="LineNumber"> 018 </span>พรหมทัณฑ์เป็นอันระงับอยู่เอง.
<span class="LineNumber"> 019 </span>           พรหมทัณฑ์นี้  ตามเรื่องน่าเข้าใจว่า  ตรัสให้ทำเฉพาะแก่
<span class="LineNumber"> 020 </span>พระฉันนะ แต่ในคัมภีร์บริวาร  จัดเข้าไว้ในพวกอปโลกนกรรม  ดัง
<span class="LineNumber"> 021 </span>จะว่าพึงทำแก่ภิกษุอื่นได้ด้วย.  นี้เป็นกรรมอันตรงข้ามต่อวิธีอันสงฆ์
