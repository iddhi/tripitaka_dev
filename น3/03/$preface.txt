<span class="LineNumber"> 001 </span>                                       คำนำ
<span class="LineNumber"> 002 </span>           ในเล่มนี้  ข้าพเจ้าเลือกเอาธรรมเนียม  วิธี  และกรณียะต่าง ๆ
<span class="LineNumber"> 003 </span>อันเนื่องด้วยวินัย  อันภิกษุผู้เป็นเถระจะพึงรู้ไว้เป็นหลัก  มารวมไว้. 
<span class="LineNumber"> 004 </span>ภิกษุผู้เป็นเถระทรงวินัยถึงชั้นนี้  ย่อมอาจจะอำนวยในหน้าที่ให้เป็นไป
<span class="LineNumber"> 005 </span>โดยเรียบร้อย  และอาจเป็นนาถะของผู้น้อยในกิจการ  และจักได้ชื่อว่า
<span class="LineNumber"> 006 </span>เป็นผู้บริหารพระตำรับ  พระศาสดาทรงหมายการทรงพระธรรมวินัย
<span class="LineNumber"> 007 </span>เหมือนอย่างนี้ของพระอรหันตสาวก  ตรัสว่า  ภัณฑาคาริกปริยัติ
<span class="LineNumber"> 008 </span>แปลว่า  ปริยัติของภิกษุผู้เป็นดุจขุนคลัง.
<span class="LineNumber"> 009 </span>           อันชนทั้งหลายผู้ตั้งเป็นคณะ  ย่อมมีกิจการอันจะพึงทำเพื่อคณะ
<span class="LineNumber"> 010 </span>เป็นธรรมดา  ภิกษุสงฆ์ก็ย่อมเป็นดุจกัน  เช่นรับคนผู้สมัครเข้าเป็นคณะ
<span class="LineNumber"> 011 </span>ปันหน้าที่กันทำกิจสงฆ์  ระงับอธิกรณ์  นิคคหะผู้ทำผิด  เป็นอาทิ
<span class="LineNumber"> 012 </span>กิจการเหล่านี้  ต้องมีหัวหน้าเป็นผู้หรือเป็นผู้นำให้ทำ  ภิกษุผู้เป็น
<span class="LineNumber"> 013 </span>เถระต้องเป็นหัวหน้า  จึงสมควรจะสนใจรู้วินัยอย่างนี้ไว้  ไม่อย่างนั้น
<span class="LineNumber"> 014 </span>ย่อมไม่อาจอำนวยการในหน้าที่ พระคันถรจนาจารย์กล่าวไว้ว่า  ชน
<span class="LineNumber"> 015 </span>ผู้ไม่รู้จักโค  จักอาจรักษาฝูงโคอย่างไร  ภิกษุไม่รู้วินัย  จักอาจรักษา
<span class="LineNumber"> 016 </span>สังวรอย่างไร  ความบกพร่องแห่งคณะสงฆ์ในหัวเมืองย่อมมี เพราะ
<span class="LineNumber"> 017 </span>ขาดความรู้วินัยนั้นเทียว.
<span class="LineNumber"> 018 </span>           เรื่องที่เลือกมารวมไว้ในเล่มนี้  เฉพาะที่เป็นมุขควรรู้  มี
<span class="LineNumber"> 019 </span>รายแจ้งในบัญชีเรื่องต่อไปนี้ ได้จัดเป็น ๒  ส่วน ท้องเรื่องส่วน ๑
<span class="LineNumber"> 020 </span>กรรมวาจาเนื่องด้วยเรื่องเหล่านั้นส่วน ๑  ท้องเรื่องจักไว้สำหรับอ่าน
<span class="LineNumber"> 021 </span>กรรมวาจาจัดไว้สำหรับใช้เมื่อต้องการ  เลือกมาเฉพาะที่ใช้กันอยู่
<span class="LineNumber"> 022 </span>หรือที่เห็นว่าจะพึงต้องกาล.  เรื่องเหล่านี้  ชักเอามาจากปกรณ์มหา-
<span class="LineNumber"> 023 </span>วรรค  จุลวรรค  และบริวารเป็นพื้น  จากที่อื่นบ้าง  แต่ไม่ได้เรียง
<span class="LineNumber"> 024 </span>ตามลำดับในปกรณ์เหล่านั้นทีเดียว  เรียงตามความนิยมว่า  อย่างไร
<span class="LineNumber"> 025 </span>จักเข้าใจง่ายและจักเรียนสะดวก. แรกรจนา  ข้าพเจ้าไม่ได้คิดจะเรียง
<span class="LineNumber"> 026 </span>เรื่องภิกษุณี  เพราะเห็นว่าสาบสูญไปแล้ว ไม่จัดว่าเป็นมุขอันควรรู้
<span class="LineNumber"> 027 </span>ไม่ต้องรู้พิสดาร  รู้เท่าที่กล่าวไว้ในเบื้องต้นแห่งโอวาทวรรคที่๓  แห่ง
<span class="LineNumber"> 028 </span>ปาจิตติกัณฑ์ในเล่ม ๑  ก็พอแล้ว  ครั้นรจนาจบตามมุ่งหมายแล้ว
<span class="LineNumber"> 029 </span>รู้สึกว่ายังบกพร่อง  จึงตกลงเป็นเรียงเรืองภิกษุณีเติมเข้า  แต่ไม่จัด
<span class="LineNumber"> 030 </span>เข้าในท้องเรื่อง  จัดแยกเป็นเรื่องผนวก  เพื่อว่าหนังสือนี้จักใช้เป็น
<span class="LineNumber"> 031 </span>หลักสูตรแห่งประโยคนักธรรมชั้นเอกในกาลภายหน้า  เรื่องนี้อยู่นอก
<span class="LineNumber"> 032 </span>ท้องเรื่องแล้ว  ไม่จำจะเอาเข้าในหลักสูตร  เป็นอันว่าผู้เรียนไม่ถูก
<span class="LineNumber"> 033 </span>บรรทุกความรู้อันไม่ได้ใช้แล้ว  ฝ่ายผู้ต้องการรู้จะได้อ่าน.
<span class="LineNumber"> 034 </span>           ข้าพเจ้าขออุทิศน้ำพักน้ำแรงแห่งการรจนา  วินัยมุขเล่ม ๓  นี้
<span class="LineNumber"> 035 </span>บูชาท่านบุรพาจารย์  ผู้บริหารพระพุทธศาสนาสืบกันมา  ตลอดถึง
<span class="LineNumber"> 036 </span>พระอุปัชฌายะพระอาจารย์  ผู้สั่งสอนข้าพเจ้าให้เข้าใจพระธรรมวินัย
<span class="LineNumber"> 037 </span>ได้ความรู้มารจนาปกรณ์นี้แล.
<span class="LineNumber"> 038 </span>							กรม-วชิรญาณวโรรส

<span class="LineNumber"> 039 </span>วัดบวรนิเวศวิหาร
<span class="LineNumber"> 040 </span>วันที่  ๙ ตุลาคม  พุทธศักราช  ๒๔๖๒
