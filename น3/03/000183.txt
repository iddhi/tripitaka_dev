<span class="LineNumber"> 001 </span>ที่สำหรับติณวัตถารกวิธี  ผู้ปรารถนาจงดูในสมถขันธกะ  จุลวรรค. 
<span class="LineNumber"> 002 </span>           ในที่นี้  ควรอธิบายถึงกรรมวาจาสำหรับวุฏฐานวิธีสักหน่อยพอรู้
<span class="LineNumber"> 003 </span>เค้าเงื่อน.  กรรมวาจาสำหรับวุฏฐานวิธีนั้น  มีตัวอย่างมาในสมุจจย-
<span class="LineNumber"> 004 </span>ขันธกะ จุลวรรค  ท่านเรียงไว้ ๒  แบบ  ไม่เหมือนกัน  แบบต้นเรียง 
<span class="LineNumber"> 005 </span>เป็นที่ทำให้พระอุทายีไม่ระบุชื่ออาบัติ  แต่ระบุวัตถุ  ไม่ใช้ปุริพสสัพพนาม
<span class="LineNumber"> 006 </span>แทนอาบัติ ใช้บทวิเสสนะแห่งอาบัติทุกแห่ง  แบบหลังเรียงไม่ระบุชื่อ
<span class="LineNumber"> 007 </span>ภิกษุตามแบบกรรมวาจาอย่างอื่น  ระบุชื่ออาบัติ  แต่ไม่ระบุวัตถุ ใช้
<span class="LineNumber"> 008 </span>ปุริสสัพพนามแทนอาบัติ  ในตอนใช้สัพพนามแล้ว  ไม่ใช้บทวิเสสนะ.
<span class="LineNumber"> 009 </span>พระอรรถกถาจารย์กล่าวว่า  ใช้ได้ด้วยกัน  คำนี้ชอบ  เพราะระบุวัตถุ
<span class="LineNumber"> 010 </span>ย่อมส่อถึงชื่อแห่งอาบัติ  ระบุเพียงชื่ออาบัติ  ย่อมไม่ส่อถึงวัตถุก็จริง  แต่
<span class="LineNumber"> 011 </span>ในการแสดงอาบัติ  ไม่ต้องระบุวัตถุด้วย  และปุริสสัพพนาย่อมหมายเอา
<span class="LineNumber"> 012 </span>อาบัติที่กล่าวไว้แล้วข้างต้น  ไม่ใช้บทวิเสสนะแห่งอาบัติทุกแห่งไป  ก็
<span class="LineNumber"> 013 </span>ได้ความเต็ม ทั้งภาษากลับดีขึ้นด้วย.  แบบที่เรียงไว้นี้  จึงมีเป็น ๒  โวหาร
<span class="LineNumber"> 014 </span>ตามที่อิงอาศัย แต่ไม่ได้ชักเอามาตรง ๆ  เป็นแต่เรียงเพียบพอเหมาะ
<span class="LineNumber"> 015 </span>แก่โครงที่ตั้งขึ้นใหม่  และคำที่ไม่มีในสมุจจยขัธกะ  เรียงขึ้นใหม่ก็มี
<span class="LineNumber"> 016 </span>เพื่อสะดวกแก่การกำหนดรู้ ผู้ศึกษาพึงเข้าใจว่า  กรรมวาจาอย่างนี้ไม่
<span class="LineNumber"> 017 </span>เป็นคำตายตัว  อาจเปลี่ยนไปตามเรื่องแห่งภิกษุผู้ประพฤติ  สำนวนก็
<span class="LineNumber"> 018 </span>เป็นดุจกัน  สุดแต่อย่าให้ข้อความบกพร่องก็เป็นใช้ได้.
