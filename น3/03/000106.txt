<span class="LineNumber"> 001 </span>เพราะรู้กันอยู่แล้ว.  ในกรรมวาจาอ้างถึงอุปัชฌายะนั้น  ออกชื่อตัว
<span class="LineNumber"> 002 </span>ก็ได้  ออกชื่อโคตรที่ได้แก่ชื่อสกุลในบัดนี้ก็ได้. 
<span class="LineNumber"> 003 </span>           เมื่อพระศาสนาแผ่มาถึงนานาประเทศ  ที่คนมีชื่อในภาษาของ
<span class="LineNumber"> 004 </span>เขา  จึงต้องขนานชื่อมคธแห่งอุปสัมปทาเปกขะ และบอกนามแห่ง 
<span class="LineNumber"> 005 </span>อุปัชฌายะ.  เมื่อการให้อุปสมบททำแพร่หลายออกไป  จนถึงทำ
<span class="LineNumber"> 006 </span>ในสงฆ์ผู้ไม่รู้บาลี  เพียงจะออกชื่อในกรรมวาจาเปลี่ยนวิภัตติตาม
<span class="LineNumber"> 007 </span>แบบบาลีก็ยังเป็นอันทำได้ยาก  อาจารย์ในปูนหลังจึงวางแบบกรรม-
<span class="LineNumber"> 008 </span>วาจาอุปสมบทใช้ชื่อยืนที่ เอาอย่างจากอนุฎีกาชื่อวิมติวิโนทนี  อัน
<span class="LineNumber"> 009 </span>วางอุทาหรณ์ไว้ว่า  ต่างว่า  อุปสัมปทาเปกขะชื่อนาคะ อุปัชฌายะ
<span class="LineNumber"> 010 </span>ชื่อติสสะ  ให้สวดว่าอย่างนั้น ๆ  ขนานชื่ออุปสัมปทาเปกขะว่านาคะ
<span class="LineNumber"> 011 </span>ทุกรูป  อุปัชฌายะชื่ออะไรก็ตาม  ตั้งสัญญัติลงในเวลานั้นว่าชื่อ
<span class="LineNumber"> 012 </span>ติสสะ  ต่อเมื่ออุปสมบทแล้วจึงเปลี่ยนชื่อนวกภิกษุเป็นอย่างอื่นไป.
<span class="LineNumber"> 013 </span>อาจารย์ผู้ถือละเอียด  มักรังเกียจว่าไม่ได้ออกชื่อจริง  เป็นเหมือนไม่
<span class="LineNumber"> 014 </span>ได้ระบุชื่อ  ข้าพเจ้ายังพอใจกว่าตั้งชื่อเลอะสวดเลอะ  ทั้งได้ใช้มา
<span class="LineNumber"> 015 </span>แล้วจนลงเป็นแบบ  แต่ในบัดนี้  ท่านผู้เป็นการกในอุปสมบทกรรม
<span class="LineNumber"> 016 </span>ผู้สามารถ  ย่อมตั้งชื่อมคธแห่งอุปสัมปทาเปกขะ  และใช้สวดระบุ
<span class="LineNumber"> 017 </span>ชื่อที่ตั้งนั้น  และชื่อมคธของอุปัชฌายะ.
<span class="LineNumber"> 018 </span>           การบอกบาตรจีวร  เป็นที่มอบให้  เช่นเดียวกับให้ครองผ้า
<span class="LineNumber"> 019 </span>กาสายะ  เมื่อให้ติสรณคมนูปสัมปทา  จะได้มีบาตรจีวรบริบูรณ์.
<span class="LineNumber"> 020 </span>นี้เป็นองค์อันหนึ่งของผู้ควรได้รับอุปสมบท  ในข้อสอบถาม  มี
<span class="LineNumber"> 021 </span>ถามถึงองค์อันนี้ด้วยข้อหนึ่ง  ในกรรมวาจาก็ยกองค์อันนี้ขึ้นระบุด้วย.
