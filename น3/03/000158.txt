<span class="LineNumber"> 001 </span>                                      กัณฑ์ที่ ๓๐  
<span class="LineNumber"> 002 </span>                            วิธีระงับอาปัตตาธิกรณ์
<span class="LineNumber"> 003 </span>           อาบัติทั้งหลายอันภิกษุผู้ต้องแล้วจำจะทำคืน  คือจำจะปลดเปลื้อง
<span class="LineNumber"> 004 </span>เสีย  จึงจัดเป็นอธิกรณ์ด้วยอย่างหนึ่ง  รวมเรียกว่าอาปัตตาธิกรณ์  ย่อม 
<span class="LineNumber"> 005 </span>ระงับในสำนักบุคคลก็มี  เฉพาะในสำนักสงฆ์ก็มี.  ลหุกาบัติทั้งปวง
<span class="LineNumber"> 006 </span>ย่อมระงับในสำนักบุคคล  คือผู้ต้อง  แสดงอาบัตินั้นแก่ภิกษุรูปหนึ่งก็ได้
<span class="LineNumber"> 007 </span>อาบัตินั้นเป็นอันระงับ.  วิธีแสดงอาบัติอย่างไรได้กล่าวไว้แล้วในกัณฑ์
<span class="LineNumber"> 008 </span>ที่ ๒๑  อันว่าด้วยวินัยกรรม.  ในอธิการนี้  อาปัตตาธิกรณ์ระงับด้วย
<span class="LineNumber"> 009 </span>สัมมุขาวินัยและปฏิญญาตกรณะ.  สัมมุขาวินัยพร้อมด้วยองค์  ๓  คือ
<span class="LineNumber"> 010 </span>ธมฺมสมฺมุขตา  วินยสมฺมุขตา  ปุคฺคลสมฺมุขตา.  ปุคฺลาสมฺมุขตา  ได้แก่ภิกษุ
<span class="LineNumber"> 011 </span>ผู้แสดงและภิกษุผู้รับอยู่พร้อมกัน.  ปฏิญญาตกรณะนั้น  ได้แก่การแสดง
<span class="LineNumber"> 012 </span>อาบัติ.  อาปัตตาธิกรณ์ระงับเฉพาะในสำนักสงฆ์นั้น คือครุกาบัติที่ออก
<span class="LineNumber"> 013 </span>ด้วยวุฏฐานวิธี  และลหุกาบัติที่แสดงด้วยติณวัตถารกวิธี.  ในกัณฑ์นี้
<span class="LineNumber"> 014 </span>จักแสดงเฉพาะอาปัตตาธิกรณ์ที่ระงับในสำนักสงฆ์อย่างเดียว.
<span class="LineNumber"> 015 </span>                              วิธีระงับครุกาบัติ
<span class="LineNumber"> 016 </span>           ภิกษุผู้ต้องครุกาบัติแล้ว  ตามธรรมเนียมแห่งอาบัตินั้น ต้อง
<span class="LineNumber"> 017 </span>ประพฤติวัตร  เรียกว่ามานัต  แปลว่า  นับ  [ ราตรี ]  ๖  ราตรี  แล้ว
<span class="LineNumber"> 018 </span>สงฆ์จึงสวดระงับอาบัติ  เรียกว่าอัพภาน  แปลว่าเรียกเข้า  [ หมู่ ]  แต่
<span class="LineNumber"> 019 </span>ถ้าปกปิดไว้ล่วงวันเท่าใด  ต้องประพฤติวัตร  เรียกว่าอยู่ปริวาส  แปล
<span class="LineNumber"> 020 </span>ว่าอยู่ใช้  ครบวันเท่านั้นก่อน  จึงควรจะประพฤติมานัตได้ต่อไป.
