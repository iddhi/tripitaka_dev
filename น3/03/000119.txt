<span class="LineNumber"> 001 </span>ไม่ให้เป็นอาบัติเพราะสันนิธิ.  พวกภิกษุวัชชีบุตรเอาเกลือที่เป็นสันนิธิ
<span class="LineNumber"> 002 </span>นั้นมาฉันปนกับอาหารอันมิได้เป็นสันนิธิ  เป็นปัญหาเกิดขึ้นว่า  ควร
<span class="LineNumber"> 003 </span>หรือไม่ควร.  ข้อนี้เรียกสั้นว่า  เรื่องเกลือเขนง  อธิบายว่าในครั้งนั้น
<span class="LineNumber"> 004 </span>ภิกษุเก็บเกลือไว้ในเขนง. 
<span class="LineNumber"> 005 </span>           ๒.  มีพระบัญญัติห้ามไม่ให้ภิกษุฉันของเคี้ยวของฉันที่เป็นอาหาร
<span class="LineNumber"> 006 </span>ในเวลาวิกาล  ปรับอาบัติปาจิตติยะแก่ภิกษุผู้ละเมิด.  ในวิภังค์แห่ง
<span class="LineNumber"> 007 </span>สิกขาบทนี้แก้ว่า  ตั้งแต่อรุณขึ้นจนเที่ยงวันเป็นกาล  พ้นจากนั้นเป็น
<span class="LineNumber"> 008 </span>วิกาล.  พวกภิกษุวัชชีบุตรถือว่า  เงาแดดบ่ายเพียง ๒  นิ้วยังฉันอาหาร
<span class="LineNumber"> 009 </span>ได้.  ข้อนี้น่าจะปรารภถึงเวลาที่ปรากฏตามเงาเรียกว่ามัธยมและที่คิด
<span class="LineNumber"> 010 </span>เฉลี่ยกันแล้วเรียกว่า  สมผุฐ  โดยวิธีโหราศาสตร์.  นี้เป็นปัญหาเกิด
<span class="LineNumber"> 011 </span>ขึ้นอีกข้อหนึ่ง  เรียกสั้นว่า  เรื่อง ๒ นิ้ว.
<span class="LineNumber"> 012 </span>           ๓. มีพระบัญญัติห้ามไม่ให้ภิกษุผู้ฉันแล้ว  ห้ามอาหารที่เขาถวาย
<span class="LineNumber"> 013 </span>แล้วฉันของเคี้ยวของฉัน  อันเป็นอนติริตตะอีกในวันนั้น  ปรับอาบัติ
<span class="LineNumber"> 014 </span>ปาจิตติยะแก่ภิกษุผู้ละเมิด.  พวกภิกษุวัชชีบุตรถือว่า  ปรารภว่าจะเข้า
<span class="LineNumber"> 015 </span>บ้านในเดี๋ยวนั้น  ฉันโภชนะเป็นอนติริตตะได้.  นี้เป็นปัญหาเกิดขึ้นอีก
<span class="LineNumber"> 016 </span>ข้อหนึ่ง เรียกสั้นว่า  เรื่องเข้าละแวกบ้าน.
<span class="LineNumber"> 017 </span>           ๔.  มีธรรมเนียมว่า  อาวาสทั้งหลาย  อันตั้งอยู่ในสีมาเดียวกัน
<span class="LineNumber"> 018 </span>ภิกษุทั้งหลาย ผู้อยู่ในอาวาสเหล่านั้น ต้องประชุมกันทำอุโบสถในที่
<span class="LineNumber"> 019 </span>เดียวกัน.  อธิบายว่า  ในครั้งก่อน สงฆ์ไม่ได้สมมติสีมาเฉพาะอาวาส
<span class="LineNumber"> 020 </span>เหมือนในทุกวันนี้  สมมติสีมาครอบอาวาสทั้งหลายไว้  มุ่งหมายอย่างไร
<span class="LineNumber"> 021 </span>ได้ปรารภในกัณฑ์ที่ ๒๔  ว่าด้วยสีมานั้นแล้ว.  ภิกษุทั้งหลายผู้อยู่ใน
