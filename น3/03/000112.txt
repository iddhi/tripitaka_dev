<span class="LineNumber"> 001 </span>เกิดในอริยชาติ พระองคุลิมาลผู้เคยเป็นโจรมาก่อน  ก็ได้ยกเอา
<span class="LineNumber"> 002 </span>ความเกิดในอริยชาติของท่านขึ้นตั้งเป็นสัตยาธิษฐาน  อำนวยสวัสดิ์
<span class="LineNumber"> 003 </span>แก่หญิงมีครรภ์ เพราะเหตุนั้น  จึงตรัสให้วัดเงาไว้  ทั้งจะได้เอาไว้
<span class="LineNumber"> 004 </span>สอบความแก่อ่อนของภิกษุผู้อุปสมบทในวันเดียวกัน.  ในสมัยนี้กำหนด
<span class="LineNumber"> 005 </span>เวลาด้วยนาฬิกาละเอียดกว่า  ทั้งสะดวกกว่า  ทั้งใช้ได้ทุกเวลา  ใช้ 
<span class="LineNumber"> 006 </span>นาฬิกาเป็นเครื่องกำหนดแทนวัดเงาแดดแล้ว.
<span class="LineNumber"> 007 </span>           บอกประมาณแห่งฤดูนั้น  คือ บอกเดือน  ปักษ์ และดิถีแห่งฤดู
<span class="LineNumber"> 008 </span>ในบัดนี้  บอกพุทธศักราชด้วย.
<span class="LineNumber"> 009 </span>           บอกส่วนแห่งวันนั้น  ตามพยัญชนะ  น่าได้แก่บอกยาม  แต่
<span class="LineNumber"> 010 </span>ในพวกภิกษุ  นับยามเฉพาะในคืน  ในวันหาได้นับไม่  เหมือน
<span class="LineNumber"> 011 </span>ประเพณีในประเทศนี้  ครั้งยังนับกาลโดยจันทรคติ  โดยนัยนี้
<span class="LineNumber"> 012 </span>สงเคราะห์เช้าเที่ยงเย็นเข้าด้วย.  นี้สำเร็จด้วยเวลานาฬิกาแล้ว ในบัดนี้
<span class="LineNumber"> 013 </span>หาได้บอกกันไม่.
<span class="LineNumber"> 014 </span>           บอกสังคีติ  ข้าพเจ้ายังไม่แน่ใจว่าบอกอะไร. อรรถกถาแก้ว่า
<span class="LineNumber"> 015 </span>การรวบรวมกล่าวเรียกสังคีติ.  ศัพท์นี้  ในบาลีหมายเอาการรวบรวม
<span class="LineNumber"> 016 </span>พระธรรมวินัยตั้งไว้เป็นแบบฉบับอย่าง ๑  หมายเอาอรรถในอธิการนี้
<span class="LineNumber"> 017 </span>อย่าง ๑.  โดยนัยนี้  สังคีติ น่าแปลว่า   " ประมวล "   บอกประมวล
<span class="LineNumber"> 018 </span>คือ บอกอย่างอื่นนอกจากระบุไว้  เช่น  สีมาหรืออาวาสที่อุปสมบท
<span class="LineNumber"> 019 </span>อุปัชฌายะ  กรรมวาจาจารย์  จำนวนสงฆ์.
<span class="LineNumber"> 020 </span>           ข้อเหล่านี้  อุปัชฌายะจดลงบนใบลานหรือบนกระดาษให้ไว้เรียก
<span class="LineNumber"> 021 </span>กันมาว่าใบฉายา  ชื่อที่ขนานเปลี่ยนจากนาคะก็พลอยเรียกว่าชื่อฉายา
