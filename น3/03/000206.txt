<span class="LineNumber"> 001 </span>อุกเขปนียกรรม คงทำอุโบสถและสังฆกรรมในสีมาวัดนั้น  ฝ่ายสงฆ์ 
<span class="LineNumber"> 002 </span>พวกพระวินัยธรผู้ทำอุกเขปนียกรรมแก่พระธรรมกถึก  ออกไปทำอุโบสถ
<span class="LineNumber"> 003 </span>และสังฆกรรมนอกสีมา  พระศาสดาทรงทราบเข้าตรัสว่า  ถ้าต่างฝ่าย
<span class="LineNumber"> 004 </span>ต่างจักทำอุโบสถและสังฆกรรมในสีมานั้น  ถูกตามระเบียบแห่งญัตติ 
<span class="LineNumber"> 005 </span>และอนุสาวนาที่ทรงบัญญัติไว้  กรรมของทั่ง ๒  ฝ่ายนั้น  จักเป็นธรรม
<span class="LineNumber"> 006 </span>ไม่กำเริบ  ควรแก่ฐานะ  เพราะทั้ง ๒ ฝ่ายนั้น  เป็นนานาสังวาสของ
<span class="LineNumber"> 007 </span>กันและกัน.  โดยนัยนี้  ในเวลาสงฆ์ฝ่ายหนึ่งทำสังฆกรรมอยู่  ภิกษุผู้
<span class="LineNumber"> 008 </span>เป็นนานาสังวาสรูปเดียวหรือหลายรูปเข้ามาในสีมา  กรรมที่ทำนั้นไม่
<span class="LineNumber"> 009 </span>ต้องกลับทำใหม่  ภิกษุผู้ถูกทำอุกเขปนียกรรมอยู่ในสีมาก็เช่นเดียวกัน
<span class="LineNumber"> 010 </span>ไม่ยังกรรมให้กำเริบ.
<span class="LineNumber"> 011 </span>           ความเป็นนานาสังวาสแห่งกันและกันนี้  เมื่อสงฆ์ ๒ ฝ่ายปรอง
<span class="LineNumber"> 012 </span>ดองกันเข้าได้  เช่นสงฆ์วัดโฆสิตารามนั้น  ย่อมระงับไป  สงฆ์ผู้ปรอง
<span class="LineNumber"> 013 </span>ดองเป็นหมู่เดียวกัน  ได้ชื่อว่าเป็นสมานสังวาส  มีธรรมเป็นเครื่องอยู่
<span class="LineNumber"> 014 </span>ร่วมเสมอกัน.  ในโกสัมพีขันธกะแสดงฐานแห่งสมานสังวาสไว้ ๒  คือ
<span class="LineNumber"> 015 </span>ทำตนให้เป็นสมานสังวาสเอง ๑ สงฆ์ระงับอุกเขปนียกรรมนั้นเสีย  รับ
<span class="LineNumber"> 016 </span>เข้าสังวาสตามเดิม ๑.  อย่างแรก  ได้แก่สงฆ์ปรองดองกันเข้าได้  หรือ
<span class="LineNumber"> 017 </span>ภิกษุผู้แตกจากหมู่แล้วกลับเข้าหมู่ตามเดิม,  อย่างหลัง  เสร็จด้วยลำพัง
<span class="LineNumber"> 018 </span>สงฆ์ฝ่ายเดียว.
<span class="LineNumber"> 019 </span>           ตั้งแต่เป็นสมานสังวาสแล้ว  จักแยกทำอุโบสถและสังฆกรรมใน
<span class="LineNumber"> 020 </span>สีมาเดียวกันหาได้ไม่ ต่างมีสิทธิในอันเข้าประชุมหรือในอันให้ฉันทะ
<span class="LineNumber"> 021 </span>ถ้าแยกทำ  กรรมกำเริบ  ใช้ไม่ได้.
