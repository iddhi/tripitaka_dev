<span class="LineNumber"> 001 </span>นักวินัยใครครวญดูเถิด.  พื้นที่อันสงฆ์กำหนดเป็นสีมานั้น  น่าเห็นว่า 
<span class="LineNumber"> 002 </span>เป็นที่จับจอง  เช่นเดียวกับสถานที่สร้างกุฎีในสังฆาทิเสสสิกขาบทที่ ๖
<span class="LineNumber"> 003 </span>ที่ ๗  แต่คำสมมติสีมาให้เป็นแดนไม่อยู่ปราศจากไตรจีวร  เรียก 
<span class="LineNumber"> 004 </span>ติจีวราวิปปวาส  บ่งว่าหาใช่อย่างนั้นไม่  ในคำนั้นมียกเว้นบ้านและ
<span class="LineNumber"> 005 </span>อุปจารบ้าน  อธิบายว่า  เขตอันสงฆ์กำหนดเป็นสีมานั้น  มีบ้านตั้งอยู่
<span class="LineNumber"> 006 </span>ในนั้น  เมื่อจะสมมติสีมานั้นให้เป็นแดนไม่อยู่ปราศจากไตรจีวร  เว้น
<span class="LineNumber"> 007 </span>บ้านและอุปจารบ้านไว้  กำหนดเอาที่นอกจากนั้นเป็นติจีวราวิปปวาส
<span class="LineNumber"> 008 </span>และที่นั้นคงเป็นป่าหาผู้จับจองมิได้  ทั้งมีเรื่องสาธกด้วย  ในหนังสือ
<span class="LineNumber"> 009 </span>มหาวงศ์พงศาวดารลังกา  มีเรื่องเล่าว่า พระเจ้าเทวานัมปิยดิส  ทรง
<span class="LineNumber"> 010 </span>อนุมัติให้พระสงฆ์สมมติสีมาครอบกรุงอนุราธ  ด้วยพระราชประสงค์ว่า
<span class="LineNumber"> 011 </span>จะได้เสด็จอยู่ในแดนสงฆ์  และในบาลีกล่าวถึงอาวาสหลายแห่งอยู่ใน
<span class="LineNumber"> 012 </span>สีมาเดียวกันก็มี  โดยนัยนี้ได้ความว่า  เขตที่สงฆ์กำหนดนั้นไม่ได้จับจอง
<span class="LineNumber"> 013 </span>ถือสิทธิ์ กำหนดโดยฐานเป็นเขตทำกิจพระศาสนา เช่นพวกสอน
<span class="LineNumber"> 014 </span>ศาสนาทำกันอยู่ในทุกวันนี้  ในบ้านเมืองที่เขาได้รับอนุญาต  เขาอาจ
<span class="LineNumber"> 015 </span>จัดปันเขตทำธุระของเขา  ไม่เกี่ยวกับการเมือง  สงฆ์ในครั้งก่อนก็น่า
<span class="LineNumber"> 016 </span>เป็นอย่างนี้  เช่นนี้เข้ากันได้กับคามสีมา  นิคมสีมา  ในฝ่ายอพัทธสีมา
<span class="LineNumber"> 017 </span>อันจะกล่าวถึงข้างหน้า.  ในภายหลังต่อมา  เขตพัทธสีมาค่อยมีจำกัดเข้า
<span class="LineNumber"> 018 </span>ทุกที  จนเป็นที่จับจอง  และต้องได้อนุญาตจากอาณาจักรด้วย.
<span class="LineNumber"> 019 </span>           เป็นธรรมเนียมแห่งการกำหนดเขต  จะต้องหมายเขตด้วยวัตถุ
<span class="LineNumber"> 020 </span>นั้น ๆ ในการกำหนดเขตสีมา  ทรงพระอนุญาตให้หมายเขตด้วยวัตถุ
<span class="LineNumber"> 021 </span>บางอย่าง  เรียกว่านิมิต  แปลว่า  เครื่องหมาย.  วัตถุอันควรใช้เป็น
