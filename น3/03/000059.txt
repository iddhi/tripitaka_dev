<span class="LineNumber"> 001 </span>           สังฆภัตรนั้น  หมายเอาของนำมาหรือส่งมาถวายสงฆ์ในอาราม 
<span class="LineNumber"> 002 </span>พอแจกทั่วกัน.  ภัตรอย่างนี้มีขึ้นในคราวใด  พึงแจกทั่วกันในคราวนั้น
<span class="LineNumber"> 003 </span>ไม่ต้องแจกต่อลำดับ  พึงแจกแก่สามเณรด้วยเสมอภาค.  ภัตรที่ทำขึ้น
<span class="LineNumber"> 004 </span>เลี้ยงพระสงฆ์ด้วยค่ากัลปนาของวัด  เรียกในอรรถกถาว่าวิหารภัตร  ก็พึง
<span class="LineNumber"> 005 </span>แจกอย่างสังฆภัตร. 
<span class="LineNumber"> 006 </span>           อุทเทสภัตร  หมายเอาของที่เขาถวายสงฆ์แต่ไม่พอแจกทั่วกัน
<span class="LineNumber"> 007 </span>เขานำมาหรือส่งมาถวายถึงอารามก็มี  ขอพระจากสงฆ์ไปรับมาจาก
<span class="LineNumber"> 008 </span>บ้านเรือนเขาก็มี.  ภัตรอย่างนี้  พึงแจกตั้งแต่พระสงฆเถระลงมา  หมด
<span class="LineNumber"> 009 </span>เพียงลำดับแต่ไร พึงกำหนดไว้แล้ว  เมื่อมีมาอีก  พึงแจกต่อไปตั้งแต่
<span class="LineNumber"> 010 </span>ลำดับที่ยังค้างอยู่  แจกตลอดถึงปลายลำดับแล้ว  พึงวกแจกตั้งแต่ต้น
<span class="LineNumber"> 011 </span>ลำดับลงไปอีก.  ทายกผู้ใดถวายเสมอทุกวันไป  เป็นนิตยภัตร  จะจัด
<span class="LineNumber"> 012 </span>ลำดับต่าง  เพื่อทายกผู้นั้นก็ควร  เช่นนี้พึงแจกภัตรของทายกผู้นั้นต่าง
<span class="LineNumber"> 013 </span>หาก  ตั้งแต่ต้นลำดับลงมาจนตลอดปลายลำดับแล้ว  แจกวกกลับลงมา
<span class="LineNumber"> 014 </span>อีก.  ภัตรอันมิใช่เจ้าของเดียว  เขาผลัดวาระกันถวายไม่ขาด  เป็นเหมือน
<span class="LineNumber"> 015 </span>นิตยภัตร  จัดลำดับต่างก็ได้เหมือนกัน.
<span class="LineNumber"> 016 </span>           นิมันตนะ หมายเอาการนิมนต์ของทายกเพื่อไปฉันที่บ้านเรือน
<span class="LineNumber"> 017 </span>ของเขา.  ที่เป็นการสงฆ์  พึงเห็นเช่นเชิญเสด็จพระผู้มีพระภาคเจ้าพร้อม
<span class="LineNumber"> 018 </span>ด้วยพระภิกษุสงฆ์ไปฉันที่นิเวศน์  พระสงฆ์นั้นไม่ระบุชัดว่า  ทั้งมวล
<span class="LineNumber"> 019 </span>หรือเพียงจำนวนหนึ่ง  ในคราวที่เสด็จเป็นอาคันตุกะไป  เช่น  พระเจ้า
<span class="LineNumber"> 020 </span>พิมพิสารพระเจ้ามคธราช  เชิญเสด็จไปเสวยที่พระราชนิเวศน์  ครั้ง
<span class="LineNumber"> 021 </span>เสด็จพระพุทธดำเนินไปกรุงราชคฤห์เป็นคราวแรกตั้งแต่ตรัสรู้มา  และ
