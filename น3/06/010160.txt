<span class="LineNumber"> 001 </span>	อนึ่ง  ในครั้งนั้น  มหาชนนับถือเทวดา  และวัตถุศักดิ์สิทธิ์ว่า    
<span class="LineNumber"> 002 </span>มีฤทธิ์  บันดาลร้ายดีให้มีแก่พวกมนุษย์ได้  จึงบวงสรวงอ้อนวอนขอให้
<span class="LineNumber"> 003 </span>กำจัดภัย  และช่วยให้สำเร็จปรารถนา.  สมเด็จพระบรมศาสดาทรง
<span class="LineNumber"> 004 </span>สั่งสอนให้สันนิษฐานเห็นว่า  สิ่งทั้งปวงเป็นผลเกิดมีขึ้นเพราะเหตุ  จะ
<span class="LineNumber"> 005 </span>สิ้นไป  ก็เพราะสิ้นแห่งเหตุ  ทรงสั่งสอนให้ได้  <B>กัมมัสสกตาญาณ</B>
<span class="LineNumber"> 006 </span>คือความรู้จักกำหนดเห็น  ความที่แห่งสัตว์มีกรรมอันตนทำ  เป็นของตน
<span class="LineNumber"> 007 </span>กล่าวคือ  ทำดีก็ได้ผลดี  ทำชั่วก็ได้ผลชั่ว  ข้อนี้พึงเห็นอุทาหรณ์ใน
<span class="LineNumber"> 008 </span>การทรงแสดงว่า  สุภวิบุลผล  คือ  อายุ  วรรณะ  สุขะ  ยศ  สวรรค์  ย่อม
<span class="LineNumber"> 009 </span>ไม่ได้ด้วยความปรารถนาและอ้อนวอน  ย่อมได้เพราะปฏิปทาเป็นทาง
<span class="LineNumber"> 010 </span>มาแห่งผลเหล่านั้นเอง  และทรงแสดงการถึงวัตถุศักดิ์สิทธิ์  เช่นภูเขา
<span class="LineNumber"> 011 </span>วนะ  อาราม  และรุกขเจดีย์  เป็นสรณะของพวกมนุษย์  ผู้หวาดหวั่น
<span class="LineNumber"> 012 </span>แต่ภัยว่า  หาเป็นสรณะที่แท้ไม่  และทรงแสดงถึงเหตุผลอย่างอื่นอีก.
<span class="LineNumber"> 013 </span>	เนื่องด้วยความนับถือเทวดานั้น  คนในครั้งนั้น  ได้ทำพิธีบูชา
<span class="LineNumber"> 014 </span>ยัญฆ่าสัตว์พาหนะ  เช่นโคและม้าบ้าง  ปศุสัตว์เช่นแพะ  แกะ  สุกร
<span class="LineNumber"> 015 </span>ไก่บ้าง  เอาเนื้อเผาไฟเซ่นพระเพลิง  เพื่อสะเดาะเคราะห์  หรือเพื่อใช้
<span class="LineNumber"> 016 </span>บนในเมื่อมีโชคชัยได้ลาภ  พิธีของท่านผู้มีอำนาจหรือมั่งมี  ย่อมเป็น
<span class="LineNumber"> 017 </span>การใหญ่ขึ้นไปตามส่วน  เกณฑ์ผู้คนเข้ามาขวนขวายในการนี้  พลอย
<span class="LineNumber"> 018 </span>ได้รับความลำบากตามกัน  ได้ยินว่า  ก่อนแต่นั้น  บูชายัญอันสำคัญ
<span class="LineNumber"> 019 </span>ถึงฆ่ามนุษย์บ้างก็มี.  สมเด็จพระบรมศาสดาทรงชักนำในทางบริจาคทาน
<span class="LineNumber"> 020 </span>อันจะสำเร็จประโยชน์แก่ปฏิคาหกแล้วอุทิศส่วนกุศลแด่เทวดาเป็นส่วน
<span class="LineNumber"> 021 </span>เทวดาพลีแทนบูชายัญญพิธี  และบวงสรวงอย่างอื่น  ข้อนี้พึงเห็น
