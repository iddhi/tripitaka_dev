<span class="LineNumber"> 001 </span>รับความฝึกด้วยอุบายนั้น ๆ  เขาทำอย่างไร  ?  ทูลว่า  เมื่อเป็นเช่นนี้
<span class="LineNumber"> 002 </span>เขาย่อมฆ่าม้านั้นเสีย   เพื่อมิให้เกิดคำครหาแก่สกุลอาจารย์ของเขา.  
<span class="LineNumber"> 003 </span>ในลำดับนั้น   เขากราบทูลถามพระองค์บ้างว่า  พระองค์ก็เป็นสารถี
<span class="LineNumber"> 004 </span>ฝึกคนที่ควรฝึก  ไม่มีผู้อื่นยิ่งไปกว่า  พระองค์ทรงฝึกเขาอย่างไร  ?
<span class="LineNumber"> 005 </span>ตรัสตอบว่า  ทรงฝึกด้วยอุบายอันละเอียดบ้าง  ด้วยอุบายอันหยาบบ้าง
<span class="LineNumber"> 006 </span>ด้วยอุบายทั้งสองประการบ้าง  ทรงแสดงการฝึกด้วยอุบายอันละเอียด
<span class="LineNumber"> 007 </span>นั้น  คือทรงแสดงสุจริตกายวาจาใจ  ผลแห่งสุจริต  แก่เทวดาและ
<span class="LineNumber"> 008 </span>มนุษย์อันเป็นสัตว์ประณีต  ทรงแสดงการฝึกด้วยอุบายอันหยาบนั้น
<span class="LineNumber"> 009 </span>คือ  แสดงทุจริตใน  ๓  ทวาร  ผลของทุจริต  และอบาย  ๓  คือ นรก
<span class="LineNumber"> 010 </span>กำเนิดดิรัจฉาน  และวิสัยแห่งเปรต  อันเป็นที่เกิดแห่งสัตว์เลวทราม
<span class="LineNumber"> 011 </span>ทรงแสดงการฝึกด้วยอุบายทั้งสองประการนั้น  คือทรงแสดงส่วนข้าง
<span class="LineNumber"> 012 </span>ไม่ดีก่อน  แล้วทรงแสดงส่วนข้างดี.  นายเกสีทูลถามว่า  ถ้าคนนั้นไม่รับ
<span class="LineNumber"> 013 </span>ความฝึกหัดด้วยอุบายทุกชนิด  พระองค์ทรงทำอย่างไร ?  ทูลถามว่า
<span class="LineNumber"> 014 </span>ปาณาติบาต  ย่อมไม่ควรแก่พระองค์มิใช่หรือ  เหตุไฉนจึงตรัสว่าทรง
<span class="LineNumber"> 015 </span>ฆ่าเขาเสีย ?   ตรัสตอบว่า  ปาณาติบาต  ไม่ควรแก่พระองค์จริงอยู่
<span class="LineNumber"> 016 </span>พระวาจาที่ตรัสว่าทรงฆ่าเขาเสียนั้น   เป็นโวหารใช้พูดในธรรมวินัย
<span class="LineNumber"> 017 </span>ความว่า  คนใดไม่รับฝึกหัดด้วยอุบายนั้น ๆ  พระศาสดาก็ดี  พระ
<span class="LineNumber"> 018 </span>สาวกก็ดี  ไม่ว่ากล่าวสั่งสอนคนนั้นอีกเลย  อย่างนี้แลเรียกว่าฆ่าผู้นั้นเสีย
<span class="LineNumber"> 019 </span>	ความมุ่งหมายของสมเด็จพระบรมศาสดา  ในอันฝึกคนที่ฝึกได้
<span class="LineNumber"> 020 </span>นั้น   ก็เพื่อนำให้หลีกจากการณ์และผลอันเลวทรามอันเป็นทางมาแห่ง
