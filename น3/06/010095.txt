<span class="LineNumber"> 001 </span>จิตก็จะต้องมั่นเป็นอุปจารสมาธิ  ให้สำเร็จกิจเป็นกามาพจรกุศล  ซึ่งจะ  
<span class="LineNumber"> 002 </span>นำตนให้เกิดในสุคติภพ   และเป็นอุปนิสัยปัจจัยแห่งมรรคผลนิพพาน 
<span class="LineNumber"> 003 </span>ด้วยเหตุดังนั้น กุลบุตรผู้มีศรัทธาและปัญญา  ควรจะเจริญอาหาเรปฏิ-
<span class="LineNumber"> 004 </span>กูลสัญญากัมมัฏฐานนี้.  อาหาเรปฏิกูลสัญญากัมมัฏฐานยุติแต่เท่านี้.
<span class="LineNumber"> 005 </span>	จะอธิบายในจตุธาตุววัตถานกัมมัฏฐานต่อไปว่า  ความกำหนด
<span class="LineNumber"> 006 </span>หมายซึ่งธาตุ  โดยสภาวะความเป็นเองของธาตุ   ชื่อว่าธาตุววัตถานะ
<span class="LineNumber"> 007 </span>กำหนดหมายทั้ง  ๔  ธาตุ  ชื่อว่าจตุธาตุววัตถานะ  จตุธาตุววัตถาน-
<span class="LineNumber"> 008 </span>กัมมัฏฐานนี้  บางท่านเรียกว่า  ธาตุกัมมัฏฐาน  โยคาพจรกุลบุตร
<span class="LineNumber"> 009 </span>ผู้มีศรัทธาปรารถนาจะเจริญธาตุกัมมัฏฐานนี้  พึงละกิจกังวลห่วงใยเสีย
<span class="LineNumber"> 010 </span>ให้สิ้น  แล้วเข้าไปยังเสนาสนะที่สงัด  ตั้งสติพิจารณานึกซึ่งกาย
<span class="LineNumber"> 011 </span>แยกออกไปให้เห็นเป็นแต่ธาตุ  ๔  คือ  ดิน   น้ำ  ไฟ  ลม  เห็นสิ่งที่แข็งที่
<span class="LineNumber"> 012 </span>กระด้างมีอยู่ในกาย   ตั้งแต่ผม  ขน  เป็นต้น  จนถึงกรีสเป็นที่สุด  จัดเป็น
<span class="LineNumber"> 013 </span>ธาตุดิน.  สิ่งที่เหลวเอิบอาบซาบซึมไป   มีอยู่ในกายตั้งแต่น้ำดีเป็นต้น
<span class="LineNumber"> 014 </span>จนถึงมูตรเป็นที่สุด  จัดเป็นธาตุน้ำ.  สิ่งทำให้กายอบอุ่นอยู่  เรียกว่า
<span class="LineNumber"> 015 </span>สันตัปปัคคี  ๑  สิ่งที่ทำให้กายย่อมทรุดโทรมเหี่ยวแห้งคร่ำคร่าวิกล
<span class="LineNumber"> 016 </span>วิปริตไป   ปราศจากงาม  เรียกว่าชีรณัคคี  ๑  สิ่งที่ทำให้กายร้อนกระวน
<span class="LineNumber"> 017 </span>กระวายจนทนไม่ได้  ต้องประพรมชโลมพ่นทา  เรียกว่าปริทัยหัคคี  ๑
<span class="LineNumber"> 018 </span>สิ่งที่ทำอาหารในกายให้แปรปรวนย่อยไปเป็นอันดี   เรียกว่าปริณา-
<span class="LineNumber"> 019 </span>มัคคี  ๑  เพลิง  ๔  อย่างนี้  จัดเป็นธาตุไฟ  สิ่งที่อุปถัมภ์ค้ำชูกาย  ให้
<span class="LineNumber"> 020 </span>สำเร็จมีสั่นไหว  ลุก  เดิน  ยืน  นั่ง  นอน  ได้เป็นต้น  จัดเป็นธาตุลม
<span class="LineNumber"> 021 </span>ธาตุลมนั้น   มีอาการเป็น  ๖  อย่าง  คือลมพัดขึ้นเบื้องบน  ทำให้เป็น
