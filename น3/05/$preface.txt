<span class="LineNumber"> 001 </span>                                     คำนำ
<span class="LineNumber"> 002 </span>            บาลีพระธรรมบทนี้  พระธรรมสังคาหกาจารย์  สังคีติไว้ใน 
<span class="LineNumber"> 003 </span>ขุททกนิกาย  เป็นคาถาล้วนว่าด้วยธรรมต่างข้อ  จัดไว้เป็นหมวด ๆ
<span class="LineNumber"> 004 </span>เรียกว่าวรรค  เช่นคาถาคู่  กล่าวทั้งส่วนดีส่วนชั่ว  เรียกยมกวรรค
<span class="LineNumber"> 005 </span>กล่าวความไม่ประมาท  เรียกอัปปมาทวรรค  กล่าวบาป  เรียก
<span class="LineNumber"> 006 </span>บาปวรรค.
<span class="LineNumber"> 007 </span>             มีอรรถกถาแก้บาลีเหมือนปกรณ์อื่น  แต่ในคำนมัสการของ
<span class="LineNumber"> 008 </span>อรรถกถานั้นกล่าวว่า  เดิมเป็นภาษาสิงหฬ  ท่านผู้รจนาแปลเป็น
<span class="LineNumber"> 009 </span>ภาษามคธ  ข้างท้ายกล่าวว่า  ท่านผู้รจนานั้น  มีนามว่า  พุทธโฆษะ
<span class="LineNumber"> 010 </span>แต่พิจารณาสำนวนผู้รจนาไม่ใช่รูปเดียวกัน  คงจะแบ่งกันทำเป็นตอน
<span class="LineNumber"> 011 </span>แต่พระพุทธโฆษาจารย์เป็นเจ้าของ  ท่านผู้อื่นเป็นผู้ช่วย.  บาลีมีราว
<span class="LineNumber"> 012 </span>๒ ผูกใบลาน  หรือ ๒๙  หน้ากระดาษพิมพ์  ( ยก ๘ หน้า )  อรรถกถา
<span class="LineNumber"> 013 </span>มีจำนวนถึง ๔๐ ผูก  หรือ ๑,๒๓๔  หน้ากระดาษพิมพ์.
<span class="LineNumber"> 014 </span>            อรรถกถาพระธรรมบทนี้  ใช้เป็นหลักสูตรสอบความรู้บาลีของ
<span class="LineNumber"> 015 </span>ภิกษุสามเณรชั้นเปรียญ ๓ ประโยคมานมนาม  ทั้งเป็นหนังสือใช้เทศนา
<span class="LineNumber"> 016 </span>ในฤดูเข้าพรรษาด้วย.  ในบัดนี้  ยังใช้เป็นหลักสูตรสำหรับสอบ
<span class="LineNumber"> 017 </span>ความรู้บาลีอยู่เหมือนกัน  แม้พระธรรมกถึกเดี๋ยวนี้ไม่เทศนาตามเรื่อง
<span class="LineNumber"> 018 </span>นิทานในอรรถกถาก็จริง  แม้อย่างนั้น  ยังใช้คาถาเป็นบทตั้งแต่อธิบาย
<span class="LineNumber"> 019 </span>ตามอัตโนมัติของผู้เทศก์.

<span class="LineNumber"> 020 </span>เป็นธรรมดาของหนังสือที่ได้ความว่ามีผู้กล่าว  หรือเขียนไว้ด้วย 
<span class="LineNumber"> 021 </span>ปรารภเหตุอย่างไร  ย่อมจะให้ความเข้าใจแจ่มแจ้ง  เพราะเหตุนี้
<span class="LineNumber"> 022 </span>กระมัง  จึงได้เกิดมีอรรถกถาแห่งพระธรรมบทนี้ขึ้น  ท่านอ้างว่า
<span class="LineNumber"> 023 </span>อรรถกถาเดิมรจนาในภาษาสิงหฬ  ก็น่าเห็นสม  มีนิสัยของชาวสิงหฬ
<span class="LineNumber"> 024 </span>ปรากฏอยู่ในนั้นเป็นอันมาก  อ่านในท้องเรื่องก็คงรู้ได้.          
<span class="LineNumber"> 025 </span>            เดิมพระอริยมุนี  ( จตฺตสลฺโล  เจ่ม )  วัดมกุฏกษัตริย์  ได้แปล
<span class="LineNumber"> 026 </span>คาถาพระธรรมบท  เป็นความไทย  พิมพ์ขึ้นครั้งหนึ่ง  ข้าพเจ้าได้ขอ
<span class="LineNumber"> 027 </span>เธอให้เรียงเรื่องที่ว่าทรงปรารภตรัสเทศนา  ดังกล่าวในอรรถกถาเดิม
<span class="LineNumber"> 028 </span>ขึ้นด้วย  แม้เรื่องเหล่านั้นมีฝอยระคนอยู่มาก  ก็พอจะนำความเข้าใจ
<span class="LineNumber"> 029 </span>ให้แจ่มขึ้นได้  ทั้งจะเป็นประโยชน์อุดหนุนการเล่าเรียนบาลีด้วย  พระ-
<span class="LineNumber"> 030 </span>อริยมุนีจึงได้เรียบเรียงเพิ่มขึ้น  ตามข้อนั้น  เสร็จแล้วเธอนำมาให้
<span class="LineNumber"> 031 </span>เพื่อตรวจ  แต่คราวนั้น  ข้าพเจ้ายังไม่มีช่องจะได้อ่านตรวจ จึงสั่ง
<span class="LineNumber"> 032 </span>ให้เธอพิมพ์ไปพลาง  ครั้นพิมพ์เสร็จแล้ว  ยังไม่ทันได้แจกจ่าย
<span class="LineNumber"> 033 </span>ข้าพเจ้าอ่านตรวจจบแล้ว  จึงได้เรียงคำแก้ข้อความที่พระอริยมุนีแปล
<span class="LineNumber"> 034 </span>พลาดไว้  และคำอธิบายความบางข้อที่ผู้อ่านควรรู้  ต่อไว้ข้างท้าย
<span class="LineNumber"> 035 </span>ส่วนอักษรผิดหรือขาดวิ่นในขณะที่พิมพ์ก็ดี  ระยะวรรคไม่เรียบร้อย
<span class="LineNumber"> 036 </span>ก็ดี  ข้าพเจ้าไม่ได้ชำระทั่วไป  เพราะการพิมพ์หนังสือไทยยังไม่แม่นยำ
<span class="LineNumber"> 037 </span>พอจะวางใจได้ว่าแก้แล้วจะถูก  แก้ไว้แต่เฉพาะบางคำที่เป็นบาลี  อันจะ
<span class="LineNumber"> 038 </span>นำความเข้าใจผิดไปได้เมื่อคำชำระมีน้อย  หากจะพิมพ์พลาดอีกซ้ำหนึ่ง
<span class="LineNumber"> 039 </span>ก็ยังพอจะเขียนแก้ด้วยหมึกได้อยู่.
           
<span class="LineNumber"> 040 </span>  ข้าพเจ้าขอสรรเสริญพระอริยมุนีไว้ในที่นี้ว่า  เป็นผู้เอาใจใส่ใน 
<span class="LineNumber"> 041 </span>การแปลและรจนาหนังสือต่าง ๆ  เพื่อเพิ่มประโยชน์ให้แก่ผู้ถือศาสนา
<span class="LineNumber"> 042 </span>ร่วมกัน  ภิกษุเช่นนี้  ชื่อว่ายังพระศาสนาของพระศาสดาให้รุ่งเรือง
<span class="LineNumber"> 043 </span>เพื่อคนทั้งหลายได้ญาณจักษุเห็นธรรม  ดังคำเปรียบว่าเหมือนส่อง
<span class="LineNumber"> 044 </span>ประทีปเพื่อคนมีจักษุได้เห็นฉะนั้น.
<span class="LineNumber"> 045 </span>								กรม-วชิรญาณวโรรส
<span class="LineNumber"> 046 </span>					 	 วันที่ ๗ เมษายน  พุทธศักราช  ๒๔๕๗

