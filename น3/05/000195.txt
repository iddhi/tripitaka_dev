<span class="LineNumber"> 001 </span>                       ๑๘๓.  เรื่องอัญญตรพราหมณ์
<span class="LineNumber"> 002 </span>           พระบรมศาสดา  ทรงปรารภพราหมณ์คนหนึ่ง  ได้กระทำกุศล 
<span class="LineNumber"> 003 </span>เป็นลำดับมา  เบื้องต้นได้เห็นที่ ๆ  ภิกษุรูปหนึ่ง  ยืนครองจีวร  รกไป 
<span class="LineNumber"> 004 </span>ด้วยหญ้า  จึงทำที่นั้นให้เตียนแล้ว  เกลี่ยทราย  ทำประรำบังแดดสร้าง
<span class="LineNumber"> 005 </span>ศาลา  มีการฉลองเลี้ยงภิกษุสงฆ์  มีพระพุทธเจ้าเป็นประธาน  แล้ว
<span class="LineNumber"> 006 </span>ทูลประวัติแห่งการสร้างศาลา  แต่เบื้องต้นเป็นลำดับมา  เมื่อพระองค์
<span class="LineNumber"> 007 </span>จะทรงอนุโมทนา  จึงตรัสพระคาถานี้
<span class="LineNumber"> 008 </span>           <B>อนุปุพฺเพน  เมธาวี</B>		ผู้มีปัญญา  ควรขจัดมลทินของตน
<span class="LineNumber"> 009 </span><B>โถกํ  โถกํ  ขเณ  ขเณ</B>			เสียในขณะ ๆ  ทีละน้อย ๆ  โดย
<span class="LineNumber"> 010 </span><B>กมฺมาโร  รชตสฺเสว</B>  			ลำดับไป  เหมือนช่างทองชำระ
<span class="LineNumber"> 011 </span><B>นิทฺธเม  มลมตฺตโน,</B>			สนิมแห่งเงินฉะนั้น.
<span class="LineNumber"> 012 </span>                      ๑๘๔.  เรื่องพระดิสสเถระ
<span class="LineNumber"> 013 </span>           พระบรมศาสดา  ทรงปรารภภิกษุรูปหนึ่ง  ชื่อดิสสเถระ  มีจีวร
<span class="LineNumber"> 014 </span>เนื้อละเอียดดีตัวหนึ่ง  เป็นที่พอใจนัก  ยังไม่ทันได้บริโภค  ก็ทำกาล-
<span class="LineNumber"> 015 </span>กิริยาเสียก่อน  ครั้นทำกาลกิริยาแล้ว  ได้ไปเกิดเป็นเล็นอยู่ที่จีวรนั้น
<span class="LineNumber"> 016 </span>สงฆ์ปรารภจะแจกจีวรนั้น  เล็นวิ่งร้องไปมาว่าไม่ยอมให้  พระศาสดา
<span class="LineNumber"> 017 </span>ทรงทราบด้วยทิพยโสต  จึงทรงห้ามพระภิกษุให้รอก่อน ต่อล่วง ๗ วัน
<span class="LineNumber"> 018 </span>แล้วจึงแจก  ในวันที่ ๗  เล็นนั้นก็ทำกาลกิริยา  ไปเกิดในดุสิตพิมาน
