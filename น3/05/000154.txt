<span class="LineNumber"> 001 </span>มีนามว่ากาละ  เป็นมิจฉาทิฏฐิ  ไม่เดินตามรอยของเศรษฐีผู้เป็นบิดา
<span class="LineNumber"> 002 </span>เศรษฐีมีความปริวิตกที่จะให้นายกาละมีศรัทธาปสาทะในพระพุทธ- 
<span class="LineNumber"> 003 </span>ศาสนา  จึงประโลมปลอมด้วยทรัพย์ว่า  ดูก่อนพ่อ  ถ้าเจ้าไปรักษา
<span class="LineNumber"> 004 </span>อุโบสถฟังธรรมที่วิหารแล้ว  บิดาจะให้ทรัพย์แก่เจ้า ๑๐๐ กหาปณะ
<span class="LineNumber"> 005 </span>นายกาละอยากได้ทรัพย์  จึงรับต่อเศรษฐี  ครั้งถึงเวลาก็ไป  แต่มิได้ 
<span class="LineNumber"> 006 </span>ฟังธรรม  ไปซ่อนนอนอยู่  พอรุ่งเช้าก็กลับมา  เศรษฐียินดีให้ทรัพย์
<span class="LineNumber"> 007 </span>ตาสัญญา  วันรุ่งขึ้นเศรษฐีจึงกล่าวแก่บุตรอีกว่า  ถ้าเจ้าไปฟังธรรม
<span class="LineNumber"> 008 </span>จำมาได้เพียงบทหนึ่ง  บิดาจะให้ทรัพย์แก่เจ้าพันกหาปณะ นายกาละ
<span class="LineNumber"> 009 </span>ก็รับต่อบิดา ครั้นถึงเวลาจึงไปสู่วิหาร  ตั้งใจว่า  ถ้าเรากำหนดธรรม
<span class="LineNumber"> 010 </span>ได้บทหนึ่งแล้วจะกลับไป  พระศาสดาจึงทรงกระทำไม่ให้เขากำหนดได้
<span class="LineNumber"> 011 </span>นายกาละก็ตั้งใจฟังโดยเคารพ  ได้ดำรงอยู่ในโสดาปัตติผลในคืนวันนั้น
<span class="LineNumber"> 012 </span>วันรุ่งเช้า  จึงกลับไปบ้าน  พร้อมกับภิกษุสงฆ์มีพระพุทธองค์เป็น
<span class="LineNumber"> 013 </span>ประธาน  เศรษฐีจึงจัดการเลี้ยงดูพระภิกษุสงฆ์  เสร็จภัตกิจแล้ว
<span class="LineNumber"> 014 </span>ยกเอาทรัพย์พันหนึ่งมาให้แก่บุตรตามสัญญา  ต่อหน้าที่นั่ง  นายกาละ
<span class="LineNumber"> 015 </span>ละอายไม่รับ  เศรษฐีจึงทูลเล่าเรื่องนั้นแต่ต้นถวายพระศาสดา  พระองค์
<span class="LineNumber"> 016 </span>จึงตรัสพระคาถานี้
<span class="LineNumber"> 017 </span>           <B>ป€พฺยา  เอกรชฺเชน</B>		โสดาปัตติผลประเสริฐกว่าความ
<span class="LineNumber"> 018 </span><B>สคฺคสฺส  คมเนน  วา</B>			เป็นเอกราชในปฐพี  และความ
<span class="LineNumber"> 019 </span><B>สพฺพโลกาธิปจฺเจน</B>			ไปสวรรค์  และความเป็นอธิบดี
<span class="LineNumber"> 020 </span><B>โสตาปตฺติผลํ  วรํ</B>  			ในโลกทั้งหมด.
