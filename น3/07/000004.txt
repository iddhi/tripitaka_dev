<span class="LineNumber"> 001 </span>	ก็แลวิปัสสนานั้น คือปัญญาอันแจ้งชัด  เห็นอรรถเห็นธรรม  
<span class="LineNumber"> 002 </span>อันมีจริงอันเป็นความจริงอย่างไร  ปัญญาอันเห็นตามเป็นจริง  กำหนด
<span class="LineNumber"> 003 </span>สามัญญลักษณะทั้ง ๓ คือ ความเป็นของไม่เที่ยง  ๑  ความเป็นทุกข์ ๑
<span class="LineNumber"> 004 </span>ความเป็นอนัตตา ๑ ถอนความถือมั่น  ด้วยตัณหา มานะ  ทิฏฐิเสียได้
<span class="LineNumber"> 005 </span>ชื่อว่าวิปัสสนาปัญญา  เห็นวิเศษ  เห็นแจ้ง  เห็นชัด  ปัญญานั้นก็เป็น
<span class="LineNumber"> 006 </span>สภาวธรรมอย่างหนึ่ง  เกิดพร้อมกับจิตบางเหล่า  เป็นสภาพรู้ชัดตามจริง
<span class="LineNumber"> 007 </span>เป็นไปโดยความเป็นผู้ฉลาด  ในความเจริญและความฉิบหายและอุบาย
<span class="LineNumber"> 008 </span>แห่งความเจริญและความฉิบหาย  และความฉลาดในอรรถในธรรม
<span class="LineNumber"> 009 </span>ทั้งหลาย  เป็นผู้ส่องให้ความชัชวาล  ประหนึ่งแสงสว่างในรูปทั้งหลาย.
<span class="LineNumber"> 010 </span>	 สาธุชนผู้จะเจริญให้ปัญญานั้นเกิดมีขึ้น  พึงประกอบการเรียน
<span class="LineNumber"> 011 </span>อุเทศ และไต่ถามความ  และทรงจำ  และท่องสาธยาย  และพิจารณา
<span class="LineNumber"> 012 </span>ให้บริบูรณ์ขึ้น  ณ  สำนักแห่งอาจารย์ผู้ฉลาด  ทิฏฐิความเห็นทั้งหลาย
<span class="LineNumber"> 013 </span>อันไม่มีประโยชน์  เป็นไปด้วยถือผิดต่าง ๆ อย่างไร  เป็นไปในโลก
<span class="LineNumber"> 014 </span>สาธุชนพึงหยั่งด้วยปัญญาพิจารณา และละเว้นทิฏฐิเหล่านั้นเสียด้วย
<span class="LineNumber"> 015 </span>ประการทั้งปวง  พึงเจริญปัญญาอันมาในคำสอนของพระพุทธเจ้าให้
<span class="LineNumber"> 016 </span>เกิดมีขึ้นในจิต  ปัญญาซึ่งมาในพระพุทธศาสนานั้น  คืออุทยัตถคามินี
<span class="LineNumber"> 017 </span>ปัญญาอันไปยังความอุทัยและอัสดง  พิจารณาความเกิดและความ
<span class="LineNumber"> 018 </span>เสื่อมสิ้นแห่งสังขารเป็นอารมณ์  เป็นปัญญาอันพิเศษไปจากข้าศึก
<span class="LineNumber"> 019 </span>คือกิเลสเครื่องเศร้าหมองจิตได้  อาจสามารถจะทำลายกิเลสที่ยังไม่เคย
<span class="LineNumber"> 020 </span>ทำลายให้พินาศได้  จะให้ผู้เจริญบรรลุความสิ้นทุกข์ได้โดยชอบ  นำผู้
<span class="LineNumber"> 021 </span>ปฏิบัติออกไป  เพื่อความสิ้นทุกข์โดยชอบได้จริง  เป็นปัญญาอันมั่นคง
