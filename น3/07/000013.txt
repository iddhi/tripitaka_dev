<span class="LineNumber"> 001 </span>ว่า สังขารทั้งปวงเป็นทุกข์อันสัตว์ทนยากฉะนี้  เมื่อนั้นบุคคลย่อม  
<span class="LineNumber"> 002 </span>เหนื่อยหน่ายในทุกข์  คือบริหารทำนุบำรุงรักษาเบญจขันธ์  อันนี้เป็น
<span class="LineNumber"> 003 </span>มรรคาแห่งความบริสุทธิ์. เมื่อใดบุคคลเห็นด้วยปัญญาว่า  ธรรม
<span class="LineNumber"> 004 </span>ทั้งปวงเป็นอนัตตา  ดังนี้  เมื่อนั้นบุคคลย่อมเหนื่อยหน่ายในทุกข์  คือ
<span class="LineNumber"> 005 </span>ความบริหารทำนุบำรุงเบญจขันธ์  อันนี้เป็นมรรคาแห่งความบริสุทธิ์.
<span class="LineNumber"> 006 </span>วิปัสสนาญาณที่พิจารณาสังขารโดยเป็นธรรม  ไม่เที่ยง เป็นทุกข์  เป็น
<span class="LineNumber"> 007 </span>อนัตตาแล้ว  เกิดนิพพานความเบื่อหน่าย  เป็นมรรคาอุบายแห่งนิพพาน
<span class="LineNumber"> 008 </span>ด้วยประการฉะนี้.
<span class="LineNumber"> 009 </span>	เพระเหตุฉะนี้  สมเด็จพระสุคตศักยมุนีโลกนาถ  จึงได้ทรง
<span class="LineNumber"> 010 </span>แสดงอานิสงส์ในพระสูตรต่าง ๆ เป็นอเนกสถานว่า  พระอริยสาวก
<span class="LineNumber"> 011 </span>ผู้ได้สดับแล้ว  เมื่อเห็นลงเป็นยถาภูตญาณทัสสนะแล้ว  ถอนคาหะ
<span class="LineNumber"> 012 </span>๓ อย่างเสีย  ก็ย่อมเหนื่อยหน่ายในรูป  เวทนา  สัญญา  สังขาร  วิญญาณ
<span class="LineNumber"> 013 </span>ครบทั้ง ๕ ขันธ์  เมื่อเหนื่อยหน่ายอยู่ฉะนั้น  ก็วิราชปราศย้อม  คือ
<span class="LineNumber"> 014 </span>บรรลุอริยมรรค  เป็นสมุจเฉทปหาน  สยายกิเลสที่ย้อมสันดานให้นิราศ
<span class="LineNumber"> 015 </span>ไป  เพราะวิราคะอริยมรรคเกิดแล้ว  อริยสาวกนั้น  ก็วิมุตหลุดถอน
<span class="LineNumber"> 016 </span>จากสรรพอาสวะ คือบรรลุอริยผล  ให้จิตหลุดพ้นจากกิเลสลามกธรรม
<span class="LineNumber"> 017 </span>เป็นวิสุทธสัตว์สันดานหมดจดแล้วด้วยดี  ครั้นจิตพ้นกิเลสแล้ว  ก็
<span class="LineNumber"> 018 </span>ย่อมมีญาณหยั่งรู้ว่าจิตพ้นแล้ว  เธอนั้นก็รู้สว่างชัดว่าสิ้นชาติ  อยู่
<span class="LineNumber"> 019 </span>จบพรหมจรรย์แล้ว  กิจที่ควรทำได้ทำเสร็จแล้ว  กิจอื่นเพื่อเหตุ
<span class="LineNumber"> 020 </span>อย่างนี้ไม่มี  เธอนั้นมีปัจจเวกขณญาณหยั่งทราบฉะนี้.
