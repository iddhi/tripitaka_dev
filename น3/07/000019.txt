<span class="LineNumber"> 001 </span>๓ ประการคือ  อนิจจลักษณะ  อาการเครื่องหมายว่าไม่เที่ยงประการ ๑  
<span class="LineNumber"> 002 </span>ทุกขลักษณะ อาการเครื่องหมายว่าเป็นทุกข์ประการ  ๑  อนัตตลักษณะ
<span class="LineNumber"> 003 </span>อาการเครื่องหมายว่าไม่ใช่ของตัวประการ ๑.  ความเกิดขึ้นในเบื้องต้น
<span class="LineNumber"> 004 </span>ความแปรปรวนในท่ามกลาง  ความแตกสลายในที่สุด  นี้เครื่องหมาย
<span class="LineNumber"> 005 </span>ว่าไม่เที่ยง ความทนได้ยาก  นี้เครื่องหมายว่าเป็นทุกข์  ความไม่ได้
<span class="LineNumber"> 006 </span>ตามใจหวัง  นี้เครื่องหมายว่าไม่ใช่ของตัว  ลักษณะ ๓ ประการนี้
<span class="LineNumber"> 007 </span>เรียกว่าสามัญญลักษณะ  แปลว่า ลักษณะซึ่งมีเสมอทั่วกันไป.
<span class="LineNumber"> 008 </span>	[ควรขยายความสาธกด้วยสังขารประณีตหรือต่ำช้า  ก็เกิดตาย
<span class="LineNumber"> 009 </span>เหมือนกัน]  ในสามัญญลักษณะ ๓ ประการนั้น  อนิจจลักษณะและ
<span class="LineNumber"> 010 </span>ทุกขลักษณะยังมีผู้พิจารณาเห็น  แต่อนัตตลักษณะเป็นของลี้ลับ ไม่มี
<span class="LineNumber"> 011 </span>ใครคิดเห็น  เปรียบเหมือนของที่คว่ำอยู่   แท้จริง  เมื่อบุคคลได้เห็น
<span class="LineNumber"> 012 </span>หรือได้ยินข่าวว่าคนนั้นคนนี้ตาย  มีความสังเวช เปล่งอุทานวาจาว่า
<span class="LineNumber"> 013 </span>อนิจจัง ๆ หรือเมื่อได้เสวยทุกข์กายทุกข์ใจอย่างใดอย่างหนึ่ง  ก็
<span class="LineNumber"> 014 </span>เปล่งอุทานว่า  ทุกข์เหลือทน ๆ ไม่มีใครจะกล่าวว่าไม่ใช่ของเรา  ช่าง
<span class="LineNumber"> 015 </span>เถิด.  นักปราชญ์นอกพระศาสนาที่เป็นคนมีปัญญายังสามารถสั่งสอน
<span class="LineNumber"> 016 </span>มหาชน  ด้วยอนิจจลักษณะ  แสดงอายุของสัตว์ทั้งหลายไม่ยืนนาน  เกิด
<span class="LineNumber"> 017 </span>แล้วก็จะพลันดับไปบ้าง  ด้วยทุกขลักษณะ แสดงทุกข์ภัยไข้เจ็บของ
<span class="LineNumber"> 018 </span>สัตว์ทั้งหลายเป็นต้นบ้าง  แต่ไม่มีใครจะเล็งเห็นอนัตตาลักษณะเลยสักคน
<span class="LineNumber"> 019 </span>ไม่ต้องกล่าวถึงว่าจะสามารถยกขึ้นสั่งสอนชนเหล่าอื่น  ข้อนั้นเป็นอัน
<span class="LineNumber"> 020 </span>ไม่มีเลย  ความข้อนี้ควรสาธกด้วยอรกสูตร  ในคัมภีร์สัตตกังคุตรว่า<SUP>๑</SUP>

<span class='footnote'>๑. องฺ.  สตฺตก. ๒๓/๑๓๘.</span>
