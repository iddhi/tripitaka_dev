<span class="LineNumber"> 001 </span>ในพระบาลีเรียก  <B>ปริณามคฺคิ</B>  แปลว่า  ไฟแปรอาหาร  นับในพวก  
<span class="LineNumber"> 002 </span>เตโชธาตุ  เมื่อโลหิตที่เจือด้วยอาหารเดินซ่านไปทั่วสรรพางค์กาย
<span class="LineNumber"> 003 </span>อวัยวะนั้น ๆ  ที่ต้องการอาหารชนิดใดเป็นเครื่องบำรุง  ก็ดูดเอาอาหาร
<span class="LineNumber"> 004 </span>ชนิดนั้นไว้และคายของเสียออกแทน  ความรู้สึกอิ่มเอิบชื่นบานและ
<span class="LineNumber"> 005 </span>มีกำลังเกิดมีด้วยเหตุนี้เอง  ส่วนของเสียที่ปนอยู่ในโลหิต ไตกรอง
<span class="LineNumber"> 006 </span>เป็นปัสสาวะออกไปบ้าง  เป็นไอหรือเป็นเหงื่อไหบออกมาตามขุมขน
<span class="LineNumber"> 007 </span>บ้าง  เมื่ออาหารในกระเพาะหมด  และกระเพาะต้องการอาหารอีกก็
<span class="LineNumber"> 008 </span>จับหาใหม่ขึ้น  ถ้าต้องการน้ำเข้าไปทำกายให้เย็นเกิดระหายขึ้นเอง  เมื่อ
<span class="LineNumber"> 009 </span>อวัยวะเหล่านี้พิการไม่ทำธุระเป็นปกติ  ความเจ็บก็เกิดมีการแก้ไขรักษา
<span class="LineNumber"> 010 </span>ด้วยกินยาและด้วยวิธีอย่างอื่น  ก็เพื่อประโยชน์จะทำอวัยวะเหล่านั้น
<span class="LineNumber"> 011 </span>ให้กลับเป็นปกติอย่างเดิม.
<span class="LineNumber"> 012 </span>	อนึ่ง  ในการนี้มีทางสำหรับรู้สึกอยู่ภายนอก  ๕  ทาง  คือ  ตา หู
<span class="LineNumber"> 013 </span>จมูก  ลิ้น  กาย  ตานั้น  มีเยื่อชนิดต่าง ๆ หุ้มเป็นชั้น ๆ มีสัณฐาน
<span class="LineNumber"> 014 </span>กลมศูนย์ไส้ประมาณ ๑ นิ้ว  มีสีขาว ๆ  เว้นไว้แต่ช่องที่รับแสงสว่าง
<span class="LineNumber"> 015 </span>ที่เรียกว่าตาดำ  ตั้งอยู่ในช่องกระดูกแห่งกระโหลกศีรษะ  มีเส้นประสาท
<span class="LineNumber"> 016 </span>ใหญ่ล่ามจากที่สุดข้างในเข้าไปถึงมัตถลุงค์  คือก้อนมันในกะโหลก
<span class="LineNumber"> 017 </span>ศีรษะ  ในดวงตานั้น  มีของใสเรียกว่าแก้วตา  รูปรีและนูน  มีน้ำ
<span class="LineNumber"> 018 </span>ชนิดต่าง ๆ ที่ใสเลี้ยงอยู่  มีเยื่อสีบังอยู่รอบในเรียกว่าตาดำ  เว้น
<span class="LineNumber"> 019 </span>ช่องลมไว้กลาง  ที่เป็นทางรับแสงสว่างที่เรียกว่าแววตา  เยื่อสีนี้มี
<span class="LineNumber"> 020 </span>อาการดุจปากถุงมีหูรูด  ถ้าอยู่ในที่สว่าง  ก็รูดเข้าให้แววตาเล็ก  เพื่อ
<span class="LineNumber"> 021 </span>กันแสงสว่าง  ถ้าอยู่ในที่มืด  ก็รูดออกให้แววตาใหญ่  เพื่อรับแสงสว่าง


