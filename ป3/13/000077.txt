<span class="LineNumber"> 001 </span>เคารพนอบนบต่อพระพุทธเจ้า  พระธรรม  และพระสงฆ์  ฝ่ายพระนาง  
<span class="LineNumber"> 002 </span>มาคันทิยา  ได้ผูกอาฆาตไว้ในสมเด็จพระบรมศาสดามานานแล้ว  เมื่อตน
<span class="LineNumber"> 003 </span>มีบุญขึ้น  ก็คิดจะแก้แค้นโดยประการต่าง ๆ  มีจ้างคนให้เที่ยวคอยด่าอยู่
<span class="LineNumber"> 004 </span>ตามถนนหนทางเป็นต้น  พระอานนทเถระผู้เป็นปัจฉาสมณะ  ได้ยินคำด่า
<span class="LineNumber"> 005 </span>อยู่เนือง ๆ  นึกรำคาญ  กราบทูลเชิญเสด็จไปเสียเมืองอื่น  พระองค์กลับ
<span class="LineNumber"> 006 </span>ตรัสว่า  อธิกรณ์เกิดขึ้นในที่ใด  เมื่ออธิกรณ์นั้นระงับไปในที่นั้นแล้ว จะ
<span class="LineNumber"> 007 </span>ไปในที่อื่นก็ควร  พระองค์มิได้ทรงหวั่นไหวต่อนินทาและสรรเสริญทั้งสิ้น.
<span class="LineNumber"> 008 </span>           พระนางมาคันทิยาเมื่อแก้แค้นต่อพระองค์สมเด็จพระบรมศาสดา
<span class="LineNumber"> 009 </span>ไม่เป็นการสำเร็จ  หวนมานึกถึงพระนางสามาวดี  ผู้นับถือพระพุทธเจ้า
<span class="LineNumber"> 010 </span>หาเรื่องให้ร้ายต่อพระนางสามาวดีด้วยอุบายหลายอย่าง  แกล้งเพ็ดทูล
<span class="LineNumber"> 011 </span>พระเจ้าอุเทนว่า  พระนางสามาวดีประพฤตินอกพระหฤทัย  ดังนี้เป็นต้น
<span class="LineNumber"> 012 </span>แกล้งหาเรื่องมาเพ็ดทูลให้เป็นการเสียหายแก่พระนางสามาวดี  พูดเอาจน
<span class="LineNumber"> 013 </span>พระเจ้าอุเทนทรงเห็นตามด้วย  ทรงพระพิโรธโกรธกริ้ว  จนถึงหยิบเอา
<span class="LineNumber"> 014 </span>พระแสงธนู  มายิงพระนางสามาวดี  พระนางสามาวดี  มิได้หวั่นไหว
<span class="LineNumber"> 015 </span>เพราะมั่นในธรรม  และเพราะตนไม่มีความผิด  กลับเจริญเมตตา
<span class="LineNumber"> 016 </span>พรหมวิหาร  ไม่พยาบาทมาดร้ายต่อใคร ๆ  ลูกศรพระแสงธนูมาถูก
<span class="LineNumber"> 017 </span>พระนางสามาวดี  แต่หาซึมซาบเข้าไปไม่ หมุนสะท้อนกลับเฉียดมาจะถูก
<span class="LineNumber"> 018 </span>พระเจ้าอุเทนเอง ท้าวเธอกลับได้พระสติระลึกว่า  ลูกศรทันไม่มีจิต
<span class="LineNumber"> 019 </span>มันยังรู้จักบุญคุณของนางสามาวดี เราสิเป็นคน  ทุด !  ไม่รู้จักบุญคุณได้
<span class="LineNumber"> 020 </span>แล้วทรงทิ้งพระแสงธนูเสีย  ทรงนั่งกระหย่งประคองอัญชลีแทบบาทมูล
<span class="LineNumber"> 021 </span>ของพระนางสามาวดี  ตรัสพระคาถานี้ว่า :-
