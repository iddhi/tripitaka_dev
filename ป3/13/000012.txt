<span class="LineNumber"> 001 </span>           นายปาลิตะได้ยินคำรำพันของพระเถระแล้ว ก็ชักให้มีความสังเวช
<span class="LineNumber"> 002 </span>สลดจิต  คิดเห็นโทษของตัวว่า  เรากระทำกรรมหนักเป็นไปโดยด่วน
<span class="LineNumber"> 003 </span>ไม่สมควรเลยหนอ  ดังนี้  แล้วเสียอกเสียใจ  กอดแขนร้องไห้วิ่งเข้าราวป่า
<span class="LineNumber"> 004 </span>ไป  ได้หลีกหลบหน้าไปโดยประการนั้นแล้ว.  
<span class="LineNumber"> 005 </span>           อันความผิดของเธอ  หากเป็นไปในครั้งนี้นั้น  เป็นไปด้วยความ
<span class="LineNumber"> 006 </span>ผลุนผลัน ไม่ทันพิจารณาโดยแยบคาย  เป็นวิสัยแห่งทุรชนคนชั่วชาติ
<span class="LineNumber"> 007 </span>เหตุนั้น  ท่านจึงสอนให้รู้สึก  แล้วไม่ควรเพลิดเพลินโดยส่วนเดียวว่า
<span class="LineNumber"> 008 </span><B>" นนฺทิ  ทุกฺขสฺส  มลํ "</B>  แปลโดยพยัญชนะว่า   <B>" ความเพลิดเพลินเป็น
<span class="LineNumber"> 009 </span>มูลแห่งทุกข์ "</B>  โดยความว่า   <B>"รักสนุกทุกข์สนัด "</B> อาศัยเหตุเช่นนี้
<span class="LineNumber"> 010 </span>ไม่ว่าการใด ๆ  ท่านจึงสอนให้พิจารณาเสียก่อนได้เป็นการดี สมด้วย
<span class="LineNumber"> 011 </span>บาลีว่า   <B>"  นิสมฺม  การณํ เสยฺโย "</B>  ใคร่ครวญก่อนแล้วจึงทำดีกว่า
<span class="LineNumber"> 012 </span><B>" กตสฺส  นตฺถิ  ปฏิการํ "</B>  เพราะสิ่งทีทำแล้วจะทำคืนไม่ได้  ในเรื่องนี้
<span class="LineNumber"> 013 </span>นายปาลิตะทำชั่วแล้ว  ก็ทำคืนไม่ได้ แม้จะพูดประจับพระเถระสักเท่าไร ๆ
<span class="LineNumber"> 014 </span>ท่านก็ไม่ยอมคบหา  เลยเสียใจวิ่งเข้าป่าไป  ทิ้งพระเถระไว้กลางดง.
<span class="LineNumber"> 015 </span>           ด้วยเดชะของพระเถระ ในขณะนั้น  บัณฑุกัมพลศิลาอาสน์ ( ที่
<span class="LineNumber"> 016 </span>ท่านพรรณนาว่าแผ่นศิลาที่ประทับมีสีดุจผ้ากัมพลเหลือง )  ของท้าวสักก-
<span class="LineNumber"> 017 </span>เทวราช  ยาว ๖๐ โยชน์  กว้าง ๕๐ โยชน์  หนา ๑๕ โยชน์  มีสีดุจ
<span class="LineNumber"> 018 </span>ดอกชัยพฤกษ์ มีปกติยุบลงในเวลาประทับ  และฟูขึ้นในเวลาเสด็จขึ้น
<span class="LineNumber"> 019 </span>แสดงอาการร้อนแล้ว  ( ที่เรียกว่าพระอินทร์ร้อนอาสน์ )  ท้าวสักกเทวราช
<span class="LineNumber"> 020 </span>จึงได้มีเทวดำริว่า ใครหนแล  ใคร่จะยังเราให้เคลื่อนจากสถาน  ดังนี้
