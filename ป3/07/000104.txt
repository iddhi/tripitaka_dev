<span class="LineNumber"> 001 </span>                            ๔. เรื่องสูกรเปรต* [ ๒๐๗ ]
<span class="LineNumber"> 002 </span>                                   [ข้อความเบื้องต้น] 
<span class="LineNumber"> 003 </span>	พระศาสดา  เมื่อประทับอยู่ในพระเวฬุวัน  ทรงปรารภสูกรเปรต
<span class="LineNumber"> 004 </span>ตรัสพระธรรมเทศนานี้ว่า <B> "วาจานุรกฺขี"</B>  เป็นต้น.
<span class="LineNumber"> 005 </span>                      [พระมหาโมคคัลลานเถระเห็นเปรต]
<span class="LineNumber"> 006 </span>	ความพิสดารว่า  วันหนึ่ง  พระมหาโมคคัลลานเถระลงจากภูเขา
<span class="LineNumber"> 007 </span>คิชฌกูฏ<SUP>๑<SUP> กับพระลักษณเถระ  ได้ทำการยิ้มแย้มในประเทศแห่งหนึ่ง  อัน
<span class="LineNumber"> 008 </span>พระลักษณเถระถามว่า  "ท่านผู้มีอายุ  อะไรหนอ  เป็นเหตุแห่งการทำ
<span class="LineNumber"> 009 </span>ความยิ้มแย้มให้ปรากฏ ?"  กล่าวว่า  "ท่านผู้มีอายุ  กาลนี้มิใช่กาลแห่ง
<span class="LineNumber"> 010 </span>ปัญหานี้,  ท่านควรถามผมในสำนักของพระศาสดา" ดังนี้แล้ว  เที่ยว
<span class="LineNumber"> 011 </span>บิณฑบาตในกรุงราชคฤห์กับพระลักษณเถระนั่นเอง  กลับจากบิณฑบาต
<span class="LineNumber"> 012 </span>แล้ว  ไปสู่พระเวฬุวัน ถวายบังคมพระศาสดาแล้วนั่ง.
<span class="LineNumber"> 013 </span>	ลำดับนั้น  พระลักษณเถระถามนั้นกะท่าน. ท่านกล่าวว่า
<span class="LineNumber"> 014 </span>"ผู้มีอายุ  ผมได้เห็นเปรตตนหนึ่ง, สรีระของมันประมาณ  ๓ คาวุต,
<span class="LineNumber"> 015 </span>สรีระนั้นคล้ายสรีระของมนุษย์, ส่วนศีรษะของมันเหมือนศีรษะของ
<span class="LineNumber"> 016 </span>สุกร, หางของมันเกิดที่ปาก, หมู่หนอนไหลออกจากปากนั้น, ผมคิดว่า
<span class="LineNumber"> 017 </span>'เราไม่เคยเห็นสัตว์มีรูปอย่างนี้'  ครั้นเห็นเปรตนั้นแล้ว  จึงได้ทำการ
<span class="LineNumber"> 018 </span>ยิ้มแย้มให้ปรากฏ."

<span class='footnote'> *  พระมหาหนหล้า ป. ธ.  วัดปทุมวนาราม  แปล  ๑.  ภูเขาคิชฌกูฏ  คือภูเขามียอด</span>
<span class='footnote'>เหมือนแร้ง  ตั้งอยู่ทางแถบเหนือของประเทศอินเดีย  และสมัยนี้เรียกว่าภูเขาฮินดกษ.</span>
