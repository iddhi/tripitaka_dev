<span class="LineNumber"> 001 </span>                       ๔.  เรื่องพระโลฬุทายีเถระ*  [ ๑๘๕ ]
<span class="LineNumber"> 002 </span>                                     [ข้อความเบื้องต้น]
<span class="LineNumber"> 003 </span>	พระศาสดา  เมื่อประทับอยู่ในพระเชตวัน  ทรงปรารภพระ
<span class="LineNumber"> 004 </span>โลฬุทายีเถระ  ตรัสพระธรรมเทศนานี้ว่า  <B>"อสชฺฌายมลา  มนฺตา"</B>
<span class="LineNumber"> 005 </span>เป็นต้น.
<span class="LineNumber"> 006 </span>                   [พระโลฬุทายีอวดดีอยากแสดงธรรม]
<span class="LineNumber"> 007 </span>	ดังได้สดับมา  พวกอริยสาวกประมาณ  ๕ โกฏิ  ในพระนคร
<span class="LineNumber"> 008 </span>สาวัตถี  ถวายทานในเวลาก่อนภัตรแล้ว ในเวลาหลังภัตร  จึงถือ
<span class="LineNumber"> 009 </span>วัตถุทั้งหลายมีเนยใส  น้ำมัน  น้ำผึ้ง  น้ำอ้อยและผ้าเป็นต้น ไปวิหาร
<span class="LineNumber"> 010 </span>แล้วฟังธรรมกถาอยู่,  ก็ในเวลาฟังธรรมแล้วเดินไป  ย่อมกล่าวคุณ
<span class="LineNumber"> 011 </span>ของพระสารีบุตรพระโมคคัลลานะ.
<span class="LineNumber"> 012 </span>	พระอุทายีเถระ  สดับถ้อยคำของอริยสาวกเหล่านั้นแล้ว  จึง
<span class="LineNumber"> 013 </span>พูดว่า  "พวกท่านฟังธรรมกถาของเถระทั้ง ๒ นั้น  ยังกล่าวถึง
<span class="LineNumber"> 014 </span>อย่างนี้ก่อน,  ฟังธรรมกถาของฉันแล้ว  จักกล่าวอย่างไรหนอแล ?"
<span class="LineNumber"> 015 </span>	พวกมนุษย์ ฟังถ้อยคำของท่านแล้ว  คิดว่า  "พระเถระแม้นี้
<span class="LineNumber"> 016 </span>จักเป็นพระธรรมกถึกองค์หนึ่ง,  พวกเราฟังธรรมกถาของพระเถระ
<span class="LineNumber"> 017 </span>แม้นี้  ควร."  วันหนึ่ง  พวกเขาอาราธนาพระเถระว่า<SUP>๑</SUP>  "ท่านขอรับ
<span class="LineNumber"> 018 </span>วันนี้  เป็นวันฟังธรรมของพวกกระผม,"  ถวายทานแก่พระสงฆ์แล้ว
<span class="LineNumber"> 019 </span>พูดว่า "ท่านขอรับ  ขอท่านพึงกล่าวธรรมกถาในกลางวันเถิด."

<span class='footnote'>*  พระมหาฟื้น  ป.  ธ.  ๙  (ปัจจุบัน  สมเด็จพระพุทธโฆษาจารย์) วัดสามพระยา  แปล</span>
<span class='footnote'>๑.  ยาจิตฺวา=ขอหรือวิงวอน.</span>
