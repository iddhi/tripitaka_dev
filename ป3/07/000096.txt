<span class="LineNumber"> 001 </span>                 ๒.  เรื่องภิกษุ  ๕๐๐ รูปอื่นอีก* [ ๒๐๕ ] 
<span class="LineNumber"> 002 </span>                                [ข้อความเบื้องต้น]
<span class="LineNumber"> 003 </span>	พระศาสดา  เมื่อประทับอยู่ในพระเชตวัน  ทรงปรารภภิกษุ
<span class="LineNumber"> 004 </span>๕๐๐ รูป  ตรัสพระธรรมเทศนานี้ว่า  <B>"สพฺเพ  สงฺขารา"</B>  เป็นต้น.
<span class="LineNumber"> 005 </span>                             [ภิกษุเรียนกัมมัฏฐาน]
<span class="LineNumber"> 006 </span>	ดังได้สดับมา  ภิกษุเหล่านั้น  เรียนกัมมัฏฐานในสำนักพระศาสดา
<span class="LineNumber"> 007 </span>แล้ว แม้พากเพียร  พยายามอยู่ในป่า  ก็ไม่บรรลุพระอรหัต  จึงคิดว่า
<span class="LineNumber"> 008 </span>"เราจักเรียนกัมมัฏฐานให้วิเศษ"  ดังนี้แล้วได้ไปสู่สำนักพระศาสดา.
<span class="LineNumber"> 009 </span>                            [ทางแห่งความหมดจด]
<span class="LineNumber"> 010 </span>	พระศาสดา  ทรงพิจารณาว่า  "กัมมัฏฐานอะไรหนอแล  เป็นที่
<span class="LineNumber"> 011 </span>สบายของภิกษุเหล่านี้ ?"  จึงทรงดำริว่า  "ภิกษุเหล่านี้  ในกาลแห่ง
<span class="LineNumber"> 012 </span>พระพุทธเจ้าทรงพระนามกัสสป  ตามประกอบแล้วในอนิจจลักษณะ
<span class="LineNumber"> 013 </span>สิ้นสองหมื่นปี,  เพราะฉะนั้น  การแสดงคาถาด้วยอนิจจลักษณะนั้นแล
<span class="LineNumber"> 014 </span>แก่เธอทั้งหลาย  สักคาถา  ๑  ควร"  ดังนี้แล้ว  ตรัสว่า "ภิกษุทั้งหลาย
<span class="LineNumber"> 015 </span>สังขารแม้ทั้งปวงในภพทั้งหลายมีกามภพเป็นต้น  เป็นสภาพไม่เที่ยงเลย
<span class="LineNumber"> 016 </span>เพราะอรรถว่ามีแล้วไม่มี"  ดังนี้แล้ว  จึงตรัสพระคาถานี้ว่า :-
<span class="LineNumber"> 017 </span> 	<B>"เมื่อใด  บัณฑิตย่อมเห็นด้วยปัญญาว่า 'สังขาร
<span class="LineNumber"> 018 </span>	ทั้งปวงไม่เที่ยง,'  เมื่อนั้น  ย่อมหน่ายในทุกข์,
<span class="LineNumber"> 019 </span>	ความหน่ายในทุกข์นั่น  เป็นทางแห่งความหมดจด."</B>

<span class='footnote'>*  พระมหาอู  ป.ธ.  ๗  วัดบวรนิเวศวิหาร  แปล.</span>
