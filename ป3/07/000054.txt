<span class="LineNumber"> 001 </span>คนตวงข้าวสารทั้งหลาย  ให้หุงข้าวสวยด้วยข้าวสารเหล่านั้น  นั่งบน
<span class="LineNumber"> 002 </span>อาสนะอันเขาปูลาดแล้วที่ซุ้มประตู   ถือทัพพีทองคำแล้ว  ให้ป่าวร้องว่า 
<span class="LineNumber"> 003 </span>"ผู้มีความต้องการด้วยภัตรจงมา"  แล้วได้ให้จนเต็มภาชนะที่ชนผู้มา
<span class="LineNumber"> 004 </span>แล้ว  ๆ  รับเอา.  เมื่อนางนั้นให้อยู่แม้จนหมดวัน  ก็ปรากฏเฉพาะ
<span class="LineNumber"> 005 </span>ตรงที่ตักด้วยทัพพีเท่านั้น.  ก็ประทุมลักษณะเกิดเต็มฝ่ามือข้างซ้าย,
<span class="LineNumber"> 006 </span>จันทรลักษณะเกิดเต็มฝ่ามือข้างขวา,  เพราะนางจับหม้อข้าวด้วยมือซ้าย
<span class="LineNumber"> 007 </span>จับทัพพีด้วยมือขวา  แล้วถวายภัตรจนเต็มบาตรของภิกษุสงฆ์  แม้ของ
<span class="LineNumber"> 008 </span>พระพุทธเจ้าในปางก่อนทั้งหลาย  ด้วยประการดังนี้แล. ก็เพราะเหตุ
<span class="LineNumber"> 009 </span>ที่นางถือเอาธมกรกกรองน้ำถวายแก่ภิกษุสงฆ์เที่ยวไป ๆ มา ๆ;  ฉะนั้น
<span class="LineNumber"> 010 </span>จันทรลักษณะจึงเกิดเต็มฝ่าเท้าเบื้องขวาของนาง,  ประทุมลักษณะจึง
<span class="LineNumber"> 011 </span>เกิดจนเต็มฝ่าเท้าเบื้องซ้ายของนางนั้น.  เพราะเหตุนี้  ญาติทั้งหลาย
<span class="LineNumber"> 012 </span>จึงขนานนามของนางว่า  "จันทปทุมา."<SUP>๑</SUP>
<span class="LineNumber"> 013 </span>	แม้บุตรของเศรษฐีนั้น  สนานศีรษะแล้ว ถือเอาถุงกหาปณะ
<span class="LineNumber"> 014 </span>พันหนึ่ง  กล่าวว่า  "ผู้มีความต้องการด้วยกหาปณะทั้งหลายจงมา"
<span class="LineNumber"> 015 </span>แล้วได้ให้จนเต็มภาชนะที่ชนผู้มาแล้ว  ๆ รับเอา.  กหาปณะพันหนึ่ง
<span class="LineNumber"> 016 </span>ก็คงมีอยู่ในถุงนั่นเอง.  แม้ลูกสะใภ้ของเศรษฐีนั้น  ประดับด้วยเครื่อง
<span class="LineNumber"> 017 </span>อลังการทั้งปวง  ถือเอากระบุงข้าวเปลือกแล้ว  นั่งที่ลานกลางแจ้ง
<span class="LineNumber"> 018 </span>กล่าวว่า    "ผู้มีความต้องการด้วยภัตรอันเป็นพืช จงมา"    แล้วได้ให้
<span class="LineNumber"> 019 </span>จนเต็มภาชนะที่ชนผู้มาแล้ว ๆ  รับเอา.   กระบุง   (ข้าวเปลือก)   ก็
<span class="LineNumber"> 020 </span>คงเต็มอยู่ตามเดิมนั่นเอง.  แม้ทาสของเศรษฐีนั้น  ประดับแล้วด้วย

<span class='footnote'>๑. หมายความว่า  มีลักษณะเหมือนพระจันทร์และดอกปทุม.</span>
