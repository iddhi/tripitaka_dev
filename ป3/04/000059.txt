<span class="LineNumber"> 001 </span>	เอโก   ปน   ธมฺมาราโม   นาม   ภิกฺขุ   ภิกฺขูนํ   สนฺติกํ   น 
<span class="LineNumber"> 002 </span>อุปสงฺกมติ,   ภิกฺขูหิ   "กึ   อาวุโสติ   วุจฺจมาโน  ปฏิวจนํปิ  อทตฺวา 
<span class="LineNumber"> 003 </span>"สตฺถา     กิร     จาตุมฺมาสจฺจเยน    ปรินิพฺพายิสฺสติ,    อหฺจมฺหิ 
<span class="LineNumber"> 004 </span>อวีตราโค,   สตฺถริ  ธรมาเนเยว,  วายมิตฺวา  อรหตฺตํ  ปาปุณิสฺสามีติ 
<span class="LineNumber"> 005 </span>เอกโกว   วิหรนฺโต   สตฺถารา   เทสิตํ   ธมฺมํ   อาวชฺชติ   จินฺเตติ 
<span class="LineNumber"> 006 </span>อนุสฺสรติ.    ภิกฺขู   ตถาคตสฺส   อาโรเจสุํ   "ภนฺเต   ธมฺมารามสฺส 
<span class="LineNumber"> 007 </span>ตุมฺเหสุ   สิเนหมตฺตํปิ   นตฺถิ,   `สตฺถา  กิร  ปรินิพฺพายิสฺสติ,  กึ  นุ 
<span class="LineNumber"> 008 </span>โข    กริสฺสามาติ   อมฺเหหิ   สทฺธึ   สมฺมนฺตนมตฺตํปิ   น   กโรตีติ. 
<span class="LineNumber"> 009 </span>สตฺถา   ตํ   ปกฺโกสาเปตฺวา  "สจฺจํ  กิร  ตฺวํ  เอวํ  กโรสีติ  ปุจฺฉิ. 
<span class="LineNumber"> 010 </span>"สจฺจํ    ภนฺเตติ.   "กึการณาติ.   "ตุมฺเห   กิร   จาตุมฺมาสจฺจเยน 
<span class="LineNumber"> 011 </span>ปรินิพฺพายิสฺสถ,    อหฺจมฺหิ    อวีตราโค,   ตุมฺเหสุ   ธรนฺเตสุเยว, 
<span class="LineNumber"> 012 </span>วายมิตฺวา<SUP>๑</SUP>   อรหตฺตํ   ปาปุณิสฺสามีติ   ตุมฺเหหิ   เทสิตํ   ธมฺมํ 
<span class="LineNumber"> 013 </span>อาวชฺชามิ   จินฺเตมิ   อนุสฺสรามีติ.   สตฺถา   "สาธุ   สาธูติ   ตสฺส 
<span class="LineNumber"> 014 </span>สาธุการํ   ทตฺวา   "ภิกฺขเว   อฺเนปิ   มยิ  สิเนหวนฺเตน  ภิกฺขุนา 
<span class="LineNumber"> 015 </span>ธมฺมารามสทิเสเนว   ภวิตพฺพํ,   น   หิ   มยฺหํ   มาลาคนฺธาทีหิ  ปูชํ 
<span class="LineNumber"> 016 </span>กโรนฺตา   ปูชํ   กโรนฺติ   นาม,   ธมฺมานุธมฺมํ   ปฏิปชฺชนฺตาเยว  มํ 
<span class="LineNumber"> 017 </span>ปูเชนฺติ นามาติ วตฺวา อิมํ คาถมาห 
<span class="LineNumber"> 018 </span>		"ธมฺมาราโม ธมฺมรโต     ธมฺมํ อนุวิจินฺตยํ 
<span class="LineNumber"> 019 </span>		ธมฺมํ อนุสฺสรํ ภิกฺขุ       สทฺธมฺมา น ปริหายตีติ. 
<span class="LineNumber"> 020 </span>	ตตฺถ    "นิวาสนตฺเถน   สมถวิปสฺสนาธมฺโม   อาราโม   อสฺสาติ 
<span class='footnote'>๑. สี. ม. ยุ. "วายมิตฺวาติ นตฺถิ. </span>
