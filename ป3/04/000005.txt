<span class="LineNumber"> 001 </span>วิปากาวเสเสน  อิทานิ  มจฺโฉ  ชาโต;  ยํ  ปน  โส ทีฆรตฺตํ พุทฺธวจนํ 
<span class="LineNumber"> 002 </span>วาเจสิ   พุทฺธสฺส   วณฺณํ   กเถสิ,  ตสฺส  นิสฺสนฺเทน  อิมํ  สุวณฺณวณฺณํ 
<span class="LineNumber"> 003 </span>ปฏิลภิ;   ยํ   ภิกฺขูนํ   อกฺโกสกปริภาสโก   อโหสิ,   เตนสฺส  มุขโต 
<span class="LineNumber"> 004 </span>ทุคฺคนฺโธ    วายติ;    กถาเปมิ    นํ    มหาราชาติ.    "กถาเปถ 
<span class="LineNumber"> 005 </span>ภนฺเตติ.   อถ   นํ   สตฺถา  ปุจฺฉิ  "ตฺวมสิ  กปิโลติ.  "อาม  ภนฺเต 
<span class="LineNumber"> 006 </span>อหํ    กปิโลติ.   "กุโต   อาคโตสีติ.   "อวีจิมหานิรยโต   ภนฺเตติ. 
<span class="LineNumber"> 007 </span>"เชฏฺ€ภาติโก   เต  โสธโน  กุหินฺติ.  "ปรินิพฺพุโต  ภนฺเตติ.  "มาตา 
<span class="LineNumber"> 008 </span>ปน   เต   สาธนี  กหนฺติ.  "นิรเย  นิพฺพตฺตา  ภนฺเตติ.  "กนิฏฺ€ภคินี 
<span class="LineNumber"> 009 </span>เต  ตาปนา  กหนฺติ.  "มหานิรเย  นิพฺพตฺตา  ภนฺเตติ. "อิทานิ ตฺวํ กหํ 
<span class="LineNumber"> 010 </span>คมิสฺสสีติ.    "อวีจิมหานิรยเมว   ภนฺเตติ   วตฺวา   วิปฺปฏิสาราภิภูโต 
<span class="LineNumber"> 011 </span>นาวํ   สีเสน   ปหริตฺวา   ตาวเทว   กาลํ  กตฺวา  นิรเย  นิพฺพตฺติ. 
<span class="LineNumber"> 012 </span>มหาชโน สํวิคฺโค อโหสิ โลมหฏฺ€ชาโต. 
<span class="LineNumber"> 013 </span>	อถ    ภควา   ตสฺมึ   ขเณ   สนฺนิปติตาย   ปริสาย   จิตฺตวารํ 
<span class="LineNumber"> 014 </span>โอโลเกตฺวา ตํขณานุรูปํ ธมฺมํ เทเสตุํ 
<span class="LineNumber"> 015 </span>	"ธมฺมจริยํ     พฺรหฺมจริยํ      เอตทาหุ     วสุตฺตมนฺติ 
<span class="LineNumber"> 016 </span>สุตฺตนิปาเต กปิลสุตฺตํ<SUP>๑</SUP> กเถตฺวา อิมา คาถา อภาสิ 
<span class="LineNumber"> 017 </span>			"มนุชสฺส ปมตฺตจาริโน 
<span class="LineNumber"> 018 </span>			ตณฺหา วฑฺฒติ มาลุวา วิย. 
<span class="LineNumber"> 019 </span>			โส ปริปฺลวติ หุราหุรํ 
<span class="LineNumber"> 020 </span>			ผลมิจฺฉํว วนสฺมึ วานโร. 
<span class='footnote'>๑. ปาลิยํ. "ธมฺมจริยสุตฺตนฺติ ทิสฺสติ. . ว. ขุ. ส. ๒๕/๓๗๙. </span>
