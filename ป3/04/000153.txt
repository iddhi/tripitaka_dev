<span class="LineNumber"> 001 </span>จตฺตาโร   โอเฆ  ติณฺโณ  หุตฺวา  ปารํ  อนุปฺปตฺโต,  ทุวิเธน  ฌาเนน 
<span class="LineNumber"> 002 </span>ฌายี,   ตณฺหาย   อภาเวน   อเนโช,  กถํกถาย  อภาเวน  อกถํกถี, 
<span class="LineNumber"> 003 </span>อุปาทานานํ    อภาเวน   อนุปาทิยิตฺวา,   กิเลสนิพฺพาเนน   นิพฺพุโต; 
<span class="LineNumber"> 004 </span>ตมหํ พฺราหฺมณํ วทามีติ อตฺโถ. 
<span class="LineNumber"> 005 </span>	เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 006 </span>		     			สีวลิตฺเถรวตฺถุ. 
		    
<span class="LineNumber"> 007 </span>		๓๒. สุนฺทรสมุทฺทตฺเถรวตฺถุ. (๒๙๕) 
<span class="LineNumber"> 008 </span>	"โยธ   กาเมติ   อิมํ   ธมฺมเทสนํ   สตฺถา  เชตวเน  วิหรนฺโต 
<span class="LineNumber"> 009 </span>สุนฺทรสมุทฺทตฺเถรํ อารพฺภ กเถสิ. 
<span class="LineNumber"> 010 </span>	สาวตฺถิยํ     กิเรโก    กุลปุตฺโต    สุนฺทรสมุทฺทกุมาโร    นาม 
<span class="LineNumber"> 011 </span>จตฺตาลีสโกฏิวิภเว  มหากุเล  นิพฺพตฺโต.  โส  เอกทิวสํ  ปจฺฉาภตฺตํ<SUP>๑</SUP> 
<span class="LineNumber"> 012 </span>คนฺธมาลาทิหตฺถํ     มหาชนํ    ธมฺมสฺสวนตฺถาย    เชตวนํ    คจฺฉนฺตํ 
<span class="LineNumber"> 013 </span>ทิสฺวา   "กหํ  คจฺฉถาติ  ปุจฺฉิตฺวา,  "สตฺถุ  สนฺติกํ  ธมฺมสฺสวนตฺถายาติ 
<span class="LineNumber"> 014 </span>วุตฺเต,   "อหํ  คมิสฺสามีติ  วตฺวา  เตน  สทฺธึ  คนฺตฺวา  ปริสปริยนฺเต 
<span class="LineNumber"> 015 </span>นิสีทิ.    สตฺถา    ตสฺส   อชฺฌาสยํ   วิทิตฺวา   อนุปุพฺพีกถํ   กเถสิ. 
<span class="LineNumber"> 016 </span>โส    "น   สกฺกา   อคารํ   อชฺฌาวสนฺเตน   สงฺขลิขิตํ   พฺรหฺมจริยํ 
<span class="LineNumber"> 017 </span>จริตุนฺติ     สตฺถุ     กถํ     นิสฺสาย    ปพฺพชฺชาย    ชาตุสฺสาโห, 
<span class='footnote'>๑. สี. ยุ. ปจฺจาภตฺเต. </span>
