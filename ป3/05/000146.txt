<span class="LineNumber"> 001 </span>มีราคะเป็นต้นลุกโพลงแล้วเป็นนิตย์,     เธอทั้งหลายจะมัวร่าเริงหรือ
<span class="LineNumber"> 002 </span>เพลิดเพลินอะไรกันหนอ ?    นั่นไม่สมควรทำเลย  มิใช่หรือ ?   ก็เธอ
<span class="LineNumber"> 003 </span>ทั้งหลาย     อันความมืดคืออวิชชาซึ่งมีวัตถุ  ๘  ปกคลุมไว้     เหตุไร
<span class="LineNumber"> 004 </span>จึงไม่แสวงหา  คือไม่ทำประทีปคือญาณ  เพื่อประโยชน์แก่การกำจัด
<span class="LineNumber"> 005 </span>ความมืดนั้นเสีย ? "
<span class="LineNumber"> 006 </span>                               [ ผู้รับคำเตือนย่อมได้ผล ] 
<span class="LineNumber"> 007 </span>           ในเวลาจบพระธรรมเทศนา  หญิง  ๕๐๐  ตั้งอยู่ในโสดาปัตติผล
<span class="LineNumber"> 008 </span>แล้ว.      พระศาสดา  ทรงทราบความที่หญิงเหล่านั้นเป็นผู้ตั้งมั่นอยู่ใน
<span class="LineNumber"> 009 </span>อจลศรัทธาแล้ว    เสด็จลงจากยอดเขาสิเนรุ   ประทับนั่งบนพุทธอาสน์.
<span class="LineNumber"> 010 </span>       [ นางวิสาขาชี้โทษของสุราโดยบุคคลาธิษฐาน ] 
<span class="LineNumber"> 011 </span>           ลำดับนั้น     นางวิสาขาได้กราบทูลพระองค์ว่า    " พระเจ้าข้า
<span class="LineNumber"> 012 </span>ขึ้นชื่อว่าสุรานี้    เลวทราม,     เพราะว่า   หญิงเหล่านี้   ชื่อเห็นปานนี้
<span class="LineNumber"> 013 </span>นั่งตรงพระพักตร์พระพุทธเจ้าเช่นพระองค์      ยังไม่สามารถจะยังแม้
<span class="LineNumber"> 014 </span>เพียงอิริยาบถให้เรียบร้อยได้     เริ่มจะลุกขึ้นปรบมือ     ทำการหัวเราะ
<span class="LineNumber"> 015 </span>ขับ  และฟ้อนเป็นต้นแล้ว."    พระศาสดาตรัสว่า  " นั่นแหละ  วิสาขา
<span class="LineNumber"> 016 </span>ขึ้นชื่อว่าสุรานี้  เลวทรามแท้,    เพราะประชาชนอาศัยสุรานี้  ถึงความ
<span class="LineNumber"> 017 </span>พินาศแล้วตั้งหลายร้อย."  เมื่อนางวิสาขากราบทูลว่า  " ก็สุรานี้เกิดขึ้น
<span class="LineNumber"> 018 </span>เมื่อไร ? พระเจ้าข้า, "  เพื่อจะตรัสอุปัตติเหตุแห่งสุรานั้น (แก่นางวิสาขา)
<span class="LineNumber"> 019 </span>โดยพิสดาร   จึงทรงนำอดีตนิทานมาแล้ว   ตรัสกุมภชาดก<SUP>๑</SUP>   ดังนี้แล.
<span class="LineNumber"> 020 </span>                          เรื่องหญิงสหายของนางวิสาขา   จบ.

<span class='footnote'>๑.  ขุ.  ชา.  ตึส.  ๒๗/๔๗๗.  ตทฏฺ€กถา.  ๗/๑๙๑.</span>
