<span class="LineNumber"> 001 </span>	พระเถระ  อยู่ในที่นั้นกับจูฬสุมนสามเณรนั้นประมาณกึ่งเดือน
<span class="LineNumber"> 002 </span>แล้วลาพวกญาติของเธอว่า  "พวกฉันจักเฝ้าพระศาสดา"  ดังนี้แล้ว 
<span class="LineNumber"> 003 </span>ไปทางอากาศ  ลงที่กระท่อมอันตั้งอยู่ในป่า  ในหิมวันตประเทศ.
<span class="LineNumber"> 004 </span>                        [พระเถระปรารภความเพียรเสมอ]
<span class="LineNumber"> 005 </span>	ก็พระเถระ  แม้ตามปกติเป็นผู้ปรารภความเพียร,  เมื่อท่านกำลัง
<span class="LineNumber"> 006 </span>จงกรมอยู่ในที่นั้น  ในคืนแรกและในคืนต่อมา ลมในท้องตั้งขึ้นแล้ว.
<span class="LineNumber"> 007 </span>	ครั้งนั้น  สามเณร  เห็นท่านลำบาก จึงเรียนถามว่า "ท่าน
<span class="LineNumber"> 008 </span>ขอรับ  โรคอะไร  ?  ย่อมเสียดแทงท่าน."
<span class="LineNumber"> 009 </span>	พระเถระ.  ลมเสียดท้องเกิดขึ้นแก่ฉันแล้ว.	
<span class="LineNumber"> 010 </span>	สามเณร. แม้ในกาลอื่น   ลมเสียดท้องเคยเกิดขึ้นหรือ  ขอรับ.
<span class="LineNumber"> 011 </span>	พระเถระ.  เออ  ผู้มีอายุ.
<span class="LineNumber"> 012 </span>	สามเณร. ความสบาย  ย่อมมีด้วยอะไรเล่า ? ขอรับ.
<span class="LineNumber"> 013 </span>	พระเถระ.  เมื่อฉันได้น้ำดื่มจากสระอโนดาด,  ความสบายย่อมมี
<span class="LineNumber"> 014 </span>ผู้มีอายุ.
<span class="LineNumber"> 015 </span>	สามเณร.  ท่านขอรับ  ถ้ากระนั้น  กระผมจะนำมา  (ถวาย).
<span class="LineNumber"> 016 </span>	พระเถระ.  เธอจักอาจ  (นำมา)  หรือ ?  สามเณร.
<span class="LineNumber"> 017 </span>	สามเณร.  อาจอยู่  ขอรับ.
<span class="LineNumber"> 018 </span>	พระเถระ.  ถ้ากระนั้น  นาคราชชื่อปันนกะ  ในสระอโนดาต
<span class="LineNumber"> 019 </span>ย่อมรู้จักฉัน,  เธอจงบอกแก่นาคราชนั้น  แล้วนำขวดน้ำดื่มขวดหนึ่ง
<span class="LineNumber"> 020 </span>มาเพื่อประโยชน์แก่การประกอบยาเถิด.
<span class="LineNumber"> 021 </span>	เธอรับว่า  "ดีละ"   แล้วไหว้พระอุปัชฌายะ   เหาะขึ้นสู่เวหาส
