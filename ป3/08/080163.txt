<span class="LineNumber"> 001 </span>                   ๗.  เรื่องพระสารีบุตรเถระ<SUP>*</SUP>  [๒๗๐] 
<span class="LineNumber"> 002 </span>                                 [ข้อความเบื้องต้น]
<span class="LineNumber"> 003 </span>	พระศาสดา  เมื่อประทับอยู่ในพระเชตวัน  ทรงปรารภพระสารี-
<span class="LineNumber"> 004 </span>บุตรเถระ  ตรัสพระธรรมเทศนานี้ว่า  <B>"น  พฺราหฺมณสฺส"</B>  เป็นต้น.
<span class="LineNumber"> 005 </span>                            [พระเถระถูกพราหมณ์ตี]
<span class="LineNumber"> 006 </span>	ได้ยินว่า  มนุษย์เป็นอันมาก  ในที่แห่งหนึ่ง  กล่าวคุณกถาของ
<span class="LineNumber"> 007 </span>พระเถระว่า  "น่าชม  พระผู้เป็นเจ้าของพวกเรา  ประกอบแล้วด้วย
<span class="LineNumber"> 008 </span>กำลังคือขันติ,  เมื่อชนเหล่าอื่น  ด่าอยู่ก็ตาม  ประหารอยู่ก็ตาม  แม้เหตุ
<span class="LineNumber"> 009 </span>สักว่าความโกรธ  ย่อมไม่มี."
<span class="LineNumber"> 010 </span>	ครั้งนั้น พราหมณ์มิจฉาทิฏฐิคนหนึ่ง  ถามว่า  "ใครนั่น ไม่โกรธ"
<span class="LineNumber"> 011 </span>	พวกมนุษย์.  พระเถระของพวกฉัน.
<span class="LineNumber"> 012 </span>	พราหมณ์.  บุคคลผู้ยั่วให้ท่านโกรธ  จักไม่มีกระมัง ?
<span class="LineNumber"> 013 </span>	พวกมนุษย์.  พราหมณ์ ข้อนั้น  หามีไม่.
<span class="LineNumber"> 014 </span>	พราหมณ์.  ถ้าเช่นนั้น  เราจักยั่วให้ท่านโกรธ.
<span class="LineNumber"> 015 </span>	พวกมนุษย์.  ถ้าท่านสามารถไซร้,  ก็จงยั่วให้พระเถระโกรธเถิด.
<span class="LineNumber"> 016 </span>	พราหมณ์นั้น คิดว่า  "เอาละ,   เราจักรู้กิจที่ควรทำ"  ดังนี้แล้ว
<span class="LineNumber"> 017 </span>เห็นพระเถระเข้าไปเพื่อภิกษา  จึงเดินไปโดยส่วนข้างหลัง  ได้ให้การ
<span class="LineNumber"> 018 </span>ประหารด้วยฝ่ามืออย่างแรงที่กลางหลัง.
<span class="LineNumber"> 019 </span>	พระเถระ  มิได้คำนึงถึงเลยว่า    "นี่ชื่ออะไรกัน"  เดินไปแล้ว.
<span class="LineNumber"> 020 </span>ความเร่าร้อน  เกิดขึ้นทั่วสรีระของพราหมณ์.  เขาตกลงใจว่า  "แหม

<span class='footnote'>*  พระมหาชาลี  ป.  ธ. ๗ วัดบรมนิวาส  แปล.</span>
