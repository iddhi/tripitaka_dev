<span class="LineNumber"> 001 </span>                        ๑๒.  เรื่องนางกิสาโคตมี<SUP>*</SUP>   [๒๗๕] 
<span class="LineNumber"> 002 </span>                                     [ข้อความเบื้องต้น]
<span class="LineNumber"> 003 </span>	พระศาสดา  เมื่อประทับอยู่ที่ภูเขาคิชฌกูฏ  ทรงปรารภนางกิสา-
<span class="LineNumber"> 004 </span>โคตมี  ตรัสพระธรรมเทศนานี้ว่า  <B>"ปํสุกูลธรํ"</B>   เป็นต้น.
<span class="LineNumber"> 005 </span>                               [นางโคตมีเห็นท้าวสักกะ]
<span class="LineNumber"> 006 </span>	ได้ยินว่า  ในกาลนั้น   ท้าวสักกะเข้าไปเฝ้าพระศาสดา  พร้อมกับ
<span class="LineNumber"> 007 </span>เทวบริษัท  ในที่สุดแห่งปฐมยาม  ถวายบังคมแล้วประทับนั่ง  ทรง
<span class="LineNumber"> 008 </span>สดับธรรมกถาอันเป็นที่ตั้งแห่งความระลึกถึงอยู่  ณ  ที่ส่วนข้างหนึ่ง.
<span class="LineNumber"> 009 </span>	ในขณะนั้น   นางกิสาโคตมี  คิดว่า  "เราจักเฝ้าพระศาสาดา"
<span class="LineNumber"> 010 </span>เหาะมาทางอากาศแล้ว  เห็นท้าวสักกะ  จึงกลับไปเสีย<sup>๑</sup>.  ท้าวเธอทอด
<span class="LineNumber"> 011 </span>พระเนตรเห็นนางผู้ถวายบังคมแล้ว  กลับไปอยู่  ทูลถามพระศาสดาว่า
<span class="LineNumber"> 012 </span>"พระเจ้าข้า  ภิกษุณีนั่นชื่อไร ?   พอมาเห็นพระองค์แล้วก็กลับ."
<span class="LineNumber"> 013 </span>                     [นางกิสาโคตมีเลิศทางทรงผ้าบังสุกุล]
<span class="LineNumber"> 014 </span>	พระศาสดา  ตรัสว่า  "มหาบพิตร  ภิกษุณีนั่น  ชื่อกิสาโคตมี
<span class="LineNumber"> 015 </span>เป็นธิดาของอาตมภาพ  เป็นยอดแห่งพระเถรีผู้ทรงผ้าบังสุกุลทั้งหลาย"
<span class="LineNumber"> 016 </span>ดังนี้แล้ว  ตรัสพระคาถานี้ว่า:-
<span class="LineNumber"> 017 </span>	<B>"เราเรียกชนผู้ทรงผ้าบังสุกุล  ผู้ผอม  สะพรั่ง
<span class="LineNumber"> 018 </span>	ด้วยเอ็น  ผู้เพ่งอยู่ผู้เดียวในป่านั้น  ว่า  เป็น
<span class="LineNumber"> 019 </span>	พราหมณ์."</B>

<span class='footnote'>*  พระมหาชาลี  ป. ธ.  ๗  วัดบรมนิวาส  แปล.</span>
<span class='footnote'>๑.  การเที่ยวไปกลางคืนเสมอ ๆ  ภิกษุณีมิได้ประพฤติ.</span>
