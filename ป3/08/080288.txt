<span class="LineNumber"> 001 </span>	เขาเคาะ  (กะโหลก)  ศีรษะนั้นแล้ว  กราบทูลว่า  "ของสัตว์ผู้
<span class="LineNumber"> 002 </span>เกิดในนรก."  ลำดับนั้น  พระศาสดา   ประทานสาธุการแก่เขาว่า
<span class="LineNumber"> 003 </span>"ดีละ"  จึงตรัสถามถึงศีรษะทั้ง  ๓  นอกนี้  ในขณะที่เขากราบทูล 
<span class="LineNumber"> 004 </span>แล้ว  ๆ  ไม่ผิด  ก็ประทานสาธุการเหมือนอย่างนั้น  จึงทรงแสดง
<span class="LineNumber"> 005 </span>(กะโหลก)  ศีรษะที่ ๕  ตรัสถามว่า  "นี้  (กะโหลก)  ศีรษะของใคร ?"
<span class="LineNumber"> 006 </span>เขาเคาะ  (กะโหลก)  ศีรษะนั้นแล้ว  ไม่รู้ที่เกิด.  ทีนั้น  พระศาสดา
<span class="LineNumber"> 007 </span>ตรัสกะเขาว่า  "วังคีสะ  ท่านไม่รู้หรือ ?"  เมื่อเขากราบทูลว่า  "พระ
<span class="LineNumber"> 008 </span>เจ้าข้า  ข้าพระองค์ไม่รู้"  จึงตรัสว่า   "ฉันรู้."
<span class="LineNumber"> 009 </span>	วังคีสะ.  พระองค์ทรงทราบด้วยอะไร ?
<span class="LineNumber"> 010 </span>	พระศาสดา.  ทราบด้วยกำลังมนต์.
<span class="LineNumber"> 011 </span>	ลำดับนั้น  วังคีสะ  ทูลวิงวอนพระองค์ว่า  "ขอพระองค์จงประทาน
<span class="LineNumber"> 012 </span>มนต์นี้แก่ข้าพระองค์."  พระศาสดา  ตรัสว่า  "เราไม่สามารถจะให้
<span class="LineNumber"> 013 </span>มนต์แก่บุคคลผู้ไม่บวชได้."
<span class="LineNumber"> 014 </span>                       [วังคีสะบวชเพื่อเรียนพุทธมนต์]
<span class="LineNumber"> 015 </span>	เขาคิดว่า  "เมื่อเราเรียนมนต์นี้แล้ว  เราก็จักเป็นผู้ประเสริฐใน
<span class="LineNumber"> 016 </span>ชมพูทวีปทั้งสิ้น"  จึงส่งพราหมณ์เหล่านั้นไป  ด้วยคำว่า  "พวกท่าน
<span class="LineNumber"> 017 </span>จงอยู่ในที่นั้นนั่นแหละสิ้น  ๒-๓  วัน,  ฉันจักบวช"  แล้วได้บรรพชา
<span class="LineNumber"> 018 </span>อุปสมบทในสำนักพระศาสดา  ได้เป็นผู้มีนามว่า  วังคีสเถระ.
<span class="LineNumber"> 019 </span>	ลำดับนั้น พระศาสดา  ประทานกัมมัฏฐานมีอาการ  ๓๒  เป็น
<span class="LineNumber"> 020 </span>อารมณ์แก่เธอแล้ว  ตรัสว่า  "เธอจงสาธยายบริกรรมมนต์."
