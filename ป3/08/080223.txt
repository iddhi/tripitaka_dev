<span class="LineNumber"> 001 </span>                  ๒๗.   เรื่องพระสารีบุตรเถระ<SUP>*</SUP>  [๒๙๐]
<span class="LineNumber"> 002 </span>                                 [ข้อความเบื้องต้น] 
<span class="LineNumber"> 003 </span>	พระศาสดา  เมื่อประทับอยู่ในพระเชตวัน  ทรงปรารภพระสารี-
<span class="LineNumber"> 004 </span>บุตรเถระ  ตรัสพระธรรมเทศนานี้ว่า  <B>"อาสา  ยสฺส"</B>  เป็นต้น.
<span class="LineNumber"> 005 </span>                 [พวกภิกษุเข้าใจว่าพระสารีบุตรยังมีตัณหา]
<span class="LineNumber"> 006 </span>	ได้ยินว่า  พระเถระนั้น  มีภิกษุประมาณ  ๕๐๐ เป็นบริวาร ไป
<span class="LineNumber"> 007 </span>สู่วิหารแห่งหนึ่ง ในชนบท  แล้วเข้าจำพรรษา.
<span class="LineNumber"> 008 </span>	มนุษย์ทั้งหลาย  เห็นพระเถระแล้ว  ตระเตรียมผ้าจำนำพรรษา
<span class="LineNumber"> 009 </span>ไว้เป็นอันมาก.  พระเถระปวารณาแล้ว เมื่อผ้าจำนำพรรษาทั้งปวงยัง
<span class="LineNumber"> 010 </span>ไม่ทันถึง  (แก่ท่าน)  นั่นเที่ยว,  เมื่อจะไปสู่สำนักพระศาสดา  สั่งกะ
<span class="LineNumber"> 011 </span>ภิกษุทั้งหลายไว้ว่า  "เมื่อผ้าจำนำพรรษาอันมนุษย์ทั้งหลายนำมาแล้วเพื่อ
<span class="LineNumber"> 012 </span>ภิกษุหนุ่มและสามเณรทั้งหลาย พวกท่านรับไว้แล้วพึงส่งไป,  หรือเก็บ
<span class="LineNumber"> 013 </span>ไว้แล้วพึงส่งข่าวไป."  ก็แลพระเถระ  ครั้นส่งอย่างนี้แล้ว ได้ไปสู่
<span class="LineNumber"> 014 </span>สำนักพระศาสดา.
<span class="LineNumber"> 015 </span>	ภิกษุทั้งหลายสนทนากันว่า  "ถึงทุกวันนี้  ตัณหาของพระสารีบุตร-
<span class="LineNumber"> 016 </span>เถระ  ชะรอยจะยังมีอยู่แน่,  จริงอย่างนั้น  พระเถระ  สั่งไว้แก่ภิกษุ
<span class="LineNumber"> 017 </span>ทั้งหลายว่า  'เมื่อพวกมนุษย์ถวายผ้าจำนำพรรษาแล้ว,  พวกท่านพึง
<span class="LineNumber"> 018 </span>ส่งผ้าจำนำพรรษาไป  แก่พวกสัทธิวิหาริกของตน,  หรือเก็บไว้แล้วพึง
<span class="LineNumber"> 019 </span>ส่งข่าวไป'   ดังนี้แล้ว  จึงมา."

<span class='footnote'>*  พระมหาชาลี  ป. ธ. ๗  วัดบรมนิวาส แปล.</span>
