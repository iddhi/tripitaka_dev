<span class="LineNumber"> 001 </span>"พระเจ้าข้า  ภิกษุนี้   บริโภคลาภและสักการะที่เกิดขึ้นแก่พระเทวทัต, 
<span class="LineNumber"> 002 </span>เธอเป็นฝักฝ่ายของพระเทวทัต."
<span class="LineNumber"> 003 </span>	พระศาสดา  รับสั่งให้เรียกภิกษุนั้นมาแล้ว  ตรัสถามว่า  "ได้ยิน
<span class="LineNumber"> 004 </span>ว่า   เธอได้ทำอย่างนั้น จริงหรือ ?."
<span class="LineNumber"> 005 </span>	ภิกษุ,   จริง  พระเจ้าข้า,  ข้าพระองค์อาศัยภิกษุหนุ่มรูปหนึ่ง
<span class="LineNumber"> 006 </span>อยู่ในที่นั้น  ๒-๓  วัน;   ก็แต่ว่า  ข้าพระองค์มิได้ชอบใจลักธิของพระ
<span class="LineNumber"> 007 </span>เทวทัต.
<span class="LineNumber"> 008 </span>                       [ภิกษุควรยินดีในลาภของตนเท่านั้น]	
<span class="LineNumber"> 009 </span>	ครั้งนั้น  พระผู้มีพระภาค  ตรัสกะเธอว่า  "เธอไม่ชอบใจลัทธิ
<span class="LineNumber"> 010 </span>(ของพระเทวทัต)   ก็จริง,  ถึงอย่างนั้น  เธอเที่ยวไปประหนึ่งว่าชอบ
<span class="LineNumber"> 011 </span>ใจลัทธิของชนผู้ที่เธอพบเห็นแล้วทีเดียว;   เธอทำอย่างนี้ในบัดนี้เท่า
<span class="LineNumber"> 012 </span>นั้นก็หามิได้,   แม้ในกาลก่อน  เธอก็เป็นผู้เห็นปานนั้นเหมือนกัน,"
<span class="LineNumber"> 013 </span>อันภิกษุทั้งหลายทูลวิงวอนว่า   "พระเจ้าข้า  ในบัดนี้   พวกข้าพระ
<span class="LineNumber"> 014 </span>องค์เห็นภิกษุนี้ด้วยตนเองก่อน,  แต่ในกาลก่อน  ภิกษุนี่พอใจลัทธิ
<span class="LineNumber"> 015 </span>ของใครเที่ยวไป ?   ขอพระองค์โปรดตรัสบอกแก่พวกข้าพระองค์เถิด,"
<span class="LineNumber"> 016 </span>จึงทรงนำอดีตนิทานมา  ทรงยังมหิลามุขชาดก<SUP>๑</SUP>นี้ให้พิสดารว่า :-
<span class="LineNumber"> 017 </span>	<B>"ช้างชื่อมหิลามุข  ฟังคำของพวกโจรก่อนแล้ว
<span class="LineNumber"> 018 </span>	เที่ยวฟาดบุคคลผู้ไปตามอยู่,  แต่พอฟังคำของ
<span class="LineNumber"> 019 </span>	สมณะผู้สำรวมดีแล้ว  ก็เป็นช้างประเสริฐ  ตั้ง	
<span class="LineNumber"> 020 </span>	อยู่แล้วในคุณทั้งปวง"</B>

<span class='footnote'>๑.  ขุ.  ชา.  ๒๗/๙.  ตทฏฺ€กถา. ๑/๒๗๙.</span>
