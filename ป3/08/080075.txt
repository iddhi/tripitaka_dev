<span class="LineNumber"> 001 </span>                       ๒.  เรื่องภิกษุฆ่าหงส์<SUP>*</SUP>  [๒๕๓] 
<span class="LineNumber"> 002 </span>                                 [ข้อความเบื้องต้น]
<span class="LineNumber"> 003 </span>	พระศาสดา   เมื่อประทับอยู่ในพระเชตวัน  ทรงปรารภภิกษุ
<span class="LineNumber"> 004 </span>ผู้ฆ่าหงส์รูปหนึ่ง  ตรัสพระธรรมเทศนานี้ว่า  <B>"หตฺถสญฺโต"</B>  เป็นต้น
<span class="LineNumber"> 005 </span>                                [สองสหายออกบวช]
<span class="LineNumber"> 006 </span>	ดังได้สดับมา  สหาย  ๒  คน  ชาวกรุงสาวัตถี  ได้บรรพชา
<span class="LineNumber"> 007 </span>อุปสมบทใน  (สำนัก)  ภิกษุทั้งหลายแล้ว  โดยมากเที่ยวไปด้วยกัน
<span class="LineNumber"> 008 </span>	ในวันหนึ่ง  ภิกษุ  ๒  รูปนั้น ไปสู่แม่น้ำอจิรวดี  สรงน้ำแล้ว
<span class="LineNumber"> 009 </span>ผิงแดดอยู่  ได้ยืนพูดกันถึงสาราณียกถา.  ในขณะนั้น  หงส์  ๒  ตัว
<span class="LineNumber"> 010 </span>บินมาโดยอากาศ.
<span class="LineNumber"> 011 </span>                  [ภิกษุรูปหนึ่งดีดตาหงส์ด้วยก้อนกรวด]
<span class="LineNumber"> 012 </span>	ขณะนั้น  ภิกษุหนุ่มรูปหนึ่ง  หยิบก้อนกรวดแล้วพูดว่า  "ผม
<span class="LineNumber"> 013 </span>จักดีดตาของหงส์ตัวหนึ่ง,"  ภิกษุนอกนี้  กล่าวว่า  "ท่านจักไม่สามารถ."
<span class="LineNumber"> 014 </span>	ภิกษุรูปที่  ๑.  ตาข้างนี้  จงยกไว้,  ผมจักดีดตาข้างโน้น.
<span class="LineNumber"> 015 </span>	ภิกษุรูปที่  ๒.  แม้ตาข้างนี้  ท่านก็จักไม่สามารถ (ดีด)  เหมือนกัน.
<span class="LineNumber"> 016 </span>	ภิกษุรูปที่  ๑.  พูดว่า  "ถ้าอย่างนั้น  ท่านจงคอยดู"  แล้วหยิบ
<span class="LineNumber"> 017 </span>กรวดก้อนที่  ๒  ดีดไปทางข้างหลังของหงส์.  หงส์ได้ยินเสียงก้อนกรวด
<span class="LineNumber"> 018 </span>จึงเหลียวดู.  ขณะนั้น  เธอหยิบก้อนกรวดกลมอีกก้อนหนึ่ง  แล้วดีด
<span class="LineNumber"> 019 </span>หงส์ตัวนั้นที่ตาข้างโน้น  ให้ทะลุออกตาข้างนี้. หงส์ร้อง  ม้วนตกลง
<span class="LineNumber"> 020 </span>แทบเท้าของภิกษุเหล่านั้นนั่นแล.

<span class='footnote'>*  พระมหาอินทร์  ป. ธ.  ๕ วัดบรมนิวาส  (ปัจจุบันเป็นที่พระพิศาลสารคุณ  วัดศรีจันทร์</span>
<span class='footnote'>จังหวัดขอนแก่น) แปล.</span>
