<span class="LineNumber"> 001 </span>	อนุรุทธะ.  ข้าแต่พระแม่เจ้า  ถ้าหม่อมฉันเป็นที่รักของพระองค์ 
<span class="LineNumber"> 002 </span>ไซร้,  เพราะเหตุอะไร ?  ในกาลก่อน  พระองค์จึงไม่ได้ประทานขนม
<span class="LineNumber"> 003 </span>ไม่มีเห็นปานนี้แก่หม่อมฉัน.
<span class="LineNumber"> 004 </span>	พระนางตรัสถามบุรุษนั้นว่า   " พ่อ  อะไรได้มีในถาดหรือ ? "
<span class="LineNumber"> 005 </span>	บุรุษนั้น  ทูลว่า  " มี  พระแม่เจ้า,   ถาดเต็มเปี่ยมด้วยขนมทั้งหลาย,
<span class="LineNumber"> 006 </span>ขนมเห็นปานนี้  ข้าพระองค์ไม่เคยเห็น."
<span class="LineNumber"> 007 </span>	พระนาง  ดำริว่า  " บุตรของเราได้ทำบุญไว้แล้ว,  ขนมทิพย์
<span class="LineNumber"> 008 </span>จักเป็นของอันเทพดาทั้งหลายส่งไปให้แก่บุตรของเรา."
<span class="LineNumber"> 009 </span>	แม้เจ้าอนุรุทธะ  ก็ทูลกะมารดาว่า  "ข้าแต่พระแม่เจ้า  ขนม
<span class="LineNumber"> 010 </span>เห็นปานนี้  หม่อมฉันไม่เคยกินเลย,  จำเดิมแต่นี้  พระองค์พึงทอด
<span class="LineNumber"> 011 </span>เฉพาะขนมไม่มีเท่านั้น แก่หม่อมฉัน."
<span class="LineNumber"> 012 </span>	จำเดิมแต่นั้น  พระนางทรงล้างถาดทองคำแล้ว  ปิดด้วยถาด
<span class="LineNumber"> 013 </span>ใบอื่นส่งไป  (ให้)  ในเวลาเจ้าอนุรุทธะทูลว่า  "หม่อมฉันมีประสงค์
<span class="LineNumber"> 014 </span>จะบริโภคขนม."  เทพดาทั้งหลาย  ย่อมยังถาดให้เต็ม  (ด้วยขนม).
<span class="LineNumber"> 015 </span>พระกุมารนั้น  เมื่ออยู่ในท่ามกลางวัง  มิได้ทราบเนื้อความแห่งบทว่า
<span class="LineNumber"> 016 </span>"ไม่มี"   ด้วยอาการอย่างนี้  เสวยแต่ขนมทิพย์ทั้งนั้น.
<span class="LineNumber"> 017 </span>	ก็เมื่อโอรสของเจ้าศากยะผนวชตามลำดับตระกูล  เพื่อเป็นบริวาร
<span class="LineNumber"> 018 </span>ของพระศาสดา,   เมื่อเจ้ามหานามศากยะ  ตรัสว่า  "พ่อ   ในตระกูล
<span class="LineNumber"> 019 </span>ของพวกเรา  ใคร  ๆ  ซึ่งบวชแล้วไม่มี,   เธอหรือฉันควรจะบวช,"
<span class="LineNumber"> 020 </span>เจ้าอนุรุทธะ  ตรัสว่า  "หม่อมฉันเป็นสุขุมาลชาติอย่างยิ่ง  ไม่สามารถ
<span class="LineNumber"> 021 </span>จะบวชได้."


