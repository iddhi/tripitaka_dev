<span class="LineNumber"> 001 </span>		"น มุณฺฑเกน สมโณ     อพฺพโต อลิกํ ภณํ, 
<span class="LineNumber"> 002 </span>		อิจฺฉาโลภสมาปนฺโน    สมโณ กึ ภวิสฺสติ: 
<span class="LineNumber"> 003 </span>		โย จ สเมติ ปาปานิ   อณณถูลานิ สพฺพโส, 
<span class="LineNumber"> 004 </span>		สมิตตฺตา หิ ปาปานํ   `สมโณติ ปวุจฺจตีติ. 
<span class="LineNumber"> 005 </span>	ตตฺถ   "มุณฺฑเกนาติ:  สีสมุณฺฑมตฺเตน.  อพฺพโตติ:  สีลวเตน  จ 
<span class="LineNumber"> 006 </span>ธุตงฺควเตน  จ  วิรหิโต.  อลิกํ  ภณนฺติ:  มุสาวาทํ  ภณนฺโต อปฺปตฺเตสุ 
<span class="LineNumber"> 007 </span>อารมฺมเณสุ   อิจฺฉาย  ปตฺเตสุ  จ  โลเภน  สมนฺนาคโต  สมโณ  นาม 
<span class="LineNumber"> 008 </span>กึ  ภวิสฺสติ.  สเมตีติ:  โย  จ  ปริตฺตานิ  วา  มหนฺตานิ  วา ปาปานิ 
<span class="LineNumber"> 009 </span>วูปสเมติ, โส เตสํ สมิตตฺตา `สมโณติ ปวุจฺจตีติ อตฺโถ. 
<span class="LineNumber"> 010 </span>	เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 011 </span>		   	   หตฺถกวตฺถุ. 
		   
<span class="LineNumber"> 012 </span>		๗. อฺตรพฺราหฺมณวตฺถุ. (๑๙๙) 
<span class="LineNumber"> 013 </span>	"น  เตน  ภิกฺขุ  โส  โหตีติ  อิมํ  ธมฺมเทสนํ  สตฺถา เชตวเน 
<span class="LineNumber"> 014 </span>วิหรนฺโต อฺตรํ พฺราหฺมณํ อารพฺภ กเถสิ. 
<span class="LineNumber"> 015 </span>	โส  กิร  พาหิรสมเย  ปพฺพชิตฺวา  ภิกฺขํ จรนฺโต จินฺเตสิ "สมโณ 
<span class="LineNumber"> 016 </span>โคตโม  อตฺตโน  สาวเก  ภิกฺขาย  จรนฺเต  `ภิกฺขูติ วทติ, มํปิ `ภิกฺขูติ 
<span class="LineNumber"> 017 </span>วตฺตุํ  วฏฺฏตีติ.  โส  สตฺถารํ  อุปสงฺกมิตฺวา  "โภ  โคตม  อหํปิ  ภิกฺขํ 
<span class="LineNumber"> 018 </span>จริตฺวา  ชีวามิ,  มํปิ  `ภิกฺขูติ  วเทหีติ  อาห.  อถ  นํ  สตฺถา "นาหํ 
