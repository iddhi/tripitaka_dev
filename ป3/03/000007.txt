<span class="LineNumber"> 001 </span>จีวรกณฺโณ   ติเณสุ  ปวตฺเตนฺโต<SUP>๑</SUP>  อุสฺสาวพินฺทูหิ  เตมิ.  พฺราหฺมโณ 
<span class="LineNumber"> 002 </span>ตํ  ทิสฺวา  "อิมํ  €านํ  อปฺปหริตํ<SUP>๒</SUP>  กาตุํ  วฏฺฏตีติ ปุนทิวเส กุทฺทาลํ 
<span class="LineNumber"> 003 </span>อาทาย    คนฺตฺวา   ตํ   €านํ   ตจฺเฉตฺวา   ขลมณฺฑลสทิสํ   อกาสิ. 
<span class="LineNumber"> 004 </span>ปุนทิวเสปิ  ตํ  €านํ  อาคนฺตฺวา,  ภิกฺขูสุ  จีวรํ  ปารุปนฺเตสุ,  เอกสฺส 
<span class="LineNumber"> 005 </span>จีวรกณฺณํ   ภูมิยํ   ปติตฺวา   ปํสุมฺหิ   ปวตฺตมานํ  ทิสฺวา  "อิธ  วาลุกํ 
<span class="LineNumber"> 006 </span>โอกิริตุํ   วฏฺฏตีติ   จินฺเตตฺวา  วาลุกํ  อาหริตฺวา  โอกิริ.  อเถกทิวสํ 
<span class="LineNumber"> 007 </span>ปุเรภตฺตํ   จณฺโฑ  อาตโป  อโหสิ.  ตทาปิ  ภิกฺขูนํ  จีวรํ  ปารุปนฺตานํ 
<span class="LineNumber"> 008 </span>คตฺตโต   เสเท   มุฺจนฺเต   ทิสฺวา   "อิธ   มยา   มณฺฑปํ  กาเรตุํ 
<span class="LineNumber"> 009 </span>วฏฺฏตีติ  จินฺเตตฺวา  มณฺฑปํ  กาเรสิ.  ปุเนกทิวสํ  ปาโต  ว  วทฺทลิกา 
<span class="LineNumber"> 010 </span>อโหสิ.   ตทาปิ   พราหฺมโณ  ภิกฺขู  โอโลเกนฺโต,  ตินฺตจีวรเก  ภิกฺขู 
<span class="LineNumber"> 011 </span>ทิสฺวา  "เอตฺถ  มยา  สาลํ  กาเรตุํ  วฏฺฏตีติ  สาลํ กาเรตฺวา "อิทานิ 
<span class="LineNumber"> 012 </span>สาลมหํ   กริสฺสามีติ   จินฺเตตฺวา,   พุทฺธปฺปมุขํ  ภิกฺขุสงฺฆํ  นิมนฺเตตฺวา 
<span class="LineNumber"> 013 </span>อนฺโต  จ  พหิ  จ  ภิกฺขู  นิสีทาเปตฺวา  ทานํ ทตฺวา, ภตฺตกิจฺจาวสาเน 
<span class="LineNumber"> 014 </span>อนุโมทนตฺถาย    สตฺถุ    ปตฺตํ    คเหตฺวา   "ภนฺเต   อหํ   ภิกฺขูนํ 
<span class="LineNumber"> 015 </span>จีวรปารุปนกาเล   อิมสฺมึ   €าเน   โอโลเกนฺโต   €ิโต,  อิทฺจิทฺจ 
<span class="LineNumber"> 016 </span>ทิสฺวา   อิทฺจิทฺจ   กาเรสินฺติ   อาทิโต   ปฏฺ€าย   สพฺพนฺตํ  ปวตฺตึ 
<span class="LineNumber"> 017 </span>อาโรเจสิ.  สตฺถา  ตสฺส  วจนํ  สุตฺวา  "พฺราหฺมณ  ปณฺฑิตา นาม ขเณ 
<span class="LineNumber"> 018 </span>ขเณ   โถกํ   โถกํ   กุสลํ  กโรนฺตา,  อนุปุพฺเพน  อตฺตโน  อกุสลมลํ 
<span class="LineNumber"> 019 </span>นีหรนฺติเยวาติ วตฺวา อิมํ คาถมาห 
<span class='footnote'>๑. "ปวตฺตนฺโตติ ยุตฺตตรํ ฯ  ๒. "อปหริตนฺติ ยุตฺตตรํ ฯ </span>
