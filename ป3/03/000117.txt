<span class="LineNumber"> 001 </span>อุคฺคเสฏฺ€ีปิ   สปริวาโร  สุภทฺทาย  ทินฺนนเยน  ตถาคตสฺส  อาคมนมคฺคํ 
<span class="LineNumber"> 002 </span>โอโลเกนฺโต    สตฺถารํ   มหนฺเตน   สิริวิภเวน   อาคจฺฉนฺตํ   ทิสฺวา 
<span class="LineNumber"> 003 </span>ปสนฺนมนโส    หุตฺวา   มาลาทีหิ   สกฺการํ   กโรนฺโต   สมฺปฏิจฺฉิตฺวา 
<span class="LineNumber"> 004 </span>วนฺทิตฺวา   มหาทานํ   ทตฺวา  ปุนปฺปุนํ  นิมนฺเตตฺวา  สตฺตาหํ  มหาทานํ 
<span class="LineNumber"> 005 </span>อทาสิ.   สตฺถาปิสฺส  สปฺปายํ  สลฺลกฺเขตฺวา  ธมฺมํ  เทเสสิ.  ตํ  อาทึ 
<span class="LineNumber"> 006 </span>กตฺวา   จตุราสีติยา   ปาณสหสฺสานํ   ธมฺมาภิสมโย   อโหสิ.   สตฺถา 
<span class="LineNumber"> 007 </span>สุภทฺทาย   อนุคฺคหณตฺถํ   "อิเธว  โหหีติ  อนุรุทฺธตฺเถรํ  นิวตฺตาเปตฺวา 
<span class="LineNumber"> 008 </span>สาวตฺถิเมว อคมาสิ. ตโต ปฏฺ€าย ตํ นครํ สทฺธํ ปสนฺนํ อโหสีติ. 
<span class="LineNumber"> 009 </span>		   		จูฬสุภทฺทาวตฺถุ. 
		      
<span class="LineNumber"> 010 </span>		๙. เอกวิหาริตฺเถรวตฺถุ. (๒๒๑) 
<span class="LineNumber"> 011 </span>	"เอกาสนนฺติ   อิมํ   ธมฺมเทสนํ   สตฺถา   เชตวเน   วิหรนฺโต 
<span class="LineNumber"> 012 </span>เอกวิหาริตฺเถรํ นาม อารพฺภ กเถสิ. 
<span class="LineNumber"> 013 </span>	โส   กิร   เถโร  "เอโกว  นิสีทติ  เอโกว  จงฺกมติ  เอโกว 
<span class="LineNumber"> 014 </span>ติฏฺ€ตีติ   จตุปริสนฺตเร   ปากโฏ   อโหสิ.   อถ   นํ  ภิกฺขู  "ภนฺเต 
<span class="LineNumber"> 015 </span>เอวรูโป   นามายํ   เถโรติ   ตถาคตสฺส  อาโรเจสส.  สตฺถา  "สาธุ 
<span class="LineNumber"> 016 </span>สาธูติ   สาธุการํ   ทตฺวา   "ภิกฺขุนา   นาม   วิวิตฺเตน   ภวิตพฺพนฺติ 
<span class="LineNumber"> 017 </span>วิเวเก อานิสํสํ กเถตฺวา อิมํ คาถมาห 
<span class="LineNumber"> 018 </span>	"เอกาสนํ เอกเสยฺยํ     เอโก จรมตนฺทิโต 
<span class="LineNumber"> 019 </span>	เอโก ทมยมตฺตานํ      วนนฺเต รมิโต สิยาติ. 
