<span class="LineNumber"> 001 </span>รุกฺขนฺติ   อาห.   วนโตติ:   ยถา   ปกติวนโต   สีหาทิภยํ   ชายติ; 
<span class="LineNumber"> 002 </span>เอวํ   ชาติอาทิภยํปิ   กิเลสวนโต  ชายตีติ  อตฺโถ.  วนํ  วนฏฺ€ฺจาติ 
<span class="LineNumber"> 003 </span>เอตฺถ  มหนฺตา  รุกฺขา  วนํ  นาม,  ขุทฺทกา  ตสฺมึ  วเน €ิตา วนฏฺ€า 
<span class="LineNumber"> 004 </span>นาม;   ปุพฺพุปฺปตฺติกา   รุกฺขา   วา   วนํ   นาม,  อปราปรุปฺปตฺติกา 
<span class="LineNumber"> 005 </span>วนฏฺ€า   นาม;   เอวเมว   มหนฺตมหนฺตา  ภวกฑฺฒนกา  กิเลสา  วนํ 
<span class="LineNumber"> 006 </span>นาม,   ปวตฺติยํ   วิปากทายกา   วนฏฺ€า   นาม;  ปุพฺพุปฺปตฺติกา  วา 
<span class="LineNumber"> 007 </span>วนํ   นาม,   อปราปรุปฺปตฺติกา   วนฏฺ€า   นาม.   ตํ   ปน  อุภยํปิ 
<span class="LineNumber"> 008 </span>จตุตฺถมคฺคาเณน   ฉินฺทิตพฺพํ,   เตนาห   "เฉตฺวา  วนํ  วนฏฺ€ฺจาติ. 
<span class="LineNumber"> 009 </span>นิพฺพนา   โหถาติ:   นิกฺกิเลสา   โหถ.   ยาวฺหิ   วนฏฺโ€ติ:  ยาว 
<span class="LineNumber"> 010 </span>เอส  อณุมตฺโตปิ  กิเลสวนฏฺโ€  นรสฺส  นารีสุ  น  ฉิชฺชติ;  ตาว  โส 
<span class="LineNumber"> 011 </span>ขีรปโก วจฺโฉ มาตริ วิย ปฏิพทฺธมโน ลคฺคจิตฺโต ว โหตีติ อตฺโถ. 
<span class="LineNumber"> 012 </span>	เทสนาวสาเน   เต   มหลฺลกตฺเถรา  โสตาปตฺติผเล  ปติฏฺ€หึสุ. 
<span class="LineNumber"> 013 </span>สมฺปตฺตานํปิ สาตฺถิกา เทสนา อโหสีติ. 
<span class="LineNumber"> 014 </span>		  	มหลฺลกตฺเถรวตฺถุ. 
		  
<span class="LineNumber"> 015 </span>	๗. สารีปุตฺตตฺเถรสฺสสทฺธิวิหาริกวตฺถุ.<SUP>๑</SUP> (๒๐๙) 
<span class="LineNumber"> 016 </span>	"อุจฺฉินฺทาติ    อิมํ   ธมฺมเทสนํ   สตฺถา   เชตวเน   วิหรนฺโต 
<span class="LineNumber"> 017 </span>สารีปุตฺตตฺเถรสฺส สทฺธิวิหาริกํ อารพฺภ กเถสิ. 
<span class="LineNumber"> 018 </span>	เอโก    กิร   สุวณฺณการกปุตฺโต   อภิรูโป   เถรสฺส   สนฺติเก 
<span class='footnote'>๑. ม. สี. ยุ. สุวณฺณการตฺเถรสฺส วตฺถุ. </span>
