<span class="LineNumber"> 001 </span>อุปฏฺ€าตุํ  โอกาสํ  น  ลภึสุ.  เต  อผาสุกํ  วสฺสํ  วสิตฺวา  วุตฺถวสฺสา 
<span class="LineNumber"> 002 </span>สตฺถุ   ทสฺสนาย   สาวตฺถึ   คนฺตฺวา   สตฺถารํ   วนฺทิตฺวา   เอกมนฺตํ 
<span class="LineNumber"> 003 </span>นิสีทึสุ.   สตฺถา   เตหิ   สทฺธึ   กตปฺปฏิสนฺถาโร   "กึ  ภิกฺขเว  สุขํห 
<span class="LineNumber"> 004 </span>วสิตฺถาติ   ปุจฺฉิตฺวา,   "ภนฺเต   มยํ   ป€มมาสเมว   สุขํ  วสิมฺหา, 
<span class="LineNumber"> 005 </span>มชฺฌิมมาเส   โจรา   คามํ   ปหรึสุ,   ตโต  ปฏฺ€าย  มนุสฺสา  นครํ 
<span class="LineNumber"> 006 </span>อภิสงฺขโรนฺตา  สกฺกจฺจํ  อุปฏฺ€าตุํ  โอกาสํ  น  ลภึสุ;  ตสฺมา  อผาสุกํ 
<span class="LineNumber"> 007 </span>วสฺสํ  วสิมฺหาติ  วุตฺเต,  "อลํ  ภิกฺขเว,  มา  จินฺตยิตฺถ,  ผาสุวิหาโร 
<span class="LineNumber"> 008 </span>นาม  นิจฺจกาลํ  ทุลฺลโภ;  ภิกฺขุนา  นาม,<SUP>๑</SUP>  ยถา เต มนุสฺสา นครํ 
<span class="LineNumber"> 009 </span>โคปยึสุ; เอวํ อตฺตภาวเมว โคปยิตุํ วฏฺฏตีติ วตฺวา อิมํ คาถมาห 
<span class="LineNumber"> 010 </span>		"นครํ ยถา ปจฺจนฺตํ        คุตฺตํ สนฺตรพาหิรํ; 
<span class="LineNumber"> 011 </span>		เอวํ โคเปถ อตฺตานํ,     ขโณ โว มา อุปจฺจคา; 
<span class="LineNumber"> 012 </span>		ขณาตีตา หิ โสจนฺติ       นิรยมฺหิ สมปฺปิตาติ. 
<span class="LineNumber"> 013 </span>	ตตฺถ   "สนฺตรพาหิรนฺติ:   ภิกฺขเว   ยถา   เตหิ  มนุสฺเสหิ  ตํ 
<span class="LineNumber"> 014 </span>ปจฺจนฺตนครํ   ทฺวารปาการาทีนิ  ถิรานิ  กโรนฺเตหิ  สอนฺตรํ  อฏฺฏาลก- 
<span class="LineNumber"> 015 </span>ปริขาทีนิ   ถิรานิ   กโรนฺเตหิ   สพาหิรนฺติ   สนฺตรพาหิรํ  คุตฺตํ  กตํ; 
<span class="LineNumber"> 016 </span>เอวํ   ตุมฺเห  หิ<SUP>๒</SUP>  สตึ  อุปฏฺ€าเปตฺวา  อชฺฌตฺติกานิ  ฉ  ทฺวารานิ 
<span class="LineNumber"> 017 </span>ปิทหิตฺวา    ทฺวารรกฺขิกํ   สตึ   อวิสฺสชฺเชตฺวา,   ยถา   คยฺหมานานิ 
<span class="LineNumber"> 018 </span>พาหิรานิ   ฉ   อายตนานิ   อชฺฌตฺติกานํ  อุปฆาตาย  สํวตฺตนฺติ;  ตถา 
<span class="LineNumber"> 019 </span>อคฺคหเณน   ตานิ   ถิรานิ   กตฺวา   เตสํ   อปฺปเวสาย  ทฺวารรกฺขิกํ 
<span class="LineNumber"> 020 </span>สตึ   อปฺปหาย   วิจรนฺตา   อตฺตานํ   โคเปถาติ  อตฺโถ.  ขโณ  โว 
<span class='footnote'>๑. สี. ยุ. ปน. ๒. ม. สี. ยุ. ปิ. </span>
