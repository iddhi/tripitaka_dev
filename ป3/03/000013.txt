<span class="LineNumber"> 001 </span>เอวฺเจวฺจ   วเทสิ,   อิทานิ   กสฺมา   น   กเถสีติ  สนฺตชฺเชตฺวา 
<span class="LineNumber"> 002 </span>ปลายนฺตํ อนุพนฺธิ. โส ปลายนฺโต เอกิสฺสา วจฺจกุฏิยา ปติ. 
<span class="LineNumber"> 003 </span>	มหาชโน   กถํ   สมุฏฺ€าเปสิ  "โลฬุทายี  สารีปุตฺตโมคฺคลฺลานานํ 
<span class="LineNumber"> 004 </span>คุณกถาย   วตฺตมานาย  อุสูยนฺโต  อตฺตโน  ธมฺมกถิกภาวํ  ปกาเสตฺวา, 
<span class="LineNumber"> 005 </span>มนุสฺเสหิ  สกฺการํ  กตฺวา  `ธมฺมํ  สุโณมาติ  วุตฺเต,  จตุกฺขตฺตุํ อาสเน 
<span class="LineNumber"> 006 </span>นิสีทิตฺวา   กเถตพฺพยุตฺตกํ   กิฺจิ   อปสฺสนฺโต  `ตฺวํ  อมฺหากํ  อยฺเยหิ 
<span class="LineNumber"> 007 </span>สารีปุตฺตโมคฺคลฺลานตฺเถเรหิ   สทฺธึ   ยุคคฺคาหํ  คณฺหสีติ  เลฑฺฑุทณฺฑาทีนิ 
<span class="LineNumber"> 008 </span>คเหตฺวา   สนฺตชฺเชตฺวา   ปลาปิยมาโน   วจฺจกุฏิยํ   ปติโตติ.  สตฺถา 
<span class="LineNumber"> 009 </span>อาคนฺตฺวา   "กาย   นุตฺถ   ภิกฺขเว   เอตรหิ   กถาย   สนฺนิสินฺนาติ 
<span class="LineNumber"> 010 </span>ปุจฺฉิตฺวา,  "อิมาย  นามาติ  วุตฺเต,  "น ภิกฺขเว อิทาเนว, ปุพฺเพเปส 
<span class="LineNumber"> 011 </span>คูถกูเป นิมุคฺโคเยวาติ วตฺวา อตีตํ อาหริตฺวา 
<span class="LineNumber"> 012 </span>	"จตุปฺปโท อหํ สมฺม,      ตฺวมฺปิ สมฺม จตุปฺปโท. 
<span class="LineNumber"> 013 </span>		เอหิ สีห นิวตฺตสฺสุ,      กินฺนุ ภีโต ปลายสิ. 
<span class="LineNumber"> 014 </span>		อสุจิ ปูติโลโมสิ         ทุคฺคนฺโธ วายสิ สูกร, 
<span class="LineNumber"> 015 </span>		สเจ ยุชฺฌิตุกาโมสิ,      ชยํ สมฺม ททามิ เตติ 
<span class="LineNumber"> 016 </span>อิมํ  ชาตกํ<SUP>๑</SUP>  วิตฺถาเรตฺวา  กเถสิ  "ตทา  สีโห สารีปุตฺโต อโหสิ, 
<span class="LineNumber"> 017 </span>สูกโร   โลฬุทายีติ.   สตฺถา   อิมํ   ธมฺมเทสนํ  อาหริตฺวา  "ภิกฺขเว 
<span class="LineNumber"> 018 </span>โลฬุทายินา   อปฺปมตฺตโก   ธมฺโม   อุคฺคหิโต,   สชฺฌายํ   ปน  เนว 
<span class="LineNumber"> 019 </span>อกาสิ;   ยงฺกิฺจิ  ปริยตฺตึ  คเหตฺวา  ตสฺสา  อสชฺฌายกรณํ  มลเมวาติ 
<span class="LineNumber"> 020 </span>วตฺวา อิมํ คาถมาห 
<span class='footnote'>๑. สูกรชาตกํ ขุ. ชา. ทุก. ๒๗/๕๑. ตทฏฺ€กถา. ๓/๑๑. </span>
