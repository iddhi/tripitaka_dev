<span class="LineNumber"> 001 </span>			   ปาปวคฺควณฺณนา 
		         
<span class="LineNumber"> 002 </span>			จูเฬกสาฏกวตฺถุ. [๙๕] 
<span class="LineNumber"> 003 </span>	"อภิตฺถเรถ    กลฺยาเณติ   อิมํ   ธมฺมเทสนํ   สตฺถา   เชตวเน 
<span class="LineNumber"> 004 </span>วิหรนฺโต จูเฬกสาฏกพฺราหฺมณํ อารพฺภ กเถสิ. 
<span class="LineNumber"> 005 </span>	วิปสฺสิทสพลสฺส    กาลสฺมึ    หิ   มหาเอกสาฏกพฺราหฺมโณ   นาม 
<span class="LineNumber"> 006 </span>อโหสิ.   อยมฺปน   เอตรหิ  สาวตฺถิยํ  จูเฬกสาฏโก  นาม.  ตสฺส  หิ 
<span class="LineNumber"> 007 </span>เอโก    นิวาสนสาฏโก   อโหสิ,   พฺราหฺมณิยาปิ   เอโก;   อุภินฺนํปิ 
<span class="LineNumber"> 008 </span>เอกเมว   ปารุปนํ.   พหิคมนกาเล   พฺราหฺมโณ   วา  พฺราหฺมณี  วา 
<span class="LineNumber"> 009 </span>ตํ   ปารุปติ.   อเถกทิวสํ   วิหาเร  ธมฺมสฺสวเน  โฆสิเต  พฺราหฺมโณ 
<span class="LineNumber"> 010 </span>อาห  "โภติ  ธมฺมสฺสวนํ  โฆสิตํ;  กึ  ทิวา  ธมฺมสฺสวนํ<SUP>๑</SUP>    คมิสฺสสิ, 
<span class="LineNumber"> 011 </span>อุทาหุ   รตฺตึ ?  ปารุปนสฺส  หิ  อภาเวน  น  สกฺกา  อมฺเหหิ  เอกโต 
<span class="LineNumber"> 012 </span>คนฺตุนฺติ.   พฺราหฺมณี  " สามิ  อหํ  ทิวา  คมิสฺสามีติ  สาฏกํ  ปารุปิตฺวา 
<span class="LineNumber"> 013 </span>อคมาสิ.   พฺราหฺมโณ   ทิวสภาคํ  เคเห  วีตินาเมตฺวา  รตฺตึ  คนฺตฺวา 
<span class="LineNumber"> 014 </span>สตฺถุ   ปุรโต   นิสินฺโน   ธมฺมํ   อสฺโสสิ.   อถสฺส   สรีรํ  ผรมานา 
<span class="LineNumber"> 015 </span>ปฺจวณฺณา  ปีติ  อุปฺปชฺชิ.  โส  สตฺถารํ  ปูชิตุกาโม<SUP>๒</SUP>   หุตฺวา " สเจ 
<span class="LineNumber"> 016 </span>อิมํ  สาฏกํ  ทสฺสามิ,  เนว  พฺราหฺมณิยา,  น  มยฺหํ  ปารุปนํ ภวิสฺสตีติ 
<span class="LineNumber"> 017 </span>จินฺเตสิ.   อถสฺส  มจฺเฉรจิตฺตานํ  สหสฺสํ  อุปฺปชฺชิ,  ปุเนกํ  สทฺธาจิตฺตํ 
<span class="LineNumber"> 018 </span>อุปฺปชฺชิ;   ตมฺปิ   อภิภวนฺตํ   ปุน   มจฺเฉรสหสฺสํ   อุปฺปชฺชิ.   อิติสฺส 
<span class='footnote'>๑. สี. ธมฺมสฺสวนาย. ๒. ปูเชตุกาโมติปิ. </span>
