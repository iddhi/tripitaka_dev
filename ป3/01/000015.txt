<span class="LineNumber"> 001 </span>ปุนปฺปุนํ   วสฺสนฺเต   ปน   ปูรเตว;   เอวเมว   ปาปกมฺมํ  กโรนฺโต 
<span class="LineNumber"> 002 </span>ปุคฺคโล   อนุปุพฺเพน   มหนฺตํ  ปาปราสึ  กโรติเยวาติ  วตฺวา  อนุสนฺธึ 
<span class="LineNumber"> 003 </span>ฆเฏตฺวา ธมฺมํ เทเสนฺโต อิมํ คาถมาห 
<span class="LineNumber"> 004 </span>	 " มาวมฺเถ ปาปสฺส       `น มตฺตํ อาคมิสฺสติ.' 
<span class="LineNumber"> 005 </span>	  อุทพินฺทุนิปเตน            อุทกุมฺโภปิ ปูรติ; 
<span class="LineNumber"> 006 </span>	  ปูรติ พาโล ปาปสฺส        โถกํ โถกํปิ<SUP>๑</SUP>  อาจินนฺติ. 
<span class="LineNumber"> 007 </span>	  ตตฺถ   มาวมฺเถาติ;   น   อวชาเนยฺย.   ปาปสฺสาติ;  ปาปํ. 
<span class="LineNumber"> 008 </span>น   มตฺตํ   อาคมิสฺสตีติ;   " อปฺปมตฺตกํ  เม  ปาปํ  กตํ,  กทา  เอตํ 
<span class="LineNumber"> 009 </span>วิปจฺจิสฺสตีติ   เอวํ   ปาปํ   นาวชาเนยฺยาติ   อตฺโถ.   อุทกุมฺโภปีติ: 
<span class="LineNumber"> 010 </span>เทเว   วสฺสนฺเต   มุขํ   วิวริตฺวา  €ปิตํ  ยงฺกิฺจิ  กุลาลภาชนํ  ยถา 
<span class="LineNumber"> 011 </span>เอเกกสฺสาปิ    อุทกพินฺทุโน    นิปาเตน   อนุปุพฺเพน   ปูรติ;   เอวํ 
<span class="LineNumber"> 012 </span>พาลปุคฺคโล  โถกํ  โถกมฺปิ  ปาปํ  อาจินนฺโต<SUP>๒</SUP>  วฑฺเฒนฺโต ปาปสฺส 
<span class="LineNumber"> 013 </span>ปูรติเยวาติ อตฺโถ. 
<span class="LineNumber"> 014 </span>	เทสนาวสาเน    พหู    โสตาปตฺติผลาทีนิ    ปาปุณึสุ.   สตฺถาปิ 
<span class="LineNumber"> 015 </span>" อชฺโฌกาเส   เสยฺยํ   สนฺถริตฺวา   ปฏิปากติกํ   อกโรนฺโต  อิทนฺนาม 
<span class="LineNumber"> 016 </span>อาปชฺชตีติ สิกฺขาปทํ ปฺาเปสีติ. 
<span class="LineNumber"> 017 </span> 		          อสฺตปริกฺขารภิกฺขุวตฺถุ. 
	           
<span class='footnote'>๑. สี. ยุ. โถกโถกมฺปิ.  ๒. สี. ยุ. เอตฺถนฺตเร `กโรนฺโตติ อตฺถิ. </span>
