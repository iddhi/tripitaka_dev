<span class="LineNumber"> 001 </span>" ตรุณภาเวเยว   ปติกุลํ   คมนตฺถายาติ   วุตฺเต,   ตํ  สพฺพมฺปิ  ตาสํ 
<span class="LineNumber"> 002 </span>กถํ  สุตฺวา  ตา  อาทาย  สตฺถุ  สนฺติกํ  คนฺตฺวา ปฏิปาฏิยา อาโรเจสิ. 
<span class="LineNumber"> 003 </span>ตํ   สุตฺวา   สตฺถา   "วิสาเข   อิเมสํ   สตฺตานํ  ชาติอาทโย  นาม 
<span class="LineNumber"> 004 </span>ทณฺฑหตฺถโคปาลกสทิสา,   ชาติ  ชราย  สนฺติกํ  เปเสตฺวา<SUP>๑</SUP>,  ชรา 
<span class="LineNumber"> 005 </span>พฺยาธิโน  สนฺติกํ,  พยาธิ  มรณสฺส  สนฺติกํ, มรณํ<SUP>๒</SUP>  กุธาริยา ฉินฺทนฺตา 
<span class="LineNumber"> 006 </span>วิย   ชีวิตํ   ฉินฺทติ;  เอวํ  สนฺเตปิ  วิวฏฺฏํ  ปตฺเถนฺตา  นาม  นตฺถิ, 
<span class="LineNumber"> 007 </span>วฏฺฏเมว  ปน  ปตฺเถนฺตีติ  วตฺวา  อนุสนฺธึ  ฆเฏตฺวา  ธมฺมํ  เทเสนฺโต 
<span class="LineNumber"> 008 </span>อิมํ คาถมาห 
<span class="LineNumber"> 009 </span>	" ยถา ทณฺเฑน โคปาโล   คาโว ปาเชติ โคจรํ, 
<span class="LineNumber"> 010 </span>	 เอวํ ชรา จ มจฺจุ จ    อายุํ ปาเชนฺติ ปาณินนฺติ. 
<span class="LineNumber"> 011 </span>	 ตตฺถ   ปาเชตีติ:   เฉโก   โคปาลโก   เกทารนฺตรํ  ปวิสนฺติโย 
<span class="LineNumber"> 012 </span>คาโว   ทณฺเฑน  นิวาเรตฺวา  เตเนว  โปเถนฺโต  สุลภติโณทกํ  โคจรํ 
<span class="LineNumber"> 013 </span>เนติ   ปาเชติ.   อายุํ   ปาเชนฺตีติ:  ชีวิตินฺทฺริยํ  ฉินฺทนฺติ  เขเปนฺติ. 
<span class="LineNumber"> 014 </span>โคปาลโก   วิย   หิ  ชรา  จ  มจฺจุ  จ,  โคคโณ  วิย  ชีวิตินฺทฺริยํ, 
<span class="LineNumber"> 015 </span>โคจรภูมิ   วิย  มรณํ.  ตตฺถ  ชาติ  ตาว  สตฺตานํ  ชีวิตินฺทฺริยํ  ชราย 
<span class="LineNumber"> 016 </span>สนฺติกํ   เปเสสิ,   ชรา  พฺยาธิโน  สนฺติกํ,  พฺยาธิ  มรณสฺส  สนฺติกํ. 
<span class="LineNumber"> 017 </span>ตเมว   มรณํ   กุธาริยา   เฉทํ   วิย   ฉินฺทิตฺวา  คจฺฉตีติ  อิทเมตฺถ 
<span class="LineNumber"> 018 </span>โอปมฺมปฏิปาทนํ.<SUP>๓</SUP> 
<span class="LineNumber"> 019 </span>	  เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 020 </span>	          	   อุโปสถกมฺมวตฺถุ. 
<span class='footnote'>๑. สี. ยุ. " เปเสตฺวาติ นตฺถิ. ๒. สี. ยุ. พฺยาธิ มรณสฺส สนฺติกํ เปเสตฺวา </span>
<span class='footnote'>กุธาริยา...  ๓. สี. ยุ. โอปมฺมสมฺปฏิปาทนํ. </span>
