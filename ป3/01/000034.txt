<span class="LineNumber"> 001 </span>อาห.  " อุปาสก  เนว  ตุยฺหํ  โทโส  อตฺถิ,  น  มยฺหํ, วฏฺฏสฺเสว<SUP>๑</SUP> 
<span class="LineNumber"> 002 </span>โทโส,  ขมามิ  เตติ.  " ภนฺเต  สเจ  เม  ขมถ, ปกตินิยาเมเนว เม 
<span class="LineNumber"> 003 </span>เคเห  นิสีทิตฺวา  ภิกฺขํ  คณฺหถาติ.  " อุปาสก  นทานาหํ  อิโต  ปฏฺ€าย 
<span class="LineNumber"> 004 </span>ปเรสํ    เคหสฺส   อนฺโตฉทนํ   ปวิสิสฺสามิ,   อนฺโตเคหปฺปเวสนสฺเสว 
<span class="LineNumber"> 005 </span>หิ  อยํ  โทโส,  อิโต  ปฏฺ€าย  ปาเทสุ  วหนฺเตสุ  เคหทฺวาเร €ิโตว 
<span class="LineNumber"> 006 </span>ภิกฺขํ คณฺหิสฺสามีติ วตฺวา ธูตงฺคํ สมาทาย อิมํ คาถมาห 
<span class="LineNumber"> 007 </span>	" ปจฺจติ มุนิโน ภตฺตํ    โถกํ โถกํ กุเล กุเล, 
<span class="LineNumber"> 008 </span>	 ปิณฺฑิกาย จริสฺสามิ,   อตฺถิ ชงฺฆพลํ มมาติ.<SUP>๒</SUP> 
<span class="LineNumber"> 009 </span>อิมฺจ  ปน  วตฺวา  เถโร  เตเนว  พฺยาธินา  นจิรสฺเสว  ปรินิพฺพายิ. 
<span class="LineNumber"> 010 </span>โกฺโจ   มณิการสฺส   ภริยาย   กุจฺฉิสฺมึ   ปฏิสนฺธึ   คณฺหิ.  มณิกาโร 
<span class="LineNumber"> 011 </span>กาลํ  กตฺวา  นิรเย  นิพฺพตฺติ.  มณิการสฺส  ภริยา  เถเร  มุทุจิตฺตตาย 
<span class="LineNumber"> 012 </span>กาลํ   กตฺวา  เทวโลเก  นิพฺพตฺติ.  ภิกฺขู  สตฺถารํ  เตสํ  อภิสมฺปรายํ 
<span class="LineNumber"> 013 </span>ปุจฺฉึสุ.   สตฺถา   " ภิกฺขเว  อิเธกจฺเจ  คพฺเภ  นิพฺพตฺตนฺติ,  เอกจฺเจ 
<span class="LineNumber"> 014 </span>ปาปการิโน   นิรเย   นิพฺพตฺตนฺติ,   เอกจฺเจ  กตกลฺยาณา  เทวโลเก 
<span class="LineNumber"> 015 </span>นิพฺพตฺตนฺติ,   อนาสวา  ปน  ปรินิพฺพายนฺตีติ  วตฺวา  อนุสนฺธึ  ฆเฏตฺวา 
<span class="LineNumber"> 016 </span>ธมฺมํ เทเสนฺโต อิมํ คาถมาห 
<span class="LineNumber"> 017 </span>	" คพฺภเมเก อุปฺปชฺชนฺติ,   นิรยํ ปาปกมฺมิโน, 
<span class="LineNumber"> 018 </span>	 สคฺคํ สุคติโน ยนฺติ,     ปรินิพฺพนฺติ อนาสวาติ. 
<span class="LineNumber"> 019 </span>	ตตฺถ   คพฺภนฺติ:   อิธ   มนุสฺสคพฺโภว   อธิปฺเปโต.   เสสเมตฺถ 
<span class="LineNumber"> 020 </span>อุตฺตานตฺถเมวาติ. 
<span class='footnote'>๑. สี. ยุ. วฏฺฏสฺเสเวส.  ๒. ขุ. เถร. ๒๖/๓๐๗. </span>
