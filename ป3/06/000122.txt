<span class="LineNumber"> 001 </span>           พระศาสดา.  เธอจักทำอะไร ?  อย่างอื่น.
<span class="LineNumber"> 002 </span>           มหาโมคัลลานะ.  ข้าพระองค์จักทำเขาสิเนรุให้เป็นด้ามร่ม  ยก
<span class="LineNumber"> 003 </span>แผ่นดินใหญ่ขึ้นวางไว้ขางบนของภูเขาสิเนรุนั้น  เอามือข้างหนึ่งถือไว้
<span class="LineNumber"> 004 </span>คล้ายภิกษุมีร่มในมือ  จงกรมไปในอากาศ. 
<span class="LineNumber"> 005 </span>           พระศาสดาตรัสว่า  " เราทราบอานุภาพของเธอ "  ดังนี้แล้วก็
<span class="LineNumber"> 006 </span>ไม่ทรงอนุญาตการทำปาฏิหาริย์  แม้ของพระเถระนั้น.  พระเถระนั้น
<span class="LineNumber"> 007 </span>คิดว่า   " ชะรอยพระศาสดาจะทรงทราบผู้สามารถทำปาฏิหาริย์ยิ่งกว่า
<span class="LineNumber"> 008 </span>เรา "   จึงได้ยืนอยู่  ณ  ที่ส่วนข้างหนึ่ง.
<span class="LineNumber"> 009 </span>           ลำดับนั้น  พระศาสดาตรัสกะพระเถระนั้นว่า   " โมคคัลลานะ
<span class="LineNumber"> 010 </span>พวงดอกไม้นี้เขามิได้ผูกไว้เพื่อประโยชน์แก่เธอ,  ด้วยว่า  เราเป็นผู้
<span class="LineNumber"> 011 </span>มีธุระที่หาผู้เสมอมิได้,  ผู้อื่นที่ชื่อว่าสามารถนำธุระของเราไปได้ไม่มี;
<span class="LineNumber"> 012 </span>การที่ผู้สามารถนำธุระของเราไปได้ไม่พึงมีในบัดนี้ไม่เป็นของอัศจรรย์,
<span class="LineNumber"> 013 </span>แม้ในกาลที่เราเกิดในกำเนิดสัตว์เดียรัจฉานที่เป็นอเหตุกกำเนิด  ผู้อื่น
<span class="LineNumber"> 014 </span>ที่สามารถนำธุระของเราไปก็มิได้มีแล้วเหมือนกัน "   อันพระเถระทูล
<span class="LineNumber"> 015 </span>ถามว่า  ในกาลไรเล่า ?  พระเจ้าข้า "   จึงทรงนำอดีตนิทานมา  ตรัส
<span class="LineNumber"> 016 </span>กัณหอุสภชาดก<SUP>๑</SUP>นี้ให้พิสดารว่า :-
<span class="LineNumber"> 017 </span>              <B>" ธุระหนักมีอยู่ในกาลใด ๆ,  ทางไปในที่ลุ่มลึก
<span class="LineNumber"> 018 </span>              มีอยู่ในกาลใด,  ในกาลนั้นแหละ พวกเจ้าของ
<span class="LineNumber"> 019 </span>              ย่อมเทียมโคชื่อกัณหะ,  โคชื่อกัณหะนั้นแหละ
<span class="LineNumber"> 020 </span>              ย่อมนำธุระนั้นไป "</B>

<span class='footnote'>๑.  ขุ.  ชา.  ๒๗/๑๐  ตทฏฺ€กถา.  ๑/๒๘๙.</span>
