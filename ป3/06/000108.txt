<span class="LineNumber"> 001 </span>           เศรษฐี.  ผู้เจริญ  ท่านต้องเหาะขึ้นไปถือเอาเถิด.
<span class="LineNumber"> 002 </span>           พวกเดียรถีย์  แม้พยายามด้วยอาการอย่างนี้สิ้น  ๖ วันแล้ว ยัง
<span class="LineNumber"> 003 </span>ไม่ได้บาตรนั้นเลย.
<span class="LineNumber"> 004 </span>                       [ ชาวกรุงเข้าใจว่าไม่มีพระอรหันต์ ]
<span class="LineNumber"> 005 </span>           ในวันที่  ๗  ในกาลที่ท่านมหาโมคคัลลานะและท่านปิณโฑล-
<span class="LineNumber"> 006 </span>ภารทวาชะไปยืนบนหินดาดแห่งหนึ่งแล้วห่มจีวร  ด้วยตั้งใจว่า   " จัก
<span class="LineNumber"> 007 </span>เที่ยวไปเพื่อบิณฑบาตในกรุงราชฤคห์ "   พวกนักเลง  คุยกันว่า   " ชาว
<span class="LineNumber"> 008 </span>เราเอ๋ย  ในกาลก่อน  ครูทั้ง  ๖  กล่าวว่า  ' พวกเราเป็นพระอรหันต์
<span class="LineNumber"> 009 </span>ในโลก, '  ก็เมื่อเศรษฐีชาวกรุงราชคฤห์ให้ยกบาตรขึ้นไว้แล้ว  กล่าวว่า
<span class="LineNumber"> 010 </span>' ถ้าว่า  พระอรหันต์  มีอยู่,  จงมาทางอากาศแล้ว  ถือเอาเถิด '
<span class="LineNumber"> 011 </span>วันนี้  เป็นวันที่  ๗,  แม้สักคนหนึ่งชื่อว่าเหาะขึ้นไปในอากาศด้วย
<span class="LineNumber"> 012 </span>แสดงตน  ว่า  ' เราเป็นพระอรหันต์ '  ก็ไม่มี;  วันนี้  พวกเรารู้ความ
<span class="LineNumber"> 013 </span>ที่พระอรหันต์ไม่มีในโลกนี้แล้ว. "
<span class="LineNumber"> 014 </span>           ท่านมหาโมคคัลลานะ  ได้ยินถ้อยคำนั้นแล้ว  จึงกล่าวกะท่าน
<span class="LineNumber"> 015 </span>ปิณโฑลภารทวาชะว่า   " อาวุโส  ภารทวาชะ  ท่านได้ยินถ้อยคำของ
<span class="LineNumber"> 016 </span>พวกนักเลงเหล่านี้ไหม ?  พวกนักเลงเหล่านี้  พูดเป็นทีว่าจะย่ำยีพระ
<span class="LineNumber"> 017 </span>พุทธศาสนา;  ก็ท่านมีฤทธิ์มาก  มีอานุภาพมาก,  ท่านจงไปเถิด  จงมา
<span class="LineNumber"> 018 </span>ทางอากาศแล้วถือเอาบาตรนั้น. "
<span class="LineNumber"> 019 </span>           ปิณโฑลภารทวาชะ   " อาวุโส  โมคคัลลานะ  ท่านเป็นผู้เลิศกว่า
<span class="LineNumber"> 020 </span>บรรดาสาวผู้มีฤทธิ์,  ท่านจงถือเอาบาตรนั้น;  แต่เมื่อท่านไม่ถือเอา
<span class="LineNumber"> 021 </span>ผมจักถือเอา. "
