<span class="LineNumber"> 001 </span>               ๓.  เรื่องปราชัยของพระเจ้าโกศล *  [ ๑๕๙ ]
<span class="LineNumber"> 002 </span>                                [ ข้อความเบื้องต้น ]
<span class="LineNumber"> 003 </span>           พระศาสดา  เมื่อประทับอยู่ในพระเชตวัน  ทรงปรารภความ
<span class="LineNumber"> 004 </span>ปราชัยของพระเจ้าโกศล  ตรัสพระธรรมเทศนานี้ว่า   <B>" ชยํ  เวรํ "</B>
<span class="LineNumber"> 005 </span>เป็นต้น.
<span class="LineNumber"> 006 </span>                                  [ อาแพ้หลาน ] 
<span class="LineNumber"> 007 </span>           ได้ยินว่า  พระเจ้าโกศลนั้น  ทรงอาศัยกาสิกคาม  รบอยู่กับ
<span class="LineNumber"> 008 </span>พระเจ้าอชาตศัตรู  ผู้เป็นพระเจ้าหลาน อันพระเจ้าอชาตศัตรูนั้นให้แพ้
<span class="LineNumber"> 009 </span>แล้ว ๓  ครั้ง  ในครั้งที่ ๓  ทรงดำริว่า   " เราไม่อาจจะยังเด็ก  ซึ่งมี
<span class="LineNumber"> 010 </span>ปากยังไม่สิ้นกลิ่นน้ำนมให้แพ้ได้,  ประโยชน์อะไร  ด้วยความเป็นอยู่
<span class="LineNumber"> 011 </span>ของเรา ? "   ท้าวเธอทรงตัดพระกระยาหาร  เสด็จผทมบนพระแท่น.
<span class="LineNumber"> 012 </span>ครั้งนั้น  ความเป็นไปอันนั้นของท้าวเธอ  กระฉ่อนไปทั่วพระนคร.
<span class="LineNumber"> 013 </span>ภิกษุทั้งหลาย  กราบทูลแด่พระตถาคตว่า   " ข้าแต่พระองค์ผู้เจริญ
<span class="LineNumber"> 014 </span>ได้ยินว่า  พระราชา  ทรงอาศัยกาสิกคาม  อันพระเจ้าอชาตศัตรูให้
<span class="LineNumber"> 015 </span>ทรงปราชัยแล้ว  ๓  ครั้ง,  บัดนี้ ท้าวเธอทรงปราชัย  ( กลับ )  มาแล้ว
<span class="LineNumber"> 016 </span>ทรงตัดพระกระยาหารผทมบนพระแท่น  ด้วยทรงดำริว่า  ' เราไม่อาจ
<span class="LineNumber"> 017 </span>จะยังเด็กซึ่งมีปากยังไม่สิ้นกลิ่นน้ำนมให้แพ้ได้,  ประโยชน์อะไร  ด้วย
<span class="LineNumber"> 018 </span>ความเป็นอยู่ของเรา ? "
<span class="LineNumber"> 019 </span>           พระศาสดา  ทรงสดับกถาของภิกษุเหล่านั้นแล้ว  ตรัสว่า
<span class="LineNumber"> 020 </span>" ภิกษุทั้งหลาย  แม้ผู้ชนะย่อมก่อเวร,  ฝ่ายผู้แพ้ย่อมอยู่เป็นทุกข์

<span class='footnote'>*  พระมหาเนื่อง  ป. ธ.  ๖  วัดราชประดิษฐ์  ฯ  แปล.</span>
