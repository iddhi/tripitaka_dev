<span class="LineNumber"> 001 </span>           พระศาสดา.  อย่างนั้น  อานนท์,  ภิกษุเหล่านั้นฟังธรรมใน
<span class="LineNumber"> 002 </span>สำนักเรา  บรรลุพระอรหันต์แล้ว.
<span class="LineNumber"> 003 </span>           ก็ในขณะนั้น หงส์ทั้งหลายไปโดยอากาศแล้ว.  พระศาสดา
<span class="LineNumber"> 004 </span>ตรัสว่า  " อานนท์  อิทธิบาท ๔  อันผู้ใดแลเจริญดีแล้ว,  ผู้นั้น  ย่อม
<span class="LineNumber"> 005 </span>ไปโดยอากาศ  ดุจหงส์ฉะนั้น "  ดังนี้แล้ว  จึงตรัสพระคาถานี้ว่า :- 
<span class="LineNumber"> 006 </span>              <B>" หงส์ทั้งหลาย  ย่อมไปในทางแห่งดวงอาทิตย์,
<span class="LineNumber"> 007 </span>              ท่านผู้มีฤทธิ์ทั้งหลายย่อมไปในอากาศด้วยฤทธิ์,
<span class="LineNumber"> 008 </span>              ธีรชนชนะมารพร้อมทั้งพาหนะแล้ว  ย่อมออก
<span class="LineNumber"> 009 </span>              ไปจากโลกได้. "</B>
<span class="LineNumber"> 010 </span>                                    [ แก้อรรถ ]
<span class="LineNumber"> 011 </span>           บัณฑิตพึงทราบเนื้อความแห่งพระคาถานั้นว่า :-
<span class="LineNumber"> 012 </span>           " หงส์เหล่านี้  ย่อมไปในทางแห่งดวงอาทิตย์คือในอากาศ.  ก็
<span class="LineNumber"> 013 </span>อิทธิบาทอันชนเหล่าใดเจริญดีแล้ว,  ชนแม้เหล่านั้น  ย่อมไปในอากาศ
<span class="LineNumber"> 014 </span>ด้วยฤทธิ์.  แม้ธีรชนทั้งหลายคือบัณฑิต  ชนะมารพร้อมทั้งพาหนะ
<span class="LineNumber"> 015 </span>แล้ว  ย่อมออกไป  คือย่อมสลัดออกจากโลกคือวัฏฏะนี้  ได้แก่  ถึง
<span class="LineNumber"> 016 </span>พระนิพพาน. "
<span class="LineNumber"> 017 </span>           ในเวลาจบเทศนา  ชนเป็นอันมาก  บรรลุอริยผลทั้งหลาย  มี
<span class="LineNumber"> 018 </span>โสดาปัตติผลเป็นต้น  ดังนี้แล.
<span class="LineNumber"> 019 </span>                                 เรื่องภิกษุ  ๓๐  รูป  จบ.
