<span class="LineNumber"> 001 </span>เศรษฐีให้บุตรของตน.  เขาพูดว่า   " ผมให้ไม่ได้, "  เมื่อเศรษฐี
<span class="LineNumber"> 002 </span>ในกรุงราชคฤห์  พูดว่า   " จงอย่าทำอย่างนั้น,  ท่านอาศัยฉันอยู่ตลอด
<span class="LineNumber"> 003 </span>เวลาถึงเพียงนี้ทีเดียว  จึงได้สมบัติ,  จงให้ธิดาแก่บุตรของฉันเถิด "
<span class="LineNumber"> 004 </span>จึงกล่าวว่า   " บุตรของท่านนั้น  เป็นมิจฉาทิฏฐิ,  ส่วนธิดาผมเหินห่าง
<span class="LineNumber"> 005 </span>จากพระรัตนะทั้ง ๓  แล้ว  ไม่อาจเป็นไปได้,  ผมจึงจักยกธิดาให้บุตร 
<span class="LineNumber"> 006 </span>ของท่านนั้นไม่ได้เลย. "
<span class="LineNumber"> 007 </span>           ครั้งนั้น  กุลบุตรทั้งหลายมีเศรษฐีและคฤหบดีเป็นต้น  เป็นอัน
<span class="LineNumber"> 008 </span>มาก  วิงวอนเขาว่า   " อย่าทำลายความสนิทสนมกับด้วยเศรษฐีใน
<span class="LineNumber"> 009 </span>กรุงราชคฤห์นั้น,  จงยกธิดาให้บุตรของเขาเถิด. "   เขารับคำของ
<span class="LineNumber"> 010 </span>กุลบุตรเหล่านั้นแล้ว  ได้ยกธิดาให้  ในดิถีเพ็ญเดือนอาสาฬหะ.
<span class="LineNumber"> 011 </span>           จำเดิมแต่เวลาไปสู่ตระกูลสามีแล้ว นางมิได้ ๆ  เพื่อจะเข้าไป
<span class="LineNumber"> 012 </span>หาภิกษุหรือภิกษุณี หรือเพื่อถวายทานหรือฟังธรรมเลย.  เมื่อล่วงไป
<span class="LineNumber"> 013 </span>ได้ประมาณ  ๒  เดือนครึ่ง  ด้วยอาการอย่างนี้,  นางจึงถามสาวใช้ผู้อยู่
<span class="LineNumber"> 014 </span>ในสำนักว่า   " เวลานี้  ภายในพรรษา  ยังเหลืออีกเท่าไร ? "
<span class="LineNumber"> 015 </span>           สาวใช้.  ยังอยู่อีกครึ่งเดือน  คุณแม่.
<span class="LineNumber"> 016 </span>           นางส่งข่าวไปให้บิดาว่า   " เหตุไฉน  บิดาจึงขังดิฉันไว้ในเรือน
<span class="LineNumber"> 017 </span>มีรูปอย่างนี้ ?  การที่บิดาทำฉันให้เป็นคนเสียโฉม  แล้วประกาศว่า
<span class="LineNumber"> 018 </span>เป็นทาสี ของชนพวกอื่น  ยังจะประเสริฐกว่า,  การที่ยกให้แก่ตระกูล
<span class="LineNumber"> 019 </span>มิจฉาทิฏฐิเห็นปานนี้  ไม่ประเสริฐเลย,  ตั้งแต่เวลาดิฉันมาแล้ว  ดิฉัน
<span class="LineNumber"> 020 </span>ไม่ได้ทำบุญแม้สักอย่างในประเภทบุญมีการพบเห็นภิกษุเป็นต้นเลย. "
