<span class="LineNumber"> 001 </span>			๗. ติสฺสตฺเถรวตฺถุ. (๑๖๓) 
<span class="LineNumber"> 002 </span>	"ปวิเวกรสนฺติ   อิมํ   ธมฺมเทสนํ   สตฺถา   เวสาลิยํ  วิหรนฺโต 
<span class="LineNumber"> 003 </span>อฺตรํ ภิกฺขุํ<SUP>๑</SUP> อารพฺภ กเถสิ. 
<span class="LineNumber"> 004 </span>	สตฺถารา   หิ   "ภิกฺขเว   อหํ   อิโต   จตูหิ   มาเสหิ 
<span class="LineNumber"> 005 </span>ปรินิพฺพายิสฺสามีติ   วุตฺเต,   สตฺถุ  สนฺติเก  สตฺต  ภิกฺขุสตานิ  สนฺตาสํ 
<span class="LineNumber"> 006 </span>อาปชฺชึสุ.   ขีณาสวานํ   ธมฺมสํเวโค   อุปฺปชฺชิ.   ปุถุชฺชนา   อสฺสูนิ 
<span class="LineNumber"> 007 </span>สนฺธาเรตุํ   นาสกฺขึสุ.   ภิกฺขู   วคฺควคฺคา   หุตฺวา   "กึ   นุ   โข 
<span class="LineNumber"> 008 </span>กริสฺสามาติ   มนฺเตตฺวา   วิจรนฺติ.  อเถโก  ติสฺสตฺเถโร  นาม  ภิกฺขุ 
<span class="LineNumber"> 009 </span>"สตฺถา   กิร   จาตุมฺมาสจฺจเยน   ปรินิพฺพายิสฺสติ,   อหฺจมฺหิ 
<span class="LineNumber"> 010 </span>อวีตราโค,   สตฺถริ   ธรมาเนเยว   มยา   อรหตฺตํ  คณฺหิตุํ  วฏฺฏตีติ 
<span class="LineNumber"> 011 </span>จตูสุ   อิริยาปเถสุ   เอกโก  ว  วิหาสิ.  ภิกฺขูนํ  สนฺติเก  คมนํ  วา 
<span class="LineNumber"> 012 </span>เยนเกนจิ   สทฺธึ   กถาสลฺลาโป   วา  นตฺถิ.  อถ  นํ  ภิกฺขู  อาหํสุ 
<span class="LineNumber"> 013 </span>"อาวุโส  ติสฺส  กสฺมา  เอวํ  กโรสีติ.  โส  เตสํ  กถํ น สุณาติ. เต 
<span class="LineNumber"> 014 </span>ตํ  ปวตฺตึ  สตฺถุ  อาโรเจตฺวา  "ภนฺเต  ตุมฺเหสุ  ติสฺสตฺเถรสฺส สิเนโห 
<span class="LineNumber"> 015 </span>นตฺถีติ  อาหํสุ.  สตฺถา  ตํ  ปกฺโกสาเปตฺวา  "กสฺมา ติสฺส เอวํ อกาสีติ 
<span class="LineNumber"> 016 </span>ปุจฺฉิตฺวา,   เตน   อตฺตโน   อธิปฺปาเย  อาโรจิเต,  `สาธุ  ติสฺสาติ 
<span class="LineNumber"> 017 </span>สาธุการํ  ทตฺวา  "ภิกฺขเว  มยิ  สิเนหา<SUP>๒</SUP>  ติสฺสสทิสา  ว  โหนฺตุ; 
<span class="LineNumber"> 018 </span>คนฺธมาลาทีหิ   ปูชํ   กโรนฺตาปิ   เนว   มํ   ปูเชนฺติ,   ธมฺมานุธมฺมํ 
<span class="LineNumber"> 019 </span>ปฏิปชฺชมานาเยว ปน มํ ปูเชนฺตีติ วตฺวา อิมํ คาถมาห 
<span class='footnote'>๑. ติสฺสตฺเถรนฺติ ยุตฺตตรํ.      ๒. สสิเนหาติ ยุตฺตตรํ. </span>
