<span class="LineNumber"> 001 </span>อตฺตโน   ปน   กุลวํสํ   อนุวตฺตามีติ.   "กึ   ปน   ตาต   ปิณฺฑาย 
<span class="LineNumber"> 002 </span>จริตฺวา   ชีวนํ   มม   วํโสติ.   "เนโส  มหาราช  ตว  วํโส,  มม 
<span class="LineNumber"> 003 </span>ปเนโส   วํโส;   อเนกานิ   หิ   พุทฺธสหสฺสานิ   ปิณฺฑาย   จริตฺวาว 
<span class="LineNumber"> 004 </span>ชีวึสูติ วตฺวา ธมฺมํ เทเสนฺโต อิมา คาถา อภาสิ 
<span class="LineNumber"> 005 </span>		"อุตฺติฏฺเ€ นปฺปมชฺเชยฺย,   ธมฺมํ สุจริตํ จเร, 
<span class="LineNumber"> 006 </span>		ธมฺมจารี สุขํ เสติ     อสฺมึ โลเก ปรมฺหิ จ, 
<span class="LineNumber"> 007 </span>		ธมฺมํ จเร สุจริตํ      น ตํ ทุจฺจริตํ จเร, 
<span class="LineNumber"> 008 </span>		ธมฺมจารี สุขํ เสติ     อสฺมึ โลเก ปรมฺหิ จาติ. 
<span class="LineNumber"> 009 </span>	ตตฺถ   "อุตฺติฏฺเ€ติ:   อุฏฺ€หิตฺวา   ปเรสํ   ฆรทฺวาเร   €ตฺวา 
<span class="LineNumber"> 010 </span>คเหตพฺพปิณฺเฑ.   นปฺปมชฺเชยฺยาติ:   ปิณฺฑจาริกวตฺตํ   หิ  ปริหาเปตฺวา 
<span class="LineNumber"> 011 </span>ปณีตโภชนานิ   ปริเยสนฺโต   อุตฺติฏฺเ€   ปมชฺชติ   นาม,   สปทานํ 
<span class="LineNumber"> 012 </span>ปิณฺฑาย   จรนฺโต   ปน   นปฺปมชฺชติ   นาม.   เอวํ   กโรนฺโต 
<span class="LineNumber"> 013 </span>อุตฺติฏฺเ€   นปฺปมชฺเชยฺย.   ธมฺมนฺติ:   อเนสนํ   ปหาย   สปทานํ 
<span class="LineNumber"> 014 </span>จรนฺโต   ตเมว   ภิกฺขาจริยธมฺมํ   สุจริตํ   จเรยฺย.   สุขํ   เสตีติ 
<span class="LineNumber"> 015 </span>เทสนามตฺตเมตํ:  "[<SUP>๑</SUP>]  ภิกฺขาจริยธมฺมํ  จรนฺโต  ธมฺมจารี อิธ โลเก 
<span class="LineNumber"> 016 </span>จ   ปรโลเก   จ  จตูหิปิ  อิริยาปเถหิ  สุขํ  วิหรตีติ  อตฺโถ.  น  ตํ 
<span class="LineNumber"> 017 </span>ทุจฺจริตนฺติ:   เวสิยาทิเภเท   อโคจเร   จรนฺโต   ภิกฺขาจริยธมฺมํ 
<span class="LineNumber"> 018 </span>ทุจฺจริตํ   จรติ   นาม.  เอวํ  อจริตฺวา  ตํ  ธมฺมํ  จเร  สุจริตํ,  น 
<span class="LineNumber"> 019 </span>ตํ ทุจฺจริตํ จเร. เสสํ วุตฺตตฺถเมว. 
<span class='footnote'>๑. สี. ม. ยุ. เอตฺถนฺตเร "เอวํปเนตนฺติ อตฺถิ. </span>
