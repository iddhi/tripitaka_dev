<span class="LineNumber"> 001 </span>กาลมกาสิ.  กุมาโรปิ  "อาคตาติ  นิรนฺตรํ  ปุจฺฉติ.  ตสฺส  อติสิเนเหน 
<span class="LineNumber"> 002 </span>ปุจฺฉนฺตสฺส   สหสาว   อนาโรเจตฺวา  กติปาหํ  วิกฺเขปํ  กตฺวา  ตมตฺถํ 
<span class="LineNumber"> 003 </span>อาโรจยึสุ.  โส  "ตถารูปาย  นาม  อิตฺถิยา  สทฺธึ  สมาคมํ นาลตฺถนฺติ 
<span class="LineNumber"> 004 </span>อุปฺปนฺนโทมนสฺโส   ปพฺพเตน   วิย   โสกทุกฺเขน  อชฺโฌตฺถโฏ  อโหสิ. 
<span class="LineNumber"> 005 </span>สตฺถา   ตสฺส   อุปฺนิสฺสยํ   ทิสฺวา   ปิณฺฑาย   จรนฺโต  ตํ  เคหทฺวารํ 
<span class="LineNumber"> 006 </span>อคมาสิ.   อถสฺส   มาตาปิตโร   สตฺถารํ   อนฺโตเคหํ   ปเวเสตฺวา 
<span class="LineNumber"> 007 </span>สกฺกจฺจํ   ปริวิสึสุ.  สตฺถา  ภตฺตกิจฺจาวสาเน  "กหํ  อนิตฺถิคนฺธกุมาโรติ 
<span class="LineNumber"> 008 </span>ปุจฺฉิ.   "เอส  ภนฺเต  อาหารุปจฺเฉทํ  กตฺวา  อนฺโตคพฺเภ  นิปนฺโนติ. 
<span class="LineNumber"> 009 </span>"ปกฺโกสถ   นนฺติ.   โส   อาคนฺตฺวา   สตฺถารํ   วนฺทิตฺวา  เอกมนฺตํ 
<span class="LineNumber"> 010 </span>นิสีทิตฺวา,  สตฺถารา  "กึ  นุ  โข  เต  กุมาร  พลวโสโก  อุปฺปนฺโนติ 
<span class="LineNumber"> 011 </span>วุตฺเต,  "อาม  ภนฺเต,  `เอวรูปา  นาม อิตฺถี อนฺตรามคฺเค กาลกตาติ 
<span class="LineNumber"> 012 </span>สุตฺวา   พลวโสโก   เม  อุปฺปนฺโน,  ภตฺตํปิ  เม  นจฺฉาเทตีติ  อาห. 
<span class="LineNumber"> 013 </span>อถ   นํ   สตฺถา  อาห  "ชานาสิ  ปน  ตฺวํ  กุมาร  `กินฺเต  นิสฺสาย 
<span class="LineNumber"> 014 </span>โสโก   อุปฺปนฺโนติ.   "น   ชานามิ   ภนฺเตติ.  "กามํ  นิสฺสาย  เต 
<span class="LineNumber"> 015 </span>กุมาร   พลวโสโก   อุปฺปนฺโน,   โสโก   วา   หิ   ภยํ  วา  กามํ 
<span class="LineNumber"> 016 </span>นิสฺสาย อุปฺปชฺชตีติ วตฺวา อิมํ คาถมาห 
<span class="LineNumber"> 017 </span>		"กามโต ชายเต โสโก,     กามโต ชายเต ภยํ; 
<span class="LineNumber"> 018 </span>		กามโต วิปฺปมุตฺตสฺส      นตฺถิ โสโก, กุโต ภยนฺติ. 
<span class="LineNumber"> 019 </span>	ตตฺถ   "กามโตติ:   วตฺถุกามกฺกิเลสกามโต,   ทุพฺพิธํเปตํ  กามํ 
<span class="LineNumber"> 020 </span>นิสฺสาย ชายตีติ อตฺโถ. 
<span class="LineNumber"> 021 </span>	เทสนาวสาเน อนิตฺถิคนฺธกุมาโร โสตาปตฺติผเล ปติฏฺ€หีติ. 
<span class="LineNumber"> 022 </span>		 		อนิตฺถิคนฺธกุมารวตฺถุ. 
