<span class="LineNumber"> 001 </span>		"นิโคฺรธเมว เสเวยฺย   น สาขมุปสํวเส; 
<span class="LineNumber"> 002 </span>		นิโคฺรธสฺมึ มตํ เสยฺโย,   ยฺเจ สาขสฺมิ ชีวิตนฺติ 
<span class="LineNumber"> 003 </span>อิมํ  นิโคฺรธชาตกํ<SUP>๑</SUP>  วิตฺถาเรน  กเถตฺวา "ตทา สาขมิโค เทวทตฺโต 
<span class="LineNumber"> 004 </span>อโหสิ,   ปริสาปิสฺส   เทวทตฺตปริสาว,   วารปฺปตฺตา   มิคเธนุ  เถรี 
<span class="LineNumber"> 005 </span>อโหสิ,   ปุตฺโต   กุมารกสฺสโป,   คพฺภินีมิคิยา   ชีวิตํ   ปริจฺจชิตฺวา 
<span class="LineNumber"> 006 </span>คโต   นิโคฺรธมิคราชา   ปน   อหเมวาติ   ชาตกํ   สโมธาเนตฺวา 
<span class="LineNumber"> 007 </span>ปุตฺตสิเนหํ   ฉินฺทิตฺวา   เถริยา   อตฺตนาว   อตฺตโน  ปติฏฺ€านกตภาวํ 
<span class="LineNumber"> 008 </span>ปกาเสนฺโต   "ภิกฺขเว   ยสฺมา  ปรสฺส  อตฺตนิ  €ิเตน  สคฺคปรายเนน 
<span class="LineNumber"> 009 </span>วา   มคฺคปรายเนน  วา  ภวิตุํ  น  สกฺกา,  ตสฺมา  อตฺตาว  อตฺตโน 
<span class="LineNumber"> 010 </span>นาโถ, กึ ปโร กริสฺสตีติ วตฺวา อิมํ คาถมาห 
<span class="LineNumber"> 011 </span>		"อตฺตา หิ อตฺตโน นาโถ,  โก หิ นาโถ ปโร สิยา; 
<span class="LineNumber"> 012 </span>		อตฺตนา หิ สุทนฺเตน    นาถํ ลภติ ทุลฺลภนฺติ. 
<span class="LineNumber"> 013 </span>	ตตฺถ   "นาโถติ:   ปติฏฺ€า.  อิทํ  วุตฺตํ  โหติ  "ยสฺมา  อตฺตนิ 
<span class="LineNumber"> 014 </span>€ิเตน   อตฺตนา   สมฺปนฺเนน   กุสลํ   กตฺวา   สคฺคํ   วา   ปาปุณิตุํ 
<span class="LineNumber"> 015 </span>มคฺคํ  วา  ภาเวตุํ  ผลํ  วา  สจฺฉิกาตุํ  สกฺกา,  ตสฺมา  หิ  อตฺตา ว 
<span class="LineNumber"> 016 </span>อตฺตโน   ปติฏฺ€า   สิยา.   ปโร   โก  นาม  กสฺส  ปติฏฺ€า  สิยา? 
<span class="LineNumber"> 017 </span>อตฺตนาเอว   หิ   สุทนฺเตน   นิพฺพิเสวเนน   อรหตฺตผลสงฺขาตํ  ทุลฺลภํ 
<span class="LineNumber"> 018 </span>นาถํ ลภติ. อรหตฺตํ หิ สนฺธาย "นาถํ ลภติ ทุลฺลภนฺติ วุตฺตํ. 
<span class="LineNumber"> 019 </span>	เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 020 </span>			กุมารกสฺสปตฺเถรมาตุวตฺถุ. 
<span class='footnote'>๑. ขุ. ชา. เอก. ๒๗/๕. ตทฏฺ€กถา. ๑/๒๓๒. </span>
