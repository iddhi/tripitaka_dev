<span class="LineNumber"> 001 </span>			๙. จุลฺลกาลอุปาสกวตฺถุ. (๑๓๕) 
<span class="LineNumber"> 002 </span>	"อตฺตนา   ว   กตํ  ปาปนฺติ  อิมํ  ธมฺมเทสนํ  สตฺถา  เชตวเน 
<span class="LineNumber"> 003 </span>วิหรนฺโต จุลฺลกาลอุปาสกํ อารพฺภ กเถสิ. 
<span class="LineNumber"> 004 </span>	เอกทิวสํ   หิ   มหากาลวตฺถุสฺมึ   วุตฺตนเยเนว   อุมฺมงฺคโจรา 
<span class="LineNumber"> 005 </span>สามิเกหิ   อนุพทฺธา   รตฺตึ   วิหาเร   ธมฺมกถํ   สุตฺวา   ปาโตว 
<span class="LineNumber"> 006 </span>วิหารา   นิกฺขมิตฺวา   สาวตฺถึ   อาคจฺฉนฺตสฺส   อุปาสกสฺส   ปุรโต 
<span class="LineNumber"> 007 </span>ภณฺฑกํ   ฉฑฺเฑตฺวา   ปลายึสุ.   มนุสฺสา   ตํ   ทิสฺวา   "อยํ   รตฺตึ 
<span class="LineNumber"> 008 </span>โจรกมฺมํ   กตฺวา   ธมฺมํ   สุณนฺโต   วิย   จรติ,   คณฺหถ  นนฺติ  ตํ 
<span class="LineNumber"> 009 </span>โปถยึสุ.   กุมฺภทาสิโย   อุทกติตฺถํ   คจฺฉมานา   ตํ   ทิสฺวา  "อเปถ 
<span class="LineNumber"> 010 </span>สามิ,   นายํ   เอวรูปํ   กโรตีติ  ตํ  โมเจสส.  โส  วิหารํ  คนฺตฺวา 
<span class="LineNumber"> 011 </span>"ภนฺเต   อหมฺหิ   มนุสฺเสหิ   นาสิโต,   กุมฺภทาสิโย   เม   นิสฺสาย 
<span class="LineNumber"> 012 </span>ชีวิตํ   ลทฺธนฺติ   ภิกฺขูนํ   อาโรเจสิ.   ภิกฺขู   ตถาคตสฺส   ตมตฺถํ 
<span class="LineNumber"> 013 </span>อาโรเจสส.   สตฺถา   เตสํ   กถํ  สุตฺวา  "ภิกฺขเว  จุลฺลกาลอุปาสโก 
<span class="LineNumber"> 014 </span>กุมฺภทาสิโย   เจว   นิสฺสาย  อตฺตโน  จ  อการกภาเวน  ชีวิตํ  ลภิ; 
<span class="LineNumber"> 015 </span>อิเม  หิ  นาม  สตฺตา  อตฺตนา  ปาปกมฺมํ  กตฺวา  นิรยาทีสุ อตฺตนา ว 
<span class="LineNumber"> 016 </span>กิลิสฺสนฺติ,   กุสลํ   กตฺวา   ปน   สุคติฺเจว   นิพฺพานฺจ   คจฺฉนฺตา 
<span class="LineNumber"> 017 </span>อตฺตนาว วิสุชฺฌนฺตีติ วตฺวา อิมํ คาถมาห 
<span class="LineNumber"> 018 </span>		"อตฺตนา ว กตํ ปาปํ,   อตฺตนา สงฺกิลิสฺสติ; 
<span class="LineNumber"> 019 </span>		อตฺตนา อกตํ ปาปํ,   อตฺตนา ว วิสุชฺฌติ; 
<span class="LineNumber"> 020 </span>		สุทฺธิ อสุทฺธิ ปจฺจตฺตํ   นาฺโ อฺํ วิโสธเยติ. 
