<span class="LineNumber"> 001 </span>อปฺปมตฺโตติ.   ภิกฺขู   "อยํ   เถโร   อฺํ   พฺยากโรตีติ   สตฺถุ 
<span class="LineNumber"> 002 </span>อาโรเจสส.  สตฺถา  "อาม  ภิกฺขเว,  มม  ปุตฺโต  ปุพฺเพ  ปมาทกาเล 
<span class="LineNumber"> 003 </span>สมฺมชฺชนฺโต   วิจริ,   อิทานิ   ปน   มคฺคผลสุเขน   วีตินาเมนฺโต  น 
<span class="LineNumber"> 004 </span>สมฺมชฺชตีติ วตฺวา อิมํ คาถมาห 
<span class="LineNumber"> 005 </span>		"โย จ ปุพฺเพ ปมชฺชิตฺวา   ปจฺฉา โส นปฺปมชฺชติ, 
<span class="LineNumber"> 006 </span>		โสมํ โลกํ ปภาเสติ    อพฺภา มุตฺโตว จนฺทิมาติ. 
<span class="LineNumber"> 007 </span>	ตสฺสตฺโถ   "โย   ปุคฺคโล   ปุพฺเพ   วตฺตปฺปฏิวตฺตกรเณน   วา 
<span class="LineNumber"> 008 </span>สชฺฌายาทีหิ   วา   ปมชฺชิตฺวา   ปจฺฉา   มคฺคผลสุเขน   วีตินาเมนฺโต 
<span class="LineNumber"> 009 </span>นปฺปมชฺชติ,   โส   อพฺภาทีหิ   มุตฺโต   จนฺโท   วิย   โอกาสโลกํ 
<span class="LineNumber"> 010 </span>มคฺคฺาเณน อิมํ ขนฺธาทิโลกํ โอภาเสติ เอกาโลกํ กโรตีติ. 
<span class="LineNumber"> 011 </span>	เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 012 </span>		 		สมฺมชฺชนตฺเถรวตฺถุ. 
		  
<span class="LineNumber"> 013 </span>		๖. องฺคุลิมาลตฺเถรวตฺถุ. (๑๔๒) 
<span class="LineNumber"> 014 </span>	"ยสฺส   ปาปํ   กตํ  กมฺมนฺติ  อิมํ  ธมฺมเทสนํ  สตฺถา  เชตวเน 
<span class="LineNumber"> 015 </span>วิหรนฺโต องฺคุลิมาลตฺเถรํ อารพฺภ กเถสิ. 
<span class="LineNumber"> 016 </span>	วตฺถุ องฺคุลิมาลสุตฺตวเสเนว<SUP>๑</SUP> เวทิตพฺพํ. เถโร ปน สตฺถุ สนฺติเก 
<span class="LineNumber"> 017 </span>ปพฺพชิตฺวา   อรหตฺตํ  ปาปุณิ.  อถโข  อายสฺมา  องฺคุลิมาโล  รโหคโต 
<span class="LineNumber"> 018 </span>ปฏิสลฺลีโน วิมุตฺติสุขํ ปฏิสํเวทิ, ตายํ เวลายํ อิมํ อุทานํ อุทาเนสิ 
<span class='footnote'>๑. ม. ม. ๑๓/๔๗๗. ป. สู. ๓/๓๐๔. </span>
