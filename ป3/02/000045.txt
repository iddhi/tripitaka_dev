<span class="LineNumber"> 001 </span>เต   ภิกฺขู   ทิสฺวา   "สตฺถารา   อิเมหิ   สทฺธึ   ปฏิสนฺถาเร  กเต 
<span class="LineNumber"> 002 </span>วตฺตํ   กริสฺสามีติ   ทฺวารโกฏฺ€เก   อฏฺ€าสิ.   สตฺถาปิ   เตหิ  สทฺธึ 
<span class="LineNumber"> 003 </span>ปฏิสนฺถารํ   กตฺวา   เตสํ   สาราณียํ   ธมฺมกถํ   กเถสิ.  ตํ  สุตฺวา 
<span class="LineNumber"> 004 </span>เต   สพฺเพปิ   อรหตฺตํ   ปตฺวา.   อุปฺปติตฺวา   อากาเสน   อคมํสุ. 
<span class="LineNumber"> 005 </span>อานนฺทตฺเถโร   เตสุ   จิรายนฺเตสุ   สตฺถารํ   อุปสงฺกมิตฺวา  "ภนฺเต 
<span class="LineNumber"> 006 </span>อิธ   ตึสมตฺตา   ภิกฺขู   อาคตา,   เต   กหนฺติ   ปุจฺฉิ.   "คตา 
<span class="LineNumber"> 007 </span>อานนฺทาติ.   "กตเรน   มคฺเคน  ภนฺเตติ.  "อากาเสนานนฺทาติ.  "กึ 
<span class="LineNumber"> 008 </span>ปน   เต   ภนฺเต  ขีณาสวาติ.  "อาม  อานนฺท,  มม  สนฺติเก  ธมฺมํ 
<span class="LineNumber"> 009 </span>สุตฺวา   อรหตฺตํ  ปตฺตาติ.  ตสฺมึ  ปน  ขเณ  หํสา  อากาเสน  คมึสุ. 
<span class="LineNumber"> 010 </span>สตฺถา   "ยสฺส   โข   อานนฺท   จตฺตาโร   อิทฺธิปาทา   สุภาวิตา, 
<span class="LineNumber"> 011 </span>โส หํสา<SUP>๑</SUP> วิย อากาเสน คจฺฉตีติ วตฺวา อิมํ คาถมาห 
<span class="LineNumber"> 012 </span>		"หํสา อาทิจฺจปเถ ยนฺติ,   อากาเส ยนฺติ อิทฺธิยา, 
<span class="LineNumber"> 013 </span>		นิยฺยนฺติ ธีรา โลกมฺหา   เชตฺวา มารํ สวาหนนฺติ. 
<span class="LineNumber"> 014 </span>	ตสฺสตฺโถ   "อิเม  หํสา  อาทิจฺจปเถ  อากาเส  คจฺฉนฺติ.  เยสํ 
<span class="LineNumber"> 015 </span>ปน   อิทฺธิปาทา   สุภาวิตา,  เตปิ  อากาเส  ยนฺติ  อิทฺธิยา.  ธีราปิ 
<span class="LineNumber"> 016 </span>ปณฺฑิตา   สวาหนํ   มารํ   เชตฺวา   อิมมฺหา   วฏฺฏโลกา   นิยฺยนฺติ 
<span class="LineNumber"> 017 </span>นิสฺสรนฺติ นิพฺพานํ ปาปุณนฺตีติ. 
<span class="LineNumber"> 018 </span>	เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 019 </span>		   			ตึสภิกฺขุวตฺถุ. 
		 
<span class='footnote'>๑. ยุ. หํโส. </span>
