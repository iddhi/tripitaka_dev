<span class="LineNumber"> 001 </span>				๔. ลิจฺฉวิวตฺถุ. (๑๖๘) 
<span class="LineNumber"> 002 </span>	"รติยา   ชายเตติ   อิมํ   ธมฺมเทสนํ  สตฺถา  เวสาลึ  นิสฺสาย 
<span class="LineNumber"> 003 </span>กูฏาคารสาลายํ วิหรนฺโต ลิจฺฉวี อารพฺภ กเถสิ. 
<span class="LineNumber"> 004 </span>	เต   กิร   เอกสฺมึ  ฉณทิวเส  อฺมฺํ  อสทิเสหิ  อลงฺกาเรหิ 
<span class="LineNumber"> 005 </span>อลงฺกตา   อุยฺยานคมนตฺถาย   นครา   นิกฺขมึสุ.   สตฺถา   ปิณฺฑาย 
<span class="LineNumber"> 006 </span>ปวิสนฺโต   เต  ทิสฺวา  ภิกฺขู  อามนฺเตสิ  "ปสฺสถ  ภิกฺขเว  ลิจฺฉวิโน, 
<span class="LineNumber"> 007 </span>เยหิ   เทวา   ตาวตึสา   น   ทิฏฺ€ปุพฺพา,  เต  อิเม  โอโลเกนฺตูติ 
<span class="LineNumber"> 008 </span>วตฺวา   นครํ   ปาวิสิ.   เตปิ   อุยฺยานํ  คจฺฉนฺตา  เอกํ  นครโสภินึ 
<span class="LineNumber"> 009 </span>อิตฺถึ   อาทาย   คนฺตฺวา   ตํ   นิสฺสาย   อิสฺสาภิภูตา   อฺมฺํ 
<span class="LineNumber"> 010 </span>ปหริตฺวา   โลหิตํ   นทึ   วิย  ปวตฺตยึสุ.  อถ  เน  มฺเจหิ  อาทาย 
<span class="LineNumber"> 011 </span>อุกฺขิปิตฺวา   อาคมึสุ.   สตฺถาปิ   กตภตฺตกิจฺโจ   นครา   นิกฺขมิ. 
<span class="LineNumber"> 012 </span>ภิกฺขู   ลิจฺฉวิโน   ตถา   นียมาเน   ทิสฺวา  สตฺถารํ  อาหํสุ  "ภนฺเต 
<span class="LineNumber"> 013 </span>ลิจฺฉวิราชาโน   ปาโตว   อลงฺกตปฺปฏิยตฺตา   เทวา   วิย   นครา 
<span class="LineNumber"> 014 </span>นิกฺขมิตฺวา   อิทานิ   เอกํ   อิตฺถึ   นิสฺสาย   อิมํ   พฺยสนํ  ปตฺตาติ. 
<span class="LineNumber"> 015 </span>สตฺถา   "ภิกฺขเว   โสโก   วา  ภยํ  วา  อุปฺปชฺชมานํ  รตึ  นิสฺสาย 
<span class="LineNumber"> 016 </span>อุปฺปชฺชติเยวาติ วตฺวา อิมํ คาถมาห 
<span class="LineNumber"> 017 </span>		"รติยา ชายเต โสโก,   รติยา ชายเต ภยํ; 
<span class="LineNumber"> 018 </span>		รติยา วิปฺปมุตฺตสฺส     นตฺถิ โสโก, กุโต ภยนฺติ. 
<span class="LineNumber"> 019 </span>	ตตฺถ   "รติยาติ:   ปฺจกามคุณรติโต,   ตํ  นิสฺสายาติ  อตฺโถ. 
<span class="LineNumber"> 020 </span>เทสนาวสาเน พหู โสตาปตฺติผลาทีนิ ปาปุณึสูติ. 
<span class="LineNumber"> 021 </span>		   			ลิจฺฉวิวตฺถุ. 

