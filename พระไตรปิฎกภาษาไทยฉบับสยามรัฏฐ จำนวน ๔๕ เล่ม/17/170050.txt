<span class="LineNumber"> 001 </span>หยาบหรือละเอียด เลวหรือประณีต อยู่ในที่ไกลหรือใกล้ วิญญาณทั้งหมดนั่น ไม่ใช่ของเรา        
<span class="LineNumber"> 002 </span>ไม่เป็นเรา ไม่ใช่ตัวตนของเรา.
<span class="LineNumber"> 003 </span>     ดูกรโสณะ อริยสาวกผู้ได้สดับแล้ว เห็นอยู่อย่างนี้ ย่อมเบื่อหน่าย แม้ในรูป แม้        
<span class="LineNumber"> 004 </span>ในเวทนา แม้ในสัญญา แม้ในสังขาร แม้ในวิญญาณ เมื่อเบื่อหน่ายย่อมคลายกำหนัด เพราะ           
<span class="LineNumber"> 005 </span>คลายกำหนัด จิตย่อมหลุดพ้น เมื่อจิตหลุดพ้นแล้ว ก็มีญาณหยั่งรู้ว่า หลุดพ้นแล้ว. ย่อม       
<span class="LineNumber"> 006 </span>ทราบชัดว่า ชาติสิ้นแล้ว พรหมจรรย์อยู่จบแล้ว กิจที่ควรทำ ทำเสร็จแล้ว กิจอื่นเพื่อความ     
<span class="LineNumber"> 007 </span>เป็นอย่างนี้มิได้มี.         
<span class="LineNumber"> 008 </span>		            จบ สูตรที่ ๗.      
<span class="LineNumber"> 009 </span>		           ๘. โสณสูตรที่ ๒     
<span class="LineNumber"> 010 </span>          ว่าด้วยผู้ควรยกย่องและไม่ควรยกย่องเป็นสมณพราหมณ์ 
<span class="LineNumber"> 011 </span>	[๑๐๑] ข้าพเจ้าได้สดับมาแล้วอย่างนี้:  
<span class="LineNumber"> 012 </span>     สมัยหนึ่ง พระผู้มีพระภาคประทับอยู่ ณ พระวิหารเวฬุวันกลันทกนิวาปสถาน ใกล้            
<span class="LineNumber"> 013 </span>พระนครราชคฤห์ ครั้งนั้นแล คฤหบดีบุตรชื่อโสณะ เข้าไปเฝ้าพระผู้มีพระภาคถึงที่ประทับ        
<span class="LineNumber"> 014 </span>ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้ว พระผู้มีพระภาค ได้      
<span class="LineNumber"> 015 </span>ตรัสกะคฤหบดีบุตรชื่อโสณะว่า ดูกรโสณะ ก็สมณะหรือพราหมณ์เหล่าใดเหล่าหนึ่ง ไม่ทราบ          
<span class="LineNumber"> 016 </span>ชัดรูป ไม่ทราบชัดเหตุเกิดแห่งรูป ไม่ทราบชัดความดับแห่งรูป ไม่ทราบชัดข้อปฏิบัติให้ถึงความ 
<span class="LineNumber"> 017 </span>ดับแห่งรูป. ไม่ทราบชัดเวทนา ... ไม่ทราบชัดสัญญา ... ไม่ทราบชัดสังขาร ... ไม่ทราบชัดวิญญาณ
<span class="LineNumber"> 018 </span>ไม่ทราบชัดเหตุเกิดแห่งวิญญาณ ไม่ทราบชัดความดับแห่งวิญญาณ ไม่ทราบชัดข้อปฏิบัติให้ถึง      
<span class="LineNumber"> 019 </span>ความดับแห่งวิญญาณ. ดูกรโสณะ สมณะหรือพราหมณ์ เหล่านี้เราไม่ยกย่องว่าเป็นสมณะใน            
<span class="LineNumber"> 020 </span>หมู่สมณะ หรือว่าเป็นพราหมณ์ในหมู่พราหมณ์ อนึ่ง ท่านเหล่านั้น หาทำให้แจ้งซึ่งประโยชน์     
<span class="LineNumber"> 021 </span>แห่งความเป็นสมณะ หรือประโยชน์แห่งความเป็นพราหมณ์ ด้วยปัญญาอันรู้ยิ่งเองในปัจจุบัน        
<span class="LineNumber"> 022 </span>เข้าถึงอยู่ไม่.        
