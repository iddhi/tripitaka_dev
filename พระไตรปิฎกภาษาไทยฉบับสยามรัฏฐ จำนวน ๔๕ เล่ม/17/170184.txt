<span class="LineNumber"> 001 </span>		          ๗. อัตตานุทิฏฐิสูตร  
<span class="LineNumber"> 002 </span>		  ว่าด้วยเหตุแห่งอัตตานุทิฏฐิ  
<span class="LineNumber"> 003 </span>	[๓๕๘] พระนครสาวัตถี. พระผู้มีพระภาคตรัสถามว่า ดูกรภิกษุทั้งหลาย เมื่ออะไรมีอยู่     
<span class="LineNumber"> 004 </span>เพราะอาศัยอะไร เพราะยึดมั่นอะไร จึงเกิดอัตตานุทิฏฐิ? ภิกษุทั้งหลายกราบทูลว่า ข้าแต่      
<span class="LineNumber"> 005 </span>พระองค์ผู้เจริญ ธรรมของข้าพระองค์ทั้งหลายมีพระผู้มีพระภาคเป็นรากฐาน ฯลฯ   
<span class="LineNumber"> 006 </span>     พ. ดูกรภิกษุทั้งหลาย เมื่อรูปมีอยู่ เพราะอาศัยรูป เพราะยึดมั่นรูป จึงเกิดมีอัตตานุ 
<span class="LineNumber"> 007 </span>ทิฏฐิ. เมื่อเวทนามีอยู่ ... เมื่อสัญญามีอยู่ ... เมื่อสังขารมีอยู่ ... เมื่อวิญญาณมีอยู่ เพราะอาศัย   
<span class="LineNumber"> 008 </span>วิญญาณ เพราะยึดมั่นวิญญาณ จึงเกิดมีอัตตานุทิฏฐิ.          
<span class="LineNumber"> 009 </span>	[๓๕๙] พ. ดูกรภิกษุทั้งหลาย เธอทั้งหลายจะสำคัญความข้อนั้นเป็นไฉน รูปเที่ยงหรือ       
<span class="LineNumber"> 010 </span>ไม่เที่ยง?    
<span class="LineNumber"> 011 </span>     ภิ. ไม่เที่ยง พระเจ้าข้า.              
<span class="LineNumber"> 012 </span>     พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?
<span class="LineNumber"> 013 </span>     ภิ. เป็นทุกข์ พระเจ้าข้า
<span class="LineNumber"> 014 </span>     พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา พึงเกิดมีอัตตานุทิฏฐิ        
<span class="LineNumber"> 015 </span>เพราะไม่อาศัยสิ่งนั้นบ้างหรือ?              
<span class="LineNumber"> 016 </span>     ภิ. ไม่ใช่เช่นนั้น พระเจ้าข้า.   
