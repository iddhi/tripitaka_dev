<span class="LineNumber"> 001 </span>		          ๘. อนุรุทธสังยุต           
<span class="LineNumber"> 002 </span>		          รโหคตวรรคที่ ๑             
<span class="LineNumber"> 003 </span>		          รโหคตสูตรที่ ๑             
<span class="LineNumber"> 004 </span>		          ว่าด้วยสติปัฏฐาน ๔         
<span class="LineNumber"> 005 </span>	[๑๒๕๓] ข้าพเจ้าได้สดับมาแล้วอย่างนี้          
<span class="LineNumber"> 006 </span>     สมัยหนึ่ง ท่านพระอนุรุทธะอยู่ ณ พระวิหารเชตวัน อารามของท่านอนาถบิณฑิก-          
<span class="LineNumber"> 007 </span>เศรษฐี ใกล้พระนครสาวัตถี ครั้งนั้นแล ท่านพระอนุรุทธะหลีกเร้นอยู่ในที่ลับ ได้เกิดความ 
<span class="LineNumber"> 008 </span>ปริวิตกขึ้นในใจอย่างนี้ว่า สติปัฏฐาน ๔ อันชนเหล่าใดเหล่าหนึ่งเบื่อแล้ว ชนเหล่านั้น ชื่อว่า            
<span class="LineNumber"> 009 </span>เบื่ออริยมรรคที่จะให้ถึงความสิ้นทุกข์โดยชอบ สติปัฏฐาน ๔ อันชนเหล่าใดเหล่าหนึ่งปรารภแล้ว               
<span class="LineNumber"> 010 </span>ชนเหล่านั้น ชื่อว่าปรารภอริยมรรคที่จะให้ถึงความสิ้นทุกข์โดยชอบ.     
<span class="LineNumber"> 011 </span>	[๑๒๕๔] ลำดับนั้น ท่านมหาโมคคัลลานะรู้ความปริวิตกในใจของท่านพระอนุรุทธะ          
<span class="LineNumber"> 012 </span>ด้วยใจ จึงไปปรากฏในที่เฉพาะหน้าท่านอนุรุทธะ เหมือนบุรุษมีกำลัง เหยียดแขนที่คู้ หรือคู้                
<span class="LineNumber"> 013 </span>แขนที่เหยียด ฉะนั้น ครั้งนั้น ท่านพระมหาโมคคัลลานะได้ถามท่านอนุรุทธะด้วยเหตุเพียงเท่าไร               
<span class="LineNumber"> 014 </span>หนอ ภิกษุจึงจะชื่อว่า ปรารภสติปัฏฐาน ๔?            
<span class="LineNumber"> 015 </span>	[๑๒๕๕] ท่านพระอนุรุทธะตอบว่า ดูกรผู้มีอายุ ภิกษุในธรรมวินัยนี้ ย่อมพิจารณา      
<span class="LineNumber"> 016 </span>เห็นธรรม คือ ความเกิดขึ้นในกายในภายในอยู่ พิจารณาเห็นธรรม คือ ความเสื่อมไปในกาย      
<span class="LineNumber"> 017 </span>ในภายในอยู่ พิจารณาเห็นธรรม คือ ความเกิดขึ้นและความเสื่อมไปในกายในภายในอยู่ มี       
<span class="LineNumber"> 018 </span>ความเพียร มีสัมปชัญญะ มีสติ พึงกำจัดอภิชฌาและโทมนัสในโลกเสียได้ ย่อมพิจารณาเห็น      
<span class="LineNumber"> 019 </span>ธรรม คือ ความเกิดขึ้นในกายในภายนอกอยู่ พิจารณาเห็นธรรม คือ ความเสื่อมไปในกายในภาย    
<span class="LineNumber"> 020 </span>นอกอยู่ พิจารณาเห็นธรรม คือ ความเกิดขึ้นและความเสื่อมไปในกายในภายนอกอยู่มีความ       
<span class="LineNumber"> 021 </span>เพียร มีสัมปชัญญะ มีสติ พึงกำจัดอภิชฌาและโทมนัสในโลกเสียได้ ย่อมพิจารณาเห็นธรรม      
<span class="LineNumber"> 022 </span>คือความเกิดขึ้นในกายทั้ง ภายในและภายนอกอยู่พิจารณาเห็นธรรม คือ ความเสื่อมไปในกายทั้ง 
<span class="LineNumber"> 023 </span>ภายในและภายนอกอยู่ พิจารณาเห็นธรรม คือ ความเกิดขึ้นและความเสื่อมไปในกายทั้งภายใน     
<span class="LineNumber"> 024 </span>และภายนอกอยู่ มีความเพียร มีสัมปชัญญะ มีสติ พึงกำจัดอภิชฌาและโทมนัสในโลกเสียได้.   
