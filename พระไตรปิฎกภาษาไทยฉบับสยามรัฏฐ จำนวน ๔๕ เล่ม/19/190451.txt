<span class="LineNumber"> 001 </span>		          อภิสมยวรรคที่ ๖            
<span class="LineNumber"> 002 </span>		            นขสิขาสูตร               
<span class="LineNumber"> 003 </span>             ว่าด้วยทุกข์ของพระอริยะเท่ากับฝุ่นที่ปลายเล็บ          
<span class="LineNumber"> 004 </span>	[๑๗๔๗] ครั้งนั้นแล พระผู้มีพระภาคทรงช้อนฝุ่นเล็กน้อย ไว้ที่ปลายพระนขาแล้ว       
<span class="LineNumber"> 005 </span>ตรัสเรียกภิกษุทั้งหลายมาแล้วตรัสถามว่า ดูกรภิกษุทั้งหลาย เธอทั้งหลายจะสำคัญความข้อนั้น                
<span class="LineNumber"> 006 </span>เป็นไฉน ฝุ่นเล็กน้อยที่ปลายเล็บที่เราช้อนขึ้นนี้กับมหาปฐพีนี้ อย่างไหนจะมากกว่ากัน? ภิกษุ             
<span class="LineNumber"> 007 </span>ทั้งหลายกราบทูลว่า ข้าแต่พระองค์ผู้เจริญ มหาปฐพีมากกว่า ฝุ่นเล็กน้อยที่ปลายพระนขาอัน 
<span class="LineNumber"> 008 </span>พระผู้มีพระภาคทรงช้อนขึ้นนี้ มีประมาณน้อย เมื่อเทียบกับมหาปฐพีแล้ว ฝุ่นเล็กน้อยที่ปลาย                
<span class="LineNumber"> 009 </span>พระนขาที่พระผู้มีพระภาคช้อนขึ้นแล้ว ย่อมไม่ถึงซึ่งการนับ การเปรียบเทียบ หรือแม้ส่วนเสี้ยว.            
<span class="LineNumber"> 010 </span>     พ. อย่างนั้นเหมือนกัน ดูกรภิกษุทั้งหลาย ทุกข์ของบุคคลผู้เป็นอริยสาวกผู้สมบูรณ์  
<span class="LineNumber"> 011 </span>ด้วยทิฏฐิ ผู้ตรัสรู้ ผู้รู้ตามความเป็นจริงว่า นี้ทุกข์ ฯลฯ นี้ทุกขนิโรธคามินีปฏิปทา ที่สิ้นไป         
<span class="LineNumber"> 012 </span>หมดไป มากกว่า ที่ยังเหลือมีประมาณน้อย ย่อมไม่ถึงซึ่งการนับ การเปรียบเทียบ หรือแม้    
<span class="LineNumber"> 013 </span>ส่วนเสี้ยว เมื่อเทียบกับกองทุกข์อันมีในก่อนที่สิ้นไป หมดไปแล้ว อย่างสูงเพียง ๗ ชาติ  
<span class="LineNumber"> 014 </span>ดูกรภิกษุทั้งหลาย เพราะฉะนั้นแหละ เธอทั้งหลายพึงกระทำความเพียรเพื่อรู้ตามความเป็นจริงว่า              
<span class="LineNumber"> 015 </span>นี้ทุกข์ ฯลฯ นี้ทุกขนิโรธคามินีปฏิปทา.             
<span class="LineNumber"> 016 </span>		           จบ สูตรที่ ๑              
<span class="LineNumber"> 017 </span>		           โปกขรณีสูตร               
<span class="LineNumber"> 018 </span>             ว่าด้วยทุกข์ของพระอริยะเท่ากับน้ำปลายหญ้าคา            
<span class="LineNumber"> 019 </span>	[๑๗๔๘] ดูกรภิกษุทั้งหลาย เปรียบเหมือนสระโบกขรณี โดยยาว ๕๐ โยชน์ โดย             
<span class="LineNumber"> 020 </span>กว้าง ๕๐ โยชน์ สูง ๕๐ โยชน์ เต็มด้วยน้ำเปี่ยมฝั่ง กาดื่มกินได้บุรุษเอาปลายหญ้าคาจุ่มน้ำขึ้น           
<span class="LineNumber"> 021 </span>จากสระนั้น เธอทั้งหลายจะสำคัญความข้อนั้นเป็นไฉน น้ำที่เขาเอาปลายหญ้าคาจุ่มขึ้น กับน้ำใน               
<span class="LineNumber"> 022 </span>สระโบกขรณี ไหนจะมากกว่ากัน? ภิกษุทั้งหลายกราบทูลว่า ข้าแต่พระองค์ผู้เจริญ น้ำในสระ   
<span class="LineNumber"> 023 </span>โบกขรณีมากกว่า น้ำที่เขาเอาปลายหญ้าคาจุ่มขึ้นมีประมาณน้อย เมื่อเทียบกับน้ำในสระโบกขรณี                
<span class="LineNumber"> 024 </span>แล้ว น้ำที่เขาเอาปลายหญ้าคาจุ่มขึ้น ย่อมไม่ถึงซึ่งการนับ การเปรียบเทียบ หรือแม้ส่วนเสี้ยว.  
