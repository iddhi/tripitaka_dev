<span class="LineNumber"> 001 </span>		            อโยคุฬสูตร               
<span class="LineNumber"> 002 </span>		        ว่าด้วยการแสดงฤทธิ์          
<span class="LineNumber"> 003 </span>	[๑๒๐๘] สาวัตถีนิทาน. ครั้งนั้น ท่านพระอานนท์เข้าไปเฝ้าพระผู้มีพระภาคถึงที่      
<span class="LineNumber"> 004 </span>ประทับ ถวายบังคมพระผู้มีพระภาคแล้วนั่ง ณ ที่ควรส่วนข้างหนึ่ง ครั้นแล้วได้ทูลถามพระผู้มี               
<span class="LineNumber"> 005 </span>พระภาคว่า ข้าแต่พระองค์ผู้เจริญ พระผู้มีพระภาคทรงทราบอยู่หรือว่า พระองค์ทรงเข้าถึงพรหม               
<span class="LineNumber"> 006 </span>โลกด้วยพระฤทธิ์ พร้อมทั้งพระกายอันสำเร็จแต่ใจ?    
<span class="LineNumber"> 007 </span>     พระผู้มีพระภาคตรัสตอบว่า เราทราบอยู่ อานนท์ ว่าเราเข้าถึงพรหมโลกด้วยฤทธิ์       
<span class="LineNumber"> 008 </span>พร้อมทั้งกายอันสำเร็จแต่ใจ.       
<span class="LineNumber"> 009 </span>     อา. ข้าแต่พระองค์ผู้เจริญ ก็พระผู้มีพระภาคทรงทราบอยู่หรือว่า พระองค์ทรงเข้าถึง  
<span class="LineNumber"> 010 </span>พรหมโลกด้วยพระฤทธิ์ พร้อมทั้งพระกายอันประกอบด้วยมหาภูตรูป ๔ นี้?    
<span class="LineNumber"> 011 </span>     พ. เราทราบอยู่ อานนท์ ว่าเราเข้าถึงพรหมโลกด้วยฤทธิ์ พร้อมทั้งกายอันประกอบ       
<span class="LineNumber"> 012 </span>ด้วยมหาภูตรูป ๔ นี้.              
<span class="LineNumber"> 013 </span>	[๑๒๐๙] อา. ข้าแต่พระองค์ผู้เจริญ ข้อที่พระผู้มีพระภาคทรงทราบว่า พระองค์ทรง      
<span class="LineNumber"> 014 </span>เข้าถึงพรหมโลกด้วยพระฤทธิ์ พร้อมทั้งพระกายอันสำเร็จด้วยใจ และทรงทราบว่า พระองค์ทรง   
<span class="LineNumber"> 015 </span>เข้าถึงพรหมโลกด้วยพระฤทธิ์ พร้อมทั้งพระกายอันประกอบด้วยมหาภูตรูป ๔ นี้ เป็นสิ่งน่า   
<span class="LineNumber"> 016 </span>อัศจรรย์ ทั้งไม่เคยมีมาแล้ว.      
<span class="LineNumber"> 017 </span>     พ. ดูกรอานนท์ พระตถาคตทั้งหลายเป็นผู้อัศจรรย์ และประกอบด้วยธรรมอันน่า          
<span class="LineNumber"> 018 </span>อัศจรรย์ เป็นผู้ไม่เคยมีมา และประกอบด้วยธรรมอันไม่เคยมีมา.         
<span class="LineNumber"> 019 </span>	[๑๒๑๐] ดูกรอานนท์ สมัยใด ตถาคตตั้งกายไว้ในจิต หรือตั้งจิตลงไว้ที่กาย ก้าว       
<span class="LineNumber"> 020 </span>ลงสู่สุขสัญญาและลหุสัญญาในกายอยู่ สมัยนั้น กายของตถาคตย่อมเบากว่าปกติ อ่อนกว่า       
<span class="LineNumber"> 021 </span>ปกติ ควรแก่การงานกว่าปกติ และผุดผ่องกว่าปกติ.      
<span class="LineNumber"> 022 </span>	[๑๒๑๑] ดูกรอานนท์ เปรียบเหมือนก้อนเหล็กที่เผาไฟอยู่วันยังค่ำ ย่อมเบากว่า        
<span class="LineNumber"> 023 </span>ปกติ อ่อนกว่าปกติ ควรแก่การงานกว่าปกติ และผุดผ่องกว่าปกติ ฉันใด สมัยใด ตถาคต         
<span class="LineNumber"> 024 </span>ตั้งกายลงไว้ในจิต หรือตั้งจิตลงไว้ที่กาย ก้าวลงสู่สุขสัญญาและลหุสัญญาในกายอยู่ สมัยนั้น               
<span class="LineNumber"> 025 </span>กายของตถาคตย่อมเบากว่าปกติ อ่อนกว่าปกติ ควรแก่การงานกว่าปกติ และผุดผ่องกว่าปกติ      
<span class="LineNumber"> 026 </span>ฉันนั้นเหมือนกัน.
