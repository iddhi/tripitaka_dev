<span class="LineNumber"> 001 </span>		            อาทิจจสูตร               
<span class="LineNumber"> 002 </span>		ความเป็นผู้มีมิตรดีเป็นเบื้องต้นแห่งโพชฌงค์           
<span class="LineNumber"> 003 </span>	[๕๑๖] สาวัตถีนิทาน. ดูกรภิกษุทั้งหลาย เมื่อพระอาทิตย์จะขึ้น สิ่งที่เป็นนิมิตมา  
<span class="LineNumber"> 004 </span>ก่อน คือ แสงเงินแสงทอง ฉันใด สิ่งที่เป็นเบื้องต้น เป็นนิมิตมาก่อน เพื่อความบังเกิดแห่ง                
<span class="LineNumber"> 005 </span>โพชฌงค์ ๗ แก่ภิกษุ คือ ความเป็นผู้มีมิตรดี ฉันนั้นเหมือนกัน ดูกรภิกษุทั้งหลาย อันภิกษุ                
<span class="LineNumber"> 006 </span>ผู้มีมิตรดี พึงหวังข้อนี้ได้ว่า จักเจริญโพชฌงค์ ๗ จักกระทำให้มากซึ่งโพชฌงค์ ๗.       
<span class="LineNumber"> 007 </span>	[๕๑๗] ดูกรภิกษุทั้งหลาย ก็ภิกษุผู้มีมิตรดี ย่อมเจริญโพชฌงค์ ๗ ย่อมกระทำให้มาก   
<span class="LineNumber"> 008 </span>ซึ่งโพชฌงค์ ๗ อย่างไรเล่า? ภิกษุในธรรมวินัยนี้ ย่อมเจริญสติสัมโพชฌงค์ อันอาศัยวิเวก  
<span class="LineNumber"> 009 </span>อาศัยวิราคะ อาศัยนิโรธ น้อมไปในการสละ ฯลฯ ย่อมเจริญอุเบกขาสัมโพชฌงค์ อันอาศัย        
<span class="LineNumber"> 010 </span>วิเวก อาศัยวิราคะ อาศัยนิโรธ น้อมไปในการสละ ดูกรภิกษุทั้งหลาย ภิกษุผู้มีมิตรดี ย่อม  
<span class="LineNumber"> 011 </span>เจริญโพชฌงค์ ๗ ย่อมกระทำให้มากซึ่งโพชฌงค์ ๗ อย่างนี้แล.             
<span class="LineNumber"> 012 </span>		           จบ สูตรที่ ๘              
<span class="LineNumber"> 013 </span>		           อังคสูตรที่ ๑             
<span class="LineNumber"> 014 </span>		  โยนิโสมนสิการเป็นปัจจัยแห่งโพชฌงค์ 
<span class="LineNumber"> 015 </span>	[๕๑๘] ดูกรภิกษุทั้งหลาย ทำปัจจัยภายในให้เป็นเหตุแล้ว เรายังไม่เล็งเห็นเหตุอื่น  
<span class="LineNumber"> 016 </span>แม้อันหนึ่งเพื่อความบังเกิดแห่งโพชฌงค์ ๗ เหมือนโยนิโสมนสิการเลย ดูกรภิกษุทั้งหลาย    
<span class="LineNumber"> 017 </span>โยนิโสมนสิการ พึงหวังข้อนี้ได้ว่า จักเจริญโพชฌงค์ ๗ จักกระทำให้มากซึ่งโพชฌงค์ ๗.     
<span class="LineNumber"> 018 </span>	[๕๑๙] ดูกรภิกษุทั้งหลาย ก็ภิกษุผู้ถึงพร้อมด้วยโยนิโสมนสิการ ย่อมเจริญโพชฌงค์    
<span class="LineNumber"> 019 </span>๗ ย่อมกระทำให้มากซึ่งโพชฌงค์ ๗ อย่างไรเล่า? ภิกษุในธรรมวินัยนี้ ย่อมเจริญสติสัมโพชฌงค์                
<span class="LineNumber"> 020 </span>อันอาศัยวิเวก อาศัยวิราคะ อาศัยนิโรธ น้อมไปในการสละ ฯลฯ ย่อมเจริญอุเบกขาสัมโพชฌงค์   
<span class="LineNumber"> 021 </span>อันอาศัยวิเวก อาศัยวิราคะ อาศัยนิโรธ น้อมไปในการสละ ดูกรภิกษุทั้งหลาย ภิกษุผู้ถึงพร้อม                
<span class="LineNumber"> 022 </span>ด้วยโยนิโสมนสิการ ย่อมเจริญโพชฌงค์ ๗ ย่อมกระทำให้มากซึ่งโพชฌงค์ ๗ อย่างนี้แล.        
<span class="LineNumber"> 023 </span>		           จบ สูตรที่ ๙  
