<span class="LineNumber"> 001 </span>                    โปสาลมาณวกปัญหานิทเทส      
<span class="LineNumber"> 002 </span>                   ว่าด้วยปัญหาของท่านโปสาละ   
<span class="LineNumber"> 003 </span>     [๔๖๗] (ท่านโปสาละทูลถามว่า)  
<span class="LineNumber"> 004 </span>           พระผู้มีพระภาคพระองค์ใด ไม่ทรงมีความหวั่นไหว ทรงตัด         
<span class="LineNumber"> 005 </span>           ความสงสัยเสียแล้ว ทรงถึงฝั่งแห่งธรรมทั้งปวง ย่อมทรง         
<span class="LineNumber"> 006 </span>           แสดงอดีต. ข้าพระองค์มีความต้องการด้วยปัญหา จึงมาเฝ้า        
<span class="LineNumber"> 007 </span>           พระผู้มีพระภาคพระองค์นั้น.          
<span class="LineNumber"> 008 </span>     [๔๖๘] คำว่า โย ในอุเทศว่า โย อตีตํ อาทิสติ ดังนี้ ความว่า พระผู้มีพระภาค  
<span class="LineNumber"> 009 </span>พระองค์ใด เป็นพระสยัมภู ไม่มีอาจารย์ ตรัสรู้พร้อมเฉพาะ ซึ่งสัจจะทั้งหลายเอง ในธรรม             
<span class="LineNumber"> 010 </span>ทั้งหลายที่พระองค์ไม่เคยได้ยินมาในกาลก่อน ทรงบรรลุซึ่งความเป็นพระสัพพัญญูในธรรม  
<span class="LineNumber"> 011 </span>เหล่านั้น และทรงบรรลุซึ่งความเป็นผู้ชำนาญในพลธรรมทั้งหลาย.             
<span class="LineNumber"> 012 </span>     คำว่า ย่อมทรงแสดงอดีต ความว่า พระผู้มีพระภาคย่อมทรงแสดงแม้อดีต ย่อมทรง  
<span class="LineNumber"> 013 </span>แสดงแม้อนาคต ย่อมทรงแสดงแม้ปัจจุบัน ของพระองค์เองและของผู้อื่น.        
<span class="LineNumber"> 014 </span>     พระผู้มีพระภาคย่อมทรงแสดงอดีตของพระองค์อย่างไร? พระผู้มีพระภาคย่อมทรงแสดง  
<span class="LineNumber"> 015 </span>ชาติหนึ่งบ้าง สองชาติบ้าง สามชาติบ้าง สี่ชาติบ้าง ห้าชาติบ้าง สิบชาติบ้าง ยี่สิบชาติบ้าง       
<span class="LineNumber"> 016 </span>สามสิบชาติบ้าง สี่สิบชาติบ้าง ห้าสิบชาติบ้าง ร้อยชาติบ้าง พันชาติบ้าง แสนชาติบ้าง              
<span class="LineNumber"> 017 </span>ตลอดสังวัฎกัปเป็นอันมากบ้าง ตลอดวิวัฏกัปเป็นอันมากบ้าง ตลอดสังวัฏวิวัฏกัปเป็นอันมาก            
<span class="LineNumber"> 018 </span>บ้าง อันเป็นอดีตของพระองค์เองว่า ในภพโน้น เรามีชื่ออย่างนั้น มีโคตรอย่างนั้น มีผิวพรรณ         
<span class="LineNumber"> 019 </span>อย่างนั้น มีอาหารอย่างนั้น เสวยสุขเสวยทุกข์อย่างนั้นๆ   มีกำหนดอายุเพียงเท่านั้น ครั้นจุติ     
<span class="LineNumber"> 020 </span>จากภพนั้นแล้วได้ไปเกิดในภพโน้น. แม้ในภพนั้นเราก็ได้มีชื่ออย่างนั้น มีโคตรอย่างนั้น มี          
<span class="LineNumber"> 021 </span>ผิวพรรณอย่างนั้น มีอาหารอย่างนั้น เสวยสุขเสวยทุกข์อย่างนั้นๆ   มีกำหนดอายุเพียงเท่านั้น.       
<span class="LineNumber"> 022 </span>ครั้นจุติจากภพนั้นแล้วได้มาเกิดในภพนี้. พระองค์ทรงแสดงชาติก่อนเป็นอันมาก พร้อมทั้งอาการ        
<span class="LineNumber"> 023 </span>พร้อมทั้งอุเทศ ด้วยประการฉะนี้. พระผู้มีพระภาคย่อมทรงแสดงอดีตของพระองค์เองอย่างนี้.     
