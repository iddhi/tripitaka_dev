<span class="LineNumber"> 001 </span>     ความเกิด ความเกิดพร้อม ความก้าวลง ความบังเกิด ความเกิดเฉพาะ ความปรากฏ  
<span class="LineNumber"> 002 </span>แห่งขันธ์ทั้งหลาย ความได้เฉพาะซึ่งอายตนะทั้งหลาย ในหมู่สัตว์นั้นๆ แห่งสัตว์เหล่านั้นๆ          
<span class="LineNumber"> 003 </span>ชื่อว่า ชาติ.          
<span class="LineNumber"> 004 </span>     ความแก่ ความเสื่อม ความเป็นผู้มีฟันหัก ความเป็นผู้มีผมหงอก ความเป็นผู้มีหนังย่น           
<span class="LineNumber"> 005 </span>ความเสื่อมอายุ ความแก่แห่งอินทรีย์ทั้งหลาย ในหมู่สัตว์นั้นๆ แห่งสัตว์เหล่านั้นๆ ชื่อว่า ชรา.   
<span class="LineNumber"> 006 </span>     คำว่า สนฺโต วิธูโม อนีโฆ นิราโส อตาริ โส ชาติ ชรนฺติ พฺรูมิ ความว่า เราย่อม  
<span class="LineNumber"> 007 </span>กล่าว ... ย่อมประกาศว่า พระอรหันตขีณาสพใด เป็นผู้สงบ กำจัดกิเลสเพียงดังว่าควัน ไม่มี           
<span class="LineNumber"> 008 </span>ทุกข์ และไม่มีความหวัง พระอรหันตขีณาสพนั้นข้ามได้แล้ว ข้ามขึ้นแล้ว ข้ามทั่วแล้ว ล่วงแล้ว       
<span class="LineNumber"> 009 </span>เป็นไปล่วงแล้วซึ่งชาติ ชรา และมรณะ เพราะฉะนั้น จึงชื่อว่า เราย่อมกล่าวว่า พระอรหันต           
<span class="LineNumber"> 010 </span>ขีณาสพนั้น เป็นผู้สงบ กำจัดกิเลสเพียงดังว่าควัน ไม่มีทุกข์ ไม่มีความหวัง ข้ามได้แล้วซึ่ง      
<span class="LineNumber"> 011 </span>ชาติและชรา.            
<span class="LineNumber"> 012 </span>     เพราะเหตุนั้น พระผู้มีพระภาคจึงตรัสว่า    
<span class="LineNumber"> 013 </span>           เราย่อมกล่าวว่า ความหวั่นไหวในโลกไหนๆ มิได้มีแก่            
<span class="LineNumber"> 014 </span>           พระอรหันตขีณาสพใด เพราะทราบฝั่งนี้และฝั่งโน้นในโลก          
<span class="LineNumber"> 015 </span>           พระอรหันตขีณาสพนั้น เป็นผู้สงบ กำจัดกิเลสเพียงดังว่า        
<span class="LineNumber"> 016 </span>           ควัน ไม่มีทุกข์ ไม่มีความหวัง ได้ข้ามแล้วซึ่งชาติ           
<span class="LineNumber"> 017 </span>           และชรา.     
<span class="LineNumber"> 018 </span>     พร้อมด้วยเวลาจบคาถา ฯลฯ ท่านพระปุณณกะนั้น เป็นภิกษุครองผ้ากาสายะเป็นบริขาร  
<span class="LineNumber"> 019 </span>ทรงสังฆาฏิ บาตร และจีวร นั่งประนมอัญชลีนมัสการพระผู้มีพระภาค ประกาศว่า ข้าแต่  
<span class="LineNumber"> 020 </span>พระองค์ผู้เจริญ พระผู้มีพระภาคเป็นศาสดาของข้าพระองค์. ข้าพระองค์เป็นสาวก ฉะนี้แล.             
<span class="LineNumber"> 021 </span>                 จบ ปุณณกมาณวกปัญหานิทเทส ที่ ๓.  
<span class="LineNumber"> 022 </span>                       -----------        
