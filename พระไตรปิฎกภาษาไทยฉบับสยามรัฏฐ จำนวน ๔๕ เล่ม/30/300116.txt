<span class="LineNumber"> 001 </span>     [๒๙๘] (พระผู้มีพระภาคตรัสตอบว่า ดูกรนันทะ)  
<span class="LineNumber"> 002 </span>           สมณพราหมณ์เหล่าใดเหล่าหนึ่งนี้ ย่อมกล่าวความหมดจด           
<span class="LineNumber"> 003 </span>           ด้วยการเห็นและด้วยการสดับบ้าง ด้วยศีลและวัตรบ้าง            
<span class="LineNumber"> 004 </span>           ด้วยมงคลหลายชนิด. เราย่อมกล่าวว่า สมณพราหมณ์  
<span class="LineNumber"> 005 </span>           เหล่านั้น ถึงแม้เป็นผู้สำรวมแล้วประพฤติอยู่ในทิฏฐินั้น      
<span class="LineNumber"> 006 </span>           แต่ก็ข้ามซึ่งชาติและชราไปไม่ได้.    
<span class="LineNumber"> 007 </span>     [๒๙๙] คำว่า เยเกจิ ความว่า ทั้งปวงโดยกำหนดทั้งปวง ทั้งปวงโดยประการทั้งปวง  
<span class="LineNumber"> 008 </span>ไม่เหลือ ไม่มีส่วนเหลือ. คำว่า เยเกจิ นี้ เป็นเครื่องกล่าวรวมหมด. ชนเหล่าใดเหล่าหนึ่ง          
<span class="LineNumber"> 009 </span>เข้าถึงการบวช ถึงพร้อมด้วยการบวชภายนอก แต่พุทธศาสนานี้ชื่อว่าสมณะ. ชนเหล่าใด  
<span class="LineNumber"> 010 </span>เหล่าหนึ่งอ้างว่าตนมีวาทะเจริญ ชื่อว่าพราหมณ์. เพราะฉะนั้นจึงชื่อว่า สมณพราหมณ์เหล่าใด         
<span class="LineNumber"> 011 </span>เหล่าหนึ่งนี้. พระผู้มีพระภาคย่อมตรัสเรียกพราหมณ์นั้นโดยชื่อว่า นันทะ ในอุเทศว่า นนฺทาติ       
<span class="LineNumber"> 012 </span>ภควา ดังนี้.           
<span class="LineNumber"> 013 </span>     คำว่า ภควา นี้ เป็นเครื่องกล่าวโดยเคารพ ฯลฯ คำว่า ภควา นี้ เป็นสัจฉิกาบัญญัติ             
<span class="LineNumber"> 014 </span>เพราะฉะนั้นจึงชื่อว่า พระผู้มีพระภาคตรัสตอบว่า ดูกรนันทะ.              
<span class="LineNumber"> 015 </span>     [๓๐๐] คำว่า ย่อมกล่าวความหมดจดด้วยการเห็นและการฟังบ้าง ความว่า ย่อมกล่าว  
<span class="LineNumber"> 016 </span>ย่อมพูด ย่อมบอก ย่อมแสดง ย่อมบัญญัติ ซึ่งความหมดจด ความหมดจดวิเศษ ความบริสุทธิ์  
<span class="LineNumber"> 017 </span>ความพ้น ความพ้นวิเศษ ความพ้นรอบ ด้วยการเห็นบ้าง ... ด้วยการสดับบ้าง ... ด้วยการเห็น            
<span class="LineNumber"> 018 </span>และสดับบ้าง เพราะฉะนั้นจึงชื่อว่า ย่อมกล่าวความหมดจดด้วยการเห็นและด้วยการสดับบ้าง.             
<span class="LineNumber"> 019 </span>     [๓๐๑] คำว่า ย่อมกล่าวความหมดจดด้วยศีลและวัตรบ้าง ความว่า ย่อมกล่าว ...  
<span class="LineNumber"> 020 </span>ย่อมบัญญัติความหมดจด ... ความพ้นรอบด้วยศีลบ้าง ... ด้วยวัตรบ้าง ... ด้วยศีลและวัตรบ้าง         
<span class="LineNumber"> 021 </span>เพราะฉะนั้นจึงชื่อว่า ย่อมกล่าวความหมดจดด้วยศีลและวัตรบ้าง.            
<span class="LineNumber"> 022 </span>     [๓๐๒] คำว่า ย่อมกล่าวความหมดจดด้วยมงคลหลายชนิด ความว่า ย่อมกล่าว ...  
<span class="LineNumber"> 023 </span>ย่อมบัญญัติด้วยมงคลคือวัตรและความตื่นข่าวมากอย่าง เพราะฉะนั้นจึงชื่อว่า ย่อมกล่าวความ          
<span class="LineNumber"> 024 </span>หมดจดด้วยมงคลหลายชนิด.  
