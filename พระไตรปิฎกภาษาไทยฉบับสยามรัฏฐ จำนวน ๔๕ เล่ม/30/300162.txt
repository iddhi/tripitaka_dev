<span class="LineNumber"> 001 </span>                     อุทยมาณวกปัญหานิทเทส      
<span class="LineNumber"> 002 </span>                    ว่าด้วยปัญหาของท่านอุทยะ   
<span class="LineNumber"> 003 </span>     [๔๓๓] (ท่านอุทยะทูลถามว่า)  
<span class="LineNumber"> 004 </span>           ข้าพระองค์มีความต้องการด้วยปัญหา จึงมาเฝ้าพระองค์ผู้มีฌาน   
<span class="LineNumber"> 005 </span>           ไม่มีกิเลสดังธุลี ประทับอยู่ (ที่ปาสาณกเจดีย์) ทรงทำกิจ     
<span class="LineNumber"> 006 </span>           เสร็จแล้ว ไม่มีอาสวะ ทรงถึงฝั่งแห่งธรรมทั้งปวง. ขอพระองค์   
<span class="LineNumber"> 007 </span>           โปรดตรัสบอกอัญญาวิโมกข์ (อรหัตวิโมกข์) อันเป็นเครื่อง       
<span class="LineNumber"> 008 </span>           ทำลายอวิชชา.  
<span class="LineNumber"> 009 </span>     [๔๓๔] คำว่า ผู้มีฌาน ในอุเทศว่า ฌายึ วิรชมาสีนํ ดังนี้ ความว่า พระผู้มีพระภาค             
<span class="LineNumber"> 010 </span>ทรงมีฌานแม้ด้วยปฐมฌาน แม้ด้วยทุติยฌาน แม้ด้วยตติยฌาน แม้ด้วยจตุตถฌาน แม้ด้วยฌาน  
<span class="LineNumber"> 011 </span>อันมีวิตกวิจาร แม้ด้วยฌาน (ทุติยฌานในปัญจกนัย) สักว่าไม่มีวิตก มีแต่วิจาร แม้ด้วยฌาน           
<span class="LineNumber"> 012 </span>อันไม่มีวิตกไม่มีวิจาร แม้ด้วยฌานมีปีติ แม้ด้วยฌานอันไม่มีปีติ แม้ด้วยฌานอันประกอบด้วยสุข      
<span class="LineNumber"> 013 </span>แม้ด้วยฌานอันประกอบด้วยอุเบกขา แม้ด้วยฌานอันเป็นสุญญตะ แม้ด้วยฌานอันเป็นอนิมิตตะ  
<span class="LineNumber"> 014 </span>แม้ด้วยฌานเป็นอัปปณิหตะ แม้ด้วยฌานอันเป็นโลกิยะ แม้ด้วยฌานอันเป็นโลกุตระ  
<span class="LineNumber"> 015 </span>ทรงยินดีในฌาน ทรงขวนขวายซึ่งความเป็นผู้เดียว หนักอยู่ในอรหัตผลซึ่งเป็นประโยชน์ของ              
<span class="LineNumber"> 016 </span>พระองค์ เพราะฉะนั้น จึงชื่อว่า ผู้มีฌาน.       
<span class="LineNumber"> 017 </span>     คำว่า ไม่มีกิเลสดังธุลี ความว่า ราคะ โทสะ โมหะ ความโกรธ ความผูกโกรธ ฯลฯ  
<span class="LineNumber"> 018 </span>อกุสลาภิสังขารทั้งปวง เป็นดังธุลี. กิเลสดังธุลีเหล่านั้น พระผู้มีพระภาคผู้ตรัสรู้แล้ว ทรงละ    
<span class="LineNumber"> 019 </span>ได้แล้ว ตัดรากขาดแล้ว ทำไม่ให้มีที่ตั้งดังตาลยอดด้วน ให้ถึงความไม่มี ไม่ให้เกิดขึ้นอีกต่อไป    
<span class="LineNumber"> 020 </span>เป็นธรรมดา เพราะเหตุนั้น พระผู้มีพระภาคผู้ตรัสรู้แล้วจึงชื่อว่า ผู้ไม่มีธุลี ปราศจากธุลี       
<span class="LineNumber"> 021 </span>ไปปราศแล้วจากธุลี ละธุลีเสียแล้ว พ้นขาดแล้วจากธุลี.  
