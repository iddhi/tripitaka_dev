<span class="LineNumber"> 001 </span>      [๕๐๒] คำว่า พิจารณาเห็นโลกอย่างไร ความว่า ผู้มองเห็น เห็นประจักษ์ พิจารณา  
<span class="LineNumber"> 002 </span>เทียบเคียง เจริญ ทำให้แจ่มแจ้งอย่างไร เพราะฉะนั้น จึงชื่อว่า พิจารณาเห็นโลกอย่างไร?            
<span class="LineNumber"> 003 </span>     [๕๐๓] คำว่า มัจจุราชจึงไม่เห็น ความว่า มัจจุราชย่อมไม่เห็น ไม่แลเห็น ไม่ประสบ             
<span class="LineNumber"> 004 </span>ไม่พบ ไม่ได้เฉพาะ เพราะฉะนั้น จึงชื่อว่า มัจจุราชจึงไม่เห็น. เพราะเหตุนั้น พราหมณ์นั้น         
<span class="LineNumber"> 005 </span>จึงกล่าวว่า            
<span class="LineNumber"> 006 </span>           ข้าพระองค์มีความต้องการด้วยปัญหา จึงมาเฝ้าพระองค์ผู้        
<span class="LineNumber"> 007 </span>           เห็นธรรมอันงามอย่างนี้. เมื่อบุคคลพิจารณาเห็นโลกอย่างไร     
<span class="LineNumber"> 008 </span>           มัจจุราชจึงไม่เห็น.  
<span class="LineNumber"> 009 </span>     [๕๐๔] ดูกรโมฆราช ท่านจงเป็นผู้มีสติพิจารณาเห็นโลกโดยความ          
<span class="LineNumber"> 010 </span>           เป็นของสูญ ถอนอัตตานุทิฏฐิเสียแล้ว พึงข้ามพ้นมัจจุราช       
<span class="LineNumber"> 011 </span>           ได้ด้วยอุบายอย่างนี้. เมื่อบุคคลพิจารณาเห็นโลกอย่างนี้      
<span class="LineNumber"> 012 </span>           มัจจุราชจึงไม่เห็น.  
<span class="LineNumber"> 013 </span>     [๕๐๕] คำว่า โลก ในอุเทศว่า สุฺโต โลกํ อเวกฺขสฺสุ ดังนี้ คือ นิรยโลก  
<span class="LineNumber"> 014 </span>ติรัจฉานโลก ปิตติวิสยโลก มนุษยโลก เทวโลก ขันธโลก ธาตุโลก อายตนโลก โลกนี้  
<span class="LineNumber"> 015 </span>โลกอื่น พรหมโลกพร้อมทั้งเทวโลก.  
<span class="LineNumber"> 016 </span>     ภิกษุรูปหนึ่งทูลถามพระผู้มีพระภาคว่า ข้าแต่พระองค์ผู้เจริญ พระผู้มีพระภาคตรัสว่า          
<span class="LineNumber"> 017 </span>โลก โลก ดังนี้. ข้าแต่พระองค์ผู้เจริญ พระองค์ตรัสว่า โลก เพราะเหตุเท่าไรหนอแล?  
<span class="LineNumber"> 018 </span>พระผู้มีพระภาคตรัสตอบว่า ดูกรภิกษุ เรากล่าวว่าโลก เพราะเหตุว่า ย่อมแตก. อะไรแตก?  
<span class="LineNumber"> 019 </span>จักษุแตก รูปแตก จักษุวิญญาณแตก จักษุสัมผัสแตก สุขเวทนาก็ดี ทุกขเวทนาก็ดี  
<span class="LineNumber"> 020 </span>อทุกขมสุขเวทนาก็ดี ที่เกิดขึ้นเพราะจักษุสัมผัสเป็นปัจจัย แม้เวทนานั้นก็แตก. หูแตก เสียง        
<span class="LineNumber"> 021 </span>แตก จมูกแตก กลิ่นแตก ลิ้นแตก รสแตก กายแตก โผฏฐัพพะแตก มนะแตก ธรรมารมณ์  
<span class="LineNumber"> 022 </span>แตก มโนวิญญาณแตก มโนสัมผัสแตก สุขเวทนาก็ดี ทุกขเวทนาก็ดี อทุกขมสุขเวทนาก็ดี  
<span class="LineNumber"> 023 </span>ที่เกิดขึ้นเพราะมโนสัมผัสเป็นปัจจัย แม้เวทนานั้นก็แตก. ดูกรภิกษุ ธรรมมีจักษุเป็นต้นนั้น        
<span class="LineNumber"> 024 </span>ย่อมแตกดังนี้แล เพราะเหตุนั้นเราจึงกล่าวว่าโลก.  
<span class="LineNumber"> 025 </span>     คำว่า จงพิจารณาเห็นโลกโดยความเป็นของสูญ ความว่า บุคคลพิจารณาเห็นโลกโดย  
<span class="LineNumber"> 026 </span>ความเป็นของสูญ ด้วยเหตุ ๒ ประการ คือ ด้วยสามารถความกำหนดว่าไม่เป็นไปในอำนาจ ๑  
<span class="LineNumber"> 027 </span>ด้วยสามารถการพิจารณาเห็นสังขารโดยเป็นของว่างเปล่า ๑.  
