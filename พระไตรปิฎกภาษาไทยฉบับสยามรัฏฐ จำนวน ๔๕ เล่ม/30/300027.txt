<span class="LineNumber"> 001 </span>                  ติสสเมตเตยยมาณวกปัญหานิทเทส  
<span class="LineNumber"> 002 </span>                 ว่าด้วยปัญหาของท่านติสสเมตเตยยะ  
<span class="LineNumber"> 003 </span>     [๑๐๐] (ท่านติสสเมตเตยยะทูลถามว่า)         
<span class="LineNumber"> 004 </span>           ใครสันโดษแล้วในโลกนี้? ความหวั่นไหวของใครย่อมไม่มี?         
<span class="LineNumber"> 005 </span>           ใครรู้ส่วนสุดทั้งสองแล้ว ย่อมไม่ติดในท่ามกลางด้วยปัญญา?     
<span class="LineNumber"> 006 </span>           พระองค์ตรัสเรียกใครว่า เป็นมหาบุรุษ? ใครล่วงแล้วซึ่งตัณหา   
<span class="LineNumber"> 007 </span>           อันเป็นเครื่องเย็บไว้ในโลกนี้?      
<span class="LineNumber"> 008 </span>     [๑๐๑] คำว่า ใครสันโดษแล้วในโลกนี้ ความว่า ใครพอใจ คือ ชอบใจ มีความ  
<span class="LineNumber"> 009 </span>ดำริบริบูรณ์ เพราะฉะนั้น จึงชื่อว่า ใครสันโดษแล้วในโลกนี้? บทว่า อิติ ในอุเทศว่า "อิจฺจา      
<span class="LineNumber"> 010 </span>ยสฺมา ติสฺสเมตฺเตยโย" ดังนี้ เป็นบทสนธิ คือ เป็นบทเกี่ยวเนื่อง เป็นบทยังเนื้อความให้          
<span class="LineNumber"> 011 </span>บริบูรณ์ เป็นความประชุมแห่งอักขระ เป็นความสละสลวยแห่งพยัญชนะ บทว่า อิติ นี้ เป็น  
<span class="LineNumber"> 012 </span>ไปตามลำดับบท. คำว่า อายสฺมา เป็นเครื่องกล่าวด้วยความรัก เป็นเครื่องกล่าวโดยเคารพ  
<span class="LineNumber"> 013 </span>คำว่า อายสฺมา นี้ เป็นเครื่องกล่าวถึงเป็นไปกับด้วยความเคารพและความยำเกรง. คำว่า  
<span class="LineNumber"> 014 </span>ติสสเมตฺเตยฺโย เป็นชื่อ เป็นเครื่องนับ เป็นเครื่องหมายรู้ เป็นบัญญัติ เป็นเครื่องเรียกร้อง     
<span class="LineNumber"> 015 </span>เป็นนาม เป็นการตั้งชื่อ เป็นเครื่องทรงชื่อ เป็นภาษาที่เรียกร้องกัน เป็นเครื่องแสดงให้ปรากฎ     
<span class="LineNumber"> 016 </span>เป็นเครื่องกล่าวเฉพาะ เพราะฉะนั้น จึงชื่อว่า "อิจฺจายสฺมา ติสฺสเมตฺเตยฺโย".  
<span class="LineNumber"> 017 </span>     [๑๐๒] คำว่า ความหวั่นไหวของใครย่อมไม่มี ความว่า ความหวั่นไหวเพราะตัณหา  
<span class="LineNumber"> 018 </span>ความหวั่นไหวเพราะทิฏฐิ ความหวั่นไหวเพราะมานะ ความหวั่นไหวเพราะกิเลส ความหวั่นไหว  
<span class="LineNumber"> 019 </span>เพราะกรรม ความหวั่นไหวเหล่านี้ของใครย่อมไม่มี คือ ไม่ปรากฎ ไม่ประจักษ์ คือ ความ  
<span class="LineNumber"> 020 </span>หวั่นไหว อันใครละได้แล้ว ตัดขาดแล้ว สงบแล้ว ระงับแล้ว มีความไม่ควรเกิดขึ้น เผา  
<span class="LineNumber"> 021 </span>เสียแล้วด้วยไฟ คือญาณ เพราะฉะนั้น จึงชื่อว่า ความหวั่นไหวของใครย่อมไม่มี?  
<span class="LineNumber"> 022 </span>     [๑๐๓] คำว่า ใครรู้ส่วนสุดทั้งสองแล้ว ความว่า ใครรู้จัก คือ ทราบ เทียบเคียง  
<span class="LineNumber"> 023 </span>พิจารณา เจริญ ทำให้แจ่มแจ้ง ซึ่งส่วนสุดทั้งสอง เพราะฉะนั้น จึงชื่อว่า ใครรู้จักส่วนสุด         
<span class="LineNumber"> 024 </span>ทั้งสองแล้ว?       
