<span class="LineNumber"> 001 </span>     คำว่า เพื่อภพน้อยและภพใหญ่ ความว่า ท่านอย่าได้ทำ คือ อย่าให้ตัณหาเกิด อย่าให้             
<span class="LineNumber"> 002 </span>เกิดพร้อม อย่าให้บังเกิด อย่าให้บังเกิดเฉพาะ จงละ บรรเทา ทำให้สิ้นสุด ให้ถึงความไม่มี          
<span class="LineNumber"> 003 </span>ซึ่งตัณหา เพื่อภพน้อยและภพใหญ่ คือ เพื่อกรรมภพ (กรรมวัฏ) เพื่อปุนัพภพ (วิปากวัฏ)  
<span class="LineNumber"> 004 </span>เพื่อกามภพ (กามธาตุ) เพื่อกรรมภพ (กรรมวัฏ) เพื่อกามภพ เพื่อปุนัพภพ (วิปากวัฏ)  เพื่อ           
<span class="LineNumber"> 005 </span>รูปภพ เพื่อกรรมภพ เพื่อวิปากวัฏอันให้เกิดใหม่ในรูปภพ เพื่ออรูปภพ เพื่อกรรมภพ เพื่อ             
<span class="LineNumber"> 006 </span>วิปากวัฏ อันให้เกิดใหม่ในอรูปภพ เพื่อภพบ่อยๆ เพื่อคติบ่อยๆ เพื่ออุบัติบ่อยๆ เพื่อปฏิสนธิ       
<span class="LineNumber"> 007 </span>บ่อยๆ เพื่อความเกิดแห่งอัตภาพบ่อยๆ เพราะฉะนั้น จึงชื่อว่า อย่าได้ทำตัณหาเพื่อภพน้อย            
<span class="LineNumber"> 008 </span>และภพใหญ่. เพราะเหตุนั้น พระผู้มีพระภาคจึงตรัสว่า  
<span class="LineNumber"> 009 </span>           ท่านย่อมรู้ธรรมอย่างใดอย่างหนึ่ง ซึ่งเป็นธรรมชั้นสูง ชั้นต่ำ  
<span class="LineNumber"> 010 </span>           และชั้นกลางส่วนกว้าง. ท่านรู้ธรรมนี้ว่า เป็นเครื่องข้อง     
<span class="LineNumber"> 011 </span>           ในโลกแล้ว อย่าได้ทำตัณหาเพื่อภพน้อยและภพใหญ่.  
<span class="LineNumber"> 012 </span>     พร้อมด้วยเวลาจบพระคาถา ฯลฯ นั่งประนมอัญชลีนมัสการ พระผู้มีพระภาคประกาศว่า  
<span class="LineNumber"> 013 </span>ข้าแต่พระองค์ผู้เจริญ พระผู้มีพระภาคเป็นศาสดาของข้าพระองค์. ข้าพระองค์เป็นสาวก ฉะนี้แล.        
<span class="LineNumber"> 014 </span>                จบ โธตกมาณวกปัญหานิทเทส ที่ ๕.  
<span class="LineNumber"> 015 </span>                         ----------      
