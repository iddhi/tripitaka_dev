<span class="LineNumber"> 001 </span>	[๒๑] ดูกรภิกษุทั้งหลาย ธรรมดามีอยู่ดังนี้ พระมารดาของพระโพธิสัตว์ ย่อมไม่
<span class="LineNumber"> 002 </span>ประสูติเหมือนหญิงอื่นๆ ซึ่งนั่งหรือนอนคลอด ส่วนพระมารดาของ    พระโพธิสัตว์ประทับยืน
<span class="LineNumber"> 003 </span>ประสูติพระโพธิสัตว์ ข้อนี้เป็นธรรมดาในเรื่องนี้ ฯ
<span class="LineNumber"> 004 </span>	[๒๒] ดูกรภิกษุทั้งหลาย ธรรมดามีอยู่ดังนี้ ในเวลาที่พระโพธิสัตว์เสด็จออกจาก
<span class="LineNumber"> 005 </span>พระครรภ์พระมารดา พวกเทวดารับก่อน พวกมนุษย์รับทีหลัง ข้อนี้ เป็นธรรมดาในเรื่องนี้ ฯ     
<span class="LineNumber"> 006 </span>	[๒๓] ดูกรภิกษุทั้งหลาย ธรรมดามีอยู่ดังนี้ ในเวลาที่พระโพธิสัตว์เสด็จ  ออกจาก
<span class="LineNumber"> 007 </span>พระครรภ์พระมารดาและยังไม่ทันถึงแผ่นดิน เทวบุตร ๔ องค์ประคองรับ  พระโพธิสัตว์นั้นแล้ว
<span class="LineNumber"> 008 </span>วางไว้เบื้องหน้าพระมารดา กราบทูลว่า ขอจงมีพระทัยยินดีเถิดพระเทวี พระโอรสของพระองค์
<span class="LineNumber"> 009 </span>ที่เกิดมีศักดิ์ใหญ่ นี้เป็นธรรมดาในเรื่องนี้ ฯ      
<span class="LineNumber"> 010 </span>	[๒๔] ดูกรภิกษุทั้งหลาย ธรรมดามีอยู่ดังนี้ ในเวลาที่พระโพธิสัตว์เสด็จ ออกจาก
<span class="LineNumber"> 011 </span>พระครรภ์พระมารดา เสด็จออกอย่างง่ายดายทีเดียว ไม่เปรอะเปื้อนด้วยน้ำ   ไม่เปรอะเปื้อนด้วย
<span class="LineNumber"> 012 </span>เสมหะ ไม่เปรอะเปื้อนด้วยโลหิต ไม่เปรอะเปื้อนด้วยอสุจิ  อย่างใดอย่างหนึ่ง เป็นผู้บริสุทธิ์
<span class="LineNumber"> 013 </span>ผุดผ่อง ดูกรภิกษุทั้งหลาย แก้วมณีอันบุคคล  วางลงไว้ในผ้ากาสิกพัสตร์ แก้วมณีย่อมไม่ทำผ้า
<span class="LineNumber"> 014 </span>กาสิกพัสตร์ให้เปรอะเปื้อนเลย   ถึงแม้ผ้ากาสิกพัสตร์ก็ไม่ทำแก้วมณีให้เปรอะเปื้อน เพราะเหตุไร
<span class="LineNumber"> 015 </span>จึงเป็นดังนั้น เพราะสิ่งทั้งสองเป็นของบริสุทธิ์  แม้ฉันใด  ดูกรภิกษุทั้งหลายฉันนั้นเหมือนกัน แล 
<span class="LineNumber"> 016 </span>ในเวลาที่พระโพธิสัตว์เสด็จออกจากพระครรภ์พระมารดา เสด็จออกอย่าง    ง่ายดายทีเดียว ไม่
<span class="LineNumber"> 017 </span>เปรอะเปื้อนด้วยน้ำ ไม่เปรอะเปื้อนด้วยเสมหะ ไม่เปรอะเปื้อน  ด้วยโลหิต ไม่เปรอะเปื้อนด้วย
<span class="LineNumber"> 018 </span>อสุจิ อย่างใดอย่างหนึ่ง เป็นผู้บริสุทธิ์ผุดผ่อง  ข้อนี้เป็นธรรมดาในเรื่องนี้ ฯ      
<span class="LineNumber"> 019 </span>	[๒๕] ดูกรภิกษุทั้งหลาย ธรรมดามีอยู่ดังนี้ ในเวลาที่พระโพธิสัตว์  เสด็จออกจาก
<span class="LineNumber"> 020 </span>พระครรภ์พระมารดา ธารน้ำย่อมปรากฏจากอากาศสองธาร เย็นธาร    หนึ่ง ร้อนธารหนึ่ง สำหรับ
<span class="LineNumber"> 021 </span>กระทำอุทกกิจ แก่พระโพธิสัตว์และพระมารดา ข้อนี้     เป็นธรรมดาในเรื่องนี้ ฯ     
<span class="LineNumber"> 022 </span>	[๒๖] ดูกรภิกษุทั้งหลาย ธรรมดามีอยู่ดังนี้ พระโพธิสัตว์ผู้ประสูติแล้ว ได้ครู่หนึ่ง 
<span class="LineNumber"> 023 </span>ประทับยืนด้วยพระบาททั้งสองอันสม่ำเสมอ ผินพระพักตร์ทางด้าน ทิศอุดร เสด็จดำเนินไปเจ็ดก้าว 
<span class="LineNumber"> 024 </span>และเมื่อฝูงเทพดากั้นเสวตฉัตรตามเสด็จอยู่ทรงเหลียวแลดูทั่วทุกทิศ เปล่งวาจาว่าอันองอาจว่า
<span class="LineNumber"> 025 </span> เราเป็นยอดของโลก เราเป็นใหญ่แห่งโลก  เราเป็นผู้ประเสริฐแห่งโลก ความเกิดของเรานี้เป็น
<span class="LineNumber"> 026 </span>ครั้งที่สุด บัดนี้ความเกิดอีกมิได้   มี ดังนี้ ข้อนี้เป็นธรรมดาในเรื่องนี้ ฯ   
