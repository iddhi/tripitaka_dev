<span class="LineNumber"> 001 </span>      ดีละสหาย ที่ท่านได้นามว่าบรรพชิต การประพฤติธรรมเป็นความดี  การประพฤติ
<span class="LineNumber"> 002 </span>สม่ำเสมอเป็นความดี การประพฤติกุศลเป็นความดี การกระทำบุญ      เป็นความดี การไม่เบียดเบียน
<span class="LineNumber"> 003 </span>เป็นความดี การอนุเคราะห์แก่หมู่สัตว์เป็นความดี ฯ  
<span class="LineNumber"> 004 </span>      ดูกรภิกษุทั้งหลาย ครั้งนั้นแล พระวิปัสสีราชกุมารได้ตรัสเรียกนาย  สารถีมาสั่งว่า 
<span class="LineNumber"> 005 </span>นายสารถีผู้สหาย ถ้าเช่นนั้น เธอจงนำรถกลับไปภายในบุรี    จากสวนนี้ ส่วนเราจักปลงผมและ
<span class="LineNumber"> 006 </span>หนวด นุ่งห่มผ้ากาสาวพัสตร์ ออกบวชเป็น     บรรพชิต ณ สวนนี้แหละ ฯ      
<span class="LineNumber"> 007 </span>      ดูกรภิกษุทั้งหลาย นายสารถีรับรับสั่งของพระวิปัสสีราชกุมารแล้ว ได้พารถกลับไปยัง
<span class="LineNumber"> 008 </span>ภายในบุรี จากสวนนั้น ส่วนพระวิปัสสีราชกุมารได้ทรงปลงพระเกศา และพระมัสสุ ทรงครองผ้า
<span class="LineNumber"> 009 </span>กาสาวพัสตร์เสด็จออกทรงผนวชเป็นบรรพชิตแล้ว ณ      พระอุทยานนั้นเอง ฯ   
<span class="LineNumber"> 010 </span>      ดูกรภิกษุทั้งหลาย หมู่มหาชนในพระนครพันธุมดีราชธานีประมาณ  ๘๔,๐๐๐ คน ได้
<span class="LineNumber"> 011 </span>สดับข่าวว่า พระวิปัสสีราชกุมารได้ทรงปลงพระเกศาและพระมัสสุ ทรงครองผ้ากาสาวพัสตร์เสด็จ
<span class="LineNumber"> 012 </span>ออกทรงผนวชเป็นบรรพชิตเสียแล้ว ดังนี้ ครั้นแล้ว    มหาชนเหล่านั้น ได้ดำริดังนี้ว่า ก็พระ
<span class="LineNumber"> 013 </span>วิปัสสีราชกุมารได้ทรงปลงพระเกศาและ   พระมัสสุ ทรงครองผ้ากาสาวพัสตร์ เสด็จออกทรงผนวช
<span class="LineNumber"> 014 </span>เป็นบรรพชิตในพระธรรมวินัยใด พระธรรมวินัยนั้นคงไม่เลวทรามเป็นแน่ บรรพชานั้นคงไม่
<span class="LineNumber"> 015 </span>เลวทราม  เป็นแน่ แต่พระวิปัสสีราชกุมารยังทรงปลง พระเกศาและพระมัสสุ ทรงครองผ้า  
<span class="LineNumber"> 016 </span> กาสาวพัสตร์เสด็จออกทรงผนวชเป็นบรรพชิตได้ พวกเราทำไมจึงจักบวชไม่ได้เล่า ฯ     
<span class="LineNumber"> 017 </span>      ดูกรภิกษุทั้งหลาย  ครั้งนั้นแล  หมู่มหาชนประมาณ   ๘๔,๐๐๐   คน  ได้พากันโกนผม
<span class="LineNumber"> 018 </span>และหนวด นุ่งห่มผ้ากาสาวพัสตร์ออกบวชเป็นบรรพชิตตามเสด็จพระวิปัสสีโพธิสัตว์แล้ว ได้ยิน
<span class="LineNumber"> 019 </span>ว่าพระวิปัสสีโพธิสัตว์อันบริษัทนั้นห้อมล้อม เสด็จเที่ยวจาริก  ไปในบ้าน นิคม ชนบท และ
<span class="LineNumber"> 020 </span>ราชธานี ฯ    
<span class="LineNumber"> 021 </span>      ดูกรภิกษุทั้งหลาย ครั้งนั้นแล พระวิปัสสีโพธิสัตว์เสด็จหลีกออกเร้นอยู่   ในที่ลับ ได้
<span class="LineNumber"> 022 </span>ทรงพระปริวิตกเช่นนี้ว่า การที่เราเป็นผู้ปะปนอยู่เช่นนี้ ไม่สมควรเลย ไฉนหนอ เราพึงหลีกออก
<span class="LineNumber"> 023 </span>จากหมู่อยู่แต่ผู้เดียว ภิกษุทั้งหลาย ครั้นสมัยต่อมา พระวิปัสสีโพธิสัตว์ได้เสด็จหลีกออกจาก
<span class="LineNumber"> 024 </span>หมู่อยู่แต่พระองค์เดียว บรรพชิต ๘๔,๐๐๐ รูป ได้พากันไปทางหนึ่ง พระวิปัสสีโพธิสัตว์ได้เสด็จไป
<span class="LineNumber"> 025 </span>ทางหนึ่ง ฯ 
