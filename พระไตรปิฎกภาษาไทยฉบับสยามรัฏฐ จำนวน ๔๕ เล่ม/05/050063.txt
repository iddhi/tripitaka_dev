<span class="LineNumber"> 001 </span>				คาถาอนุโมทนา  
<span class="LineNumber"> 002 </span>	[๖๒] ทายกใดถวายข้าวยาคูโดยเคารพตามกาล แก่ปฏิคาหก  
<span class="LineNumber"> 003 </span>		ผู้สำรวมแล้ว บริโภคโภชนาอันผู้อื่นถวาย ทายกนั้น  
<span class="LineNumber"> 004 </span>		ชื่อว่าตามเพิ่มให้ซึ่งสถานะ ๑๐ อย่างแก่ปฏิคาหกนั้น อายุ  
<span class="LineNumber"> 005 </span>		วรรณะ สุขะ พละ และปฏิภาณ ย่อมเกิดแก่ปฏิคาหกนั้น  
<span class="LineNumber"> 006 </span>		แต่นั้นยาคูย่อมกำจัดความหิว ความระหาย ทำลมให้เดิน  
<span class="LineNumber"> 007 </span>		คล่อง ล้างลำไส้ และย่อยอาหาร ยาคูนั้นพระสุคตตรัส  
<span class="LineNumber"> 008 </span>		สรรเสริญว่าเป็นเภสัช เพราะเหตุนั้นแล มนุษย์ชนที่ต้อง  
<span class="LineNumber"> 009 </span>		การสุขยั่งยืน ปรารถนาสุขที่เลิศ หรืออยากได้ความงามอัน  
<span class="LineNumber"> 010 </span>		เพริศพริ้งในมนุษย์ จึงควรแท้เพื่อถวายข้าวยาคู.  
<span class="LineNumber"> 011 </span>		พระพุทธานุญาตข้าวยาคูและขนมปรุงด้วยน้ำหวาน  
<span class="LineNumber"> 012 </span>	[๖๓] ครั้นพระผู้มีพระภาคทรงอนุโมทนาแก่พราหมณ์นั้นด้วย ๓ คาถานี้แล้ว เสด็จลุก  
<span class="LineNumber"> 013 </span>จากที่ประทับกลับไป.  
<span class="LineNumber"> 014 </span>	ครั้นแล้วพระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 015 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตข้าวยาคู และขนม  
<span class="LineNumber"> 016 </span>ปรุงด้วยน้ำหวาน.  
<span class="LineNumber"> 017 </span>			เรื่องมหาอำมาตย์ผู้เริ่มเลื่อมใส  
<span class="LineNumber"> 018 </span>	[๖๔] ประชาชนทราบข่าวว่า พระผู้มีพระภาคทรงอนุญาตยาคูและขนมปรุงด้วยน้ำหวาน  
<span class="LineNumber"> 019 </span>แก่ภิกษุทั้งหลาย จึงตกแต่งยาคูที่แข้นและขนมปรุงด้วยน้ำหวานถวายแต่เช้า ภิกษุทั้งหลายที่ได้  
<span class="LineNumber"> 020 </span>รับอังคาสด้วยยาคูที่แข้นและขนมปรุงด้วยน้ำหวานแต่เช้า ฉันภัตตาหารในโรงอาหารไม่ได้ตามที่  
<span class="LineNumber"> 021 </span>คาดหมาย คราวนั้น มหาอำมาตย์คนหนึ่งผู้เริ่มเลื่อมใส ได้นิมนต์ภิกษุสงฆ์มีพระพุทธเจ้าเป็น  
<span class="LineNumber"> 022 </span>ประมุขเพื่อฉันในวันรุ่งขึ้นและได้มีความคิดว่า ถ้ากระไร เราพึงตกแต่งสำหรับมังสะ ๑,๒๕๐ ที่  
<span class="LineNumber"> 023 </span>เพื่อภิกษุ ๑,๒๕๐ รูป น้อมเข้าไปถวายภิกษุรูปละ ๑ สำรับ แล้วสั่งให้ตกแต่งขาทนียโภชนียาหาร  
<span class="LineNumber"> 024 </span>อันประณีตและสำรับมังสะ ๑,๒๕๐ ที่ โดยผ่านราตรีนั้น แล้วสั่งให้เจ้าพนักงานไปกราบทูล  
<span class="LineNumber"> 025 </span>ภัตกาลแด่พระผู้มีพระภาคว่า ถึงเวลาแล้ว พระพุทธเจ้าข้า ภัตตาหารสำเร็จแล้ว. 
