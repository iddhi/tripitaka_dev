<span class="LineNumber"> 001 </span>	ภ. ดูกรโสณะ เหมือนกันนั่นแล ความเพียรที่ปรารภเกินไปนัก ย่อมเป็นไปเพื่อความ  
<span class="LineNumber"> 002 </span>ฟุ้งซ่าน ความเพียรที่ย่อหย่อนนัก ก็เป็นไปเพื่อเกียจคร้าน เพราะเหตุนั้นแล เธอจงตั้งความเพียร  
<span class="LineNumber"> 003 </span>แต่พอเหมาะ จงทราบข้อที่อินทรีย์ทั้งหลายเสมอกัน และจงถือนิมิตในความสม่ำเสมอนั้น  
<span class="LineNumber"> 004 </span>	ท่านพระโสณะทูลรับสนองพระพุทธพจน์ว่า จะปฏิบัติตามพระพุทธโอวาทอย่างนั้น  
<span class="LineNumber"> 005 </span>พระพุทธเจ้าข้า ครั้นพระผู้มีพระภาคทรงสั่งสอนท่านพระโสณะด้วยพระโอวาทข้อนี้แล้ว ทรง  
<span class="LineNumber"> 006 </span>อันตธานที่ป่าสีตวันต่อหน้าท่านพระโสณะ แล้วมาปรากฏพระองค์ ณ คิชฌกูฏบรรพต เปรียบ  
<span class="LineNumber"> 007 </span>เหมือนบุรุษมีกำลัง เหยียดแขนที่คู้ หรือคู้แขนที่เหยียด ฉะนั้น.  
<span class="LineNumber"> 008 </span>			พระโสณะสำเร็จพระอรหัตผล  
<span class="LineNumber"> 009 </span>	ครั้นกาลต่อมา ท่านพระโสณะได้ตั้งความเพียรแต่พอเหมาะ ทราบข้อที่อินทรีย์ทั้งหลาย  
<span class="LineNumber"> 010 </span>เสมอกัน และได้ถือนิมิตในความสม่ำเสมอ ครั้นแล้วได้หลีกออกอยู่แต่ผู้เดียว ไม่ประมาท  
<span class="LineNumber"> 011 </span>มีเพียร มีตนส่งไป ไม่นานเท่าไรนัก ได้ทำให้แจ้งซึ่งคุณพิเศษอันยอดเยี่ยม เป็นที่สุด  
<span class="LineNumber"> 012 </span>พรหมจรรย์ ที่กุลบุตรทั้งหลายออกจากเรือนบวชเป็นบรรพชิตโดยชอบต้องประสงค์ ด้วยปัญญา  
<span class="LineNumber"> 013 </span>อันยิ่งด้วยตนเองในปัจจุบันนี้แหละ เข้าถึงอยู่แล้ว ได้รู้ชัดแล้วว่า ชาติสิ้นแล้ว พรหมจรรย์  
<span class="LineNumber"> 014 </span>เราได้อยู่จบแล้ว กิจที่ควรทำได้ทำเสร็จแล้ว กิจอื่นอีกเพื่อความเป็นอย่างนี้มิได้มี ก็แลบรรดา  
<span class="LineNumber"> 015 </span>พระอรหันต์ทั้งหลาย ท่านพระโสณะได้เป็นพระอรหันต์รูปหนึ่งแล้ว  
<span class="LineNumber"> 016 </span>			พรรณนาคุณของพระขีณาสพ  
<span class="LineNumber"> 017 </span>	[๓] ครั้งนั้น ท่านพระโสณะบรรลุพระอรหัตแล้ว ได้คิดว่า ถ้ากระไรเราพึงพยากรณ์  
<span class="LineNumber"> 018 </span>อรหัตผลในสำนักพระผู้มีพระภาค แล้วจึงเข้าไปเฝ้าพระผู้มีพระภาคถวายบังคมนั่งเฝ้าอยู่ ครั้นแล้ว  
<span class="LineNumber"> 019 </span>ได้กราบทูลคำนี้แด่พระผู้มีพระภาค ว่าดังนี้:-  
<span class="LineNumber"> 020 </span>	พระพุทธเจ้าข้า ภิกษุใด เป็นพระอรหันต์มีอาสวะสิ้นแล้ว อยู่จบพรหมจรรย์แล้ว  
<span class="LineNumber"> 021 </span>มีกิจที่ควรทำได้ทำเสร็จแล้ว ปลงภาระลงแล้ว มีประโยชน์ของตนได้ถึงแล้วโดยลำดับ มีกิเลส  
<span class="LineNumber"> 022 </span>เครื่องประกอบสัตว์ไว้ในภพหมดสิ้นแล้ว หลุดพ้นแล้วเพราะรู้ชอบ ภิกษุนั้นย่อมน้อมใจ ไปสู่  
<span class="LineNumber"> 023 </span>เหตุ ๖ สถาน คือ  
<span class="LineNumber"> 024 </span>	๑. น้อมใจไปสู่บรรพชา  
<span class="LineNumber"> 025 </span>	๒. น้อมใจไปสู่ความเงียบสงัด  
