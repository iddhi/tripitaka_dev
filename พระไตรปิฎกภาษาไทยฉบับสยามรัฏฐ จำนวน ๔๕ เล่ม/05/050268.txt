<span class="LineNumber"> 001 </span>ชาวพระนครโกสัมพี แม้เข้ามาบิณฑบาต ก็ไม่ต้องถวายบิณฑบาต ท่านเหล่านี้ถูกพวกเราไม่  
<span class="LineNumber"> 002 </span>สักการะ ไม่เคารพ ไม่นับถือ ไม่บูชา เป็นผู้ไม่มีสักการะอย่างนี้ จักหลีกไปเสีย หรือจัก  
<span class="LineNumber"> 003 </span>สึกเสีย หรือจักให้พระผู้มีพระภาคทรงโปรด ครั้นแล้วไม่อภิวาท ไม่ลุกรับ ไม่ทำอัญชลีกรรม  
<span class="LineNumber"> 004 </span>สามีจิกรรม ไม่สักการะ ไม่เคารพ ไม่นับถือ ไม่บูชา ซึ่งพวกภิกษุชาวพระนครโกสัมพี  
<span class="LineNumber"> 005 </span>แม้เข้ามาบิณฑบาตก็ไม่ถวายบิณฑบาต.  
<span class="LineNumber"> 006 </span>	ครั้งนั้น พวกภิกษุชาวพระนครโกสัมพี ถูกอุบาสกอุบาสิกาชาวพระนครโกสัมพี  
<span class="LineNumber"> 007 </span>ไม่สักการะ ไม่เคารพ ไม่นับถือ ไม่บูชา เป็นผู้ไม่มีสักการะ จึงพูดกันอย่างนี้ว่า อาวุโส  
<span class="LineNumber"> 008 </span>ทั้งหลาย มิฉะนั้น พวกเราพึงไปพระนครสาวัตถี แล้วระงับอธิกรณ์นี้ในสำนักพระผู้มีพระภาค  
<span class="LineNumber"> 009 </span>ครั้นแล้ว เก็บงำเสนาสนะ ถือบาตรจีวรพากันเดินทางไปพระนครสาวัตถี.  
<span class="LineNumber"> 010 </span>			พระสารีบุตรเข้าเฝ้าทูลถามข้อปฏิบัติ  
<span class="LineNumber"> 011 </span>	[๒๕๒] ท่านพระสารีบุตรได้สดับข่าวว่า ภิกษุชาวพระนครโกสัมพี ผู้ก่อความบาดหมาง  
<span class="LineNumber"> 012 </span>ก่อการทะเลาะ ก่อการวิวาท ทำความอื้อฉาว ก่ออธิกรณ์ในสงฆ์ เหล่านั้น พากันมาสู่พระนคร  
<span class="LineNumber"> 013 </span>สาวัตถี จึงเข้าไปในพระพุทธสำนัก ถวายบังคมพระผู้มีพระภาค นั่งเฝ้าอยู่ ณ ที่ควรส่วนข้างหนึ่ง  
<span class="LineNumber"> 014 </span>ท่านพระสารีบุตรนั่งเรียบร้อยแล้ว ได้ทูลถามข้อปฏิบัตินี้แด่พระผู้มีพระภาคว่า พระพุทธเจ้าข้า  
<span class="LineNumber"> 015 </span>ได้ข่าวมาว่า ภิกษุชาวพระนครโกสัมพีที่ก่อความบาดหมาง ก่อการทะเลาะ ก่อการวิวาท ทำความ  
<span class="LineNumber"> 016 </span>อื้อฉาว ก่ออธิกรณ์ในสงฆ์เหล่านั้น พากันมาพระนครสาวัตถี ข้าพระพุทธเจ้าจะปฏิบัติในภิกษุ  
<span class="LineNumber"> 017 </span>เหล่านั้นอย่างไร พระพุทธเจ้าข้า?  
<span class="LineNumber"> 018 </span>	พระผู้มีพระภาคตรัสว่า สารีบุตร ถ้าเช่นนั้น เธอจงดำรงอยู่ตามธรรม  
<span class="LineNumber"> 019 </span>	สา. ข้าพระพุทธเจ้าจะพึงทราบธรรมหรือธรรมอย่างไร พระพุทธเจ้าข้า?  
<span class="LineNumber"> 020 </span>			วัตถุสำหรับอธรรมวาที ๑๘ ประการ  
<span class="LineNumber"> 021 </span>	พ. สารีบุตร เธอพึงทราบอธรรมวาทีภิกษุ ด้วยวัตถุ ๑๘ ประการ คือภิกษุในธรรม  
<span class="LineNumber"> 022 </span>วินัยนี้:-  
<span class="LineNumber"> 023 </span>	๑. แสดงสิ่งที่ไม่เป็นธรรม ว่าเป็นธรรม  
<span class="LineNumber"> 024 </span>	๒. แสดงสิ่งที่เป็นธรรม ว่าไม่เป็นธรรม  
<span class="LineNumber"> 025 </span>	๓. แสดงสิ่งที่ไม่เป็นวินัย ว่าเป็นวินัย  
