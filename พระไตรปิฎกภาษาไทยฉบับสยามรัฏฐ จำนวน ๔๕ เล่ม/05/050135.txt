<span class="LineNumber"> 001 </span>	พระราชารับสั่งว่า พนาย ถ้าเช่นนั้น พวกท่านจงเสาะหากุมารีผู้มีลักษณะงามเช่นนั้น  
<span class="LineNumber"> 002 </span>ที่ควรจะคัดเลือกให้เป็นหญิงงามเมือง.  
<span class="LineNumber"> 003 </span>				กำเนิดชีวกโกมารภัจจ์  
<span class="LineNumber"> 004 </span>	ก็สมัยนั้น ในพระนครราชคฤห์ มีกุมารีชื่อสาลวดีเป็นสตรีทรงโฉมสคราญตาน่าเสน่หา  
<span class="LineNumber"> 005 </span>ประกอบด้วยผิวพรรณเฉิดฉายยิ่ง จึงพวกคนมีทรัพย์ชาวพระนครราชคฤห์ ได้คัดเลือกกุมารีสาลวดี  
<span class="LineNumber"> 006 </span>เป็นหญิงงามเมือง ครั้นนางกุมารีสาลวดี ได้รับเลือกเป็นหญิงงามเมืองแล้ว ไม่ช้านานเท่าไรนัก  
<span class="LineNumber"> 007 </span>ก็ได้เป็นผู้ชำนาญในการฟ้อนรำ ขับร้อง บรรเลงเครื่องดนตรี มีคนที่มีความประสงค์ต้องการตัว  
<span class="LineNumber"> 008 </span>ไปร่วมอภิรมย์ ราคาตัวคืนละ ๑๐๐ กษาปณ์ ครั้นมิช้ามินาน นางสาลวดีหญิงงามเมืองก็ตั้งครรภ์  
<span class="LineNumber"> 009 </span>จึงนางมีความคิดเห็นว่า ธรรมดาสตรีมีครรภ์ไม่เป็นที่พอใจของพวกบุรุษ ถ้าใครๆ ทราบว่าเรา  
<span class="LineNumber"> 010 </span>มีครรภ์ ลาภผลของเราจักเสื่อมหมด ถ้ากระไร เราควรแจ้งให้เขาทราบว่าเป็นไข้ ต่อมานางได้  
<span class="LineNumber"> 011 </span>สั่งคนเฝ้าประตูไว้ว่า นายประตูจ๋า โปรดอย่าให้ชายใดๆ เข้ามา และผู้ใดถามหาดิฉัน จงบอก  
<span class="LineNumber"> 012 </span>ให้เขาทราบว่าเป็นไข้นะ  
<span class="LineNumber"> 013 </span>	คนเฝ้าประตูนั้นรับคำนางสาลวดีหญิงงามเมืองว่า จะปฏิบัติตามคำสั่งเช่นนั้น หลังจากนั้น  
<span class="LineNumber"> 014 </span>อาศัยความแก่แห่งครรภ์นั้น นางได้คลอดบุตรเป็นชาย และสั่งกำชับทาสีว่า แม่สาวใช้  
<span class="LineNumber"> 015 </span>จงวางทารกนี้ลงบนกระด้งเก่าๆ แล้วนำออกไปทิ้งที่กองหยากเยื่อ  
<span class="LineNumber"> 016 </span>	ทาสีนั้นรับคำนางว่า ทำเช่นนั้นได้ เจ้าค่ะ ดังนี้ แล้ววางทารกนั้นลงบนกระด้งเก่าๆ  
<span class="LineNumber"> 017 </span>นำออกไปทิ้งไว้ ณ กองหยากเยื่อ  
<span class="LineNumber"> 018 </span>	ก็ครั้งนั้นเป็นเวลาเช้า เจ้าชายอภัย กำลังเสด็จเข้าสู่พระราชวัง ได้ทอดพระเนตร  
<span class="LineNumber"> 019 </span>เห็นทารกนั้นอันฝูงกาห้อมล้อมอยู่ ครั้นแล้วได้ถามมหาดเล็กว่า พนายนั่นอะไรฝูงการุมกันตอม  
<span class="LineNumber"> 020 </span>	ม. ทารก พ่ะย่ะค่ะ  
<span class="LineNumber"> 021 </span>	อ. ยังเป็นอยู่หรือ พนาย  
<span class="LineNumber"> 022 </span>	ม. ยังเป็นอยู่ พ่ะย่ะค่ะ  
<span class="LineNumber"> 023 </span>	อ. พนาย ถ้าเช่นนั้น จงนำทารกนั้นไปที่วังของเรา ให้นางนมเลี้ยงไว้  
<span class="LineNumber"> 024 </span>	คนเหล่านั้นรับสนองพระบัญชาว่า อย่างนั้น พ่ะย่ะค่ะ แล้วนำทารกนั้นไปวังเจ้าชายอภัย  
<span class="LineNumber"> 025 </span>มอบแก่นางนมว่า โปรดเลี้ยงไว้ด้วย อาศัยคำว่า ยังเป็นอยู่ เขาจึงขนานนามทารกนั้นว่า ชีวก 
