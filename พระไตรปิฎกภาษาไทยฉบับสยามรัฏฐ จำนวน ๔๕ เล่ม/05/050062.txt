<span class="LineNumber"> 001 </span>กว่า ๒ เดือนแล้ว ด้วยหมายใจว่าได้โอกาสเมื่อใด จักทำภัตตาหารถวายเมื่อนั้น แต่ก็หาโอกาส  
<span class="LineNumber"> 002 </span>ไม่ได้ อนึ่ง ตนตัวคนเดียวและยังเสียประโยชน์ทางฆราวาสของตนไปมาก ไฉนหนอ ตนพึง  
<span class="LineNumber"> 003 </span>ตรวจดูโรงอาหาร สิ่งใดไม่มีในโรงอาหาร พึงตกแต่งสิ่งนั้นถวาย ดังนี้ ข้าแต่พระคุณเจ้าอานนท์  
<span class="LineNumber"> 004 </span>ข้าพเจ้านั้นตรวจดูโรงอาหาร มิได้เห็นมีของ ๒ สิ่ง คือ ยาคู ๑ ขนมปรุงด้วยน้ำหวาน ๑ ถ้า  
<span class="LineNumber"> 005 </span>ข้าพเจ้าตกแต่งยาคู และขนมปรุงด้วยน้ำหวานถวาย ท่านพระโคดมจะพึงรับของข้าพเจ้าไหม  
<span class="LineNumber"> 006 </span>เจ้าข้า?  
<span class="LineNumber"> 007 </span>	ท่านพระอานนท์กล่าวว่า ดูกรพราหมณ์ ถ้าเช่นนั้นฉันจักทูลถามพระผู้มีพระภาค ดังนี้  
<span class="LineNumber"> 008 </span>แล้วกราบทูลเรื่องนั้นแด่พระผู้มีพระภาคทันที.  
<span class="LineNumber"> 009 </span>	พระผู้มีพระภาคตรัสว่า ดูกรอานนท์ ถ้าเช่นนั้นพราหมณ์จงตกแต่ง ถวายเถิด.  
<span class="LineNumber"> 010 </span>	ท่านพระอานนท์ บอกพราหมณ์ว่า ดูกรพราหมณ์ ถ้าเช่นนั้นท่านตกแต่งถวายได้ละ.  
<span class="LineNumber"> 011 </span>	จึงพราหมณ์นั้นตกแต่งยาคูและขนมปรุงด้วยน้ำหวานมากมายโดยผ่านราตรีนั้น แล้วน้อม  
<span class="LineNumber"> 012 </span>เข้าไปถวายแด่พระผู้มีพระภาคกราบทูลว่า ขอท่านพระโคดมโปรดกรุณารับยาคูและขนมปรุงด้วย  
<span class="LineNumber"> 013 </span>น้ำหวานของข้าพระพุทธเจ้าด้วยเถิด.  
<span class="LineNumber"> 014 </span>	พระผู้มีพระภาคตรัสว่า ดูกรพราหมณ์ ถ้าเช่นนั้นเธอจงถวายแก่ภิกษุทั้งหลายๆ รังเกียจ  
<span class="LineNumber"> 015 </span>ไม่รับ พระผู้มีพระภาคตรัสว่า ดูกรภิกษุทั้งหลาย พวกเธอจงรับประเคนฉันเถิด.  
<span class="LineNumber"> 016 </span>	จึงพราหมณ์นั้นอังคาสภิกษุสงฆ์มีพระพุทธเจ้าเป็นประมุข ด้วยยาคูและขนมปรุงด้วย  
<span class="LineNumber"> 017 </span>น้ำหวานมากมายด้วยมือของตน จนยังพระผู้มีพระภาคผู้เสวยเสร็จล้างพระหัตถ์แล้ว ทรงนำ  
<span class="LineNumber"> 018 </span>พระหัตถ์ออกจากบาตร ให้ห้ามภัตรแล้ว จึงนั่งอยู่ ณ ที่ควรส่วนข้างหนึ่ง.  
<span class="LineNumber"> 019 </span>				ข้าวยาคูมีคุณ ๑๐ อย่าง  
<span class="LineNumber"> 020 </span>	พระผู้มีพระภาคได้ตรัสพระพุทธพจน์นี้กะพราหมณ์นั้น ผู้นั่งอยู่ ณ ที่ควรส่วนข้างหนึ่งว่า  
<span class="LineNumber"> 021 </span>ดูกรพราหมณ์ ข้าวยาคูมีคุณ ๑๐ อย่างนี้ ๑๐ อย่างเป็นไฉน คือผู้ให้ข้าวยาคู ชื่อว่าให้อายุ ๑  
<span class="LineNumber"> 022 </span>ให้วรรณะ ๑ ให้สุข ๑ ให้กำลัง ๑ ให้ปฏิภาณ ๑ ข้าวยาคูที่ดื่มแล้วกำจัดความหิว ๑ บรรเทาความ  
<span class="LineNumber"> 023 </span>ระหาย ๑ ทำลมให้เดินคล่อง ๑ ล้างลำไส้ ๑ ย่อยอาหารใหม่ที่เหลืออยู่ ๑ ดูกรพราหมณ์ ข้าวยาคู  
<span class="LineNumber"> 024 </span>มีคุณ ๑๐ อย่างนี้แล.  
<span class="LineNumber"> 025 </span>	พระผู้มีพระภาคได้ตรัสไวยากรณ์พจน์นี้ ครั้นแล้วพระสุคตผู้พระศาสดาจึงได้ตรัสคาถา  
<span class="LineNumber"> 026 </span>อนุโมทนานี้ต่อไปในภายหลัง ว่าดังนี้:-  
