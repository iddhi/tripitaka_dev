<span class="LineNumber"> 001 </span>	ท่านพระปิลินทวัจฉะถวายพระพรว่า อาตมภาพกำลังให้เขาชำระเงื้อมเขา ประสงค์ให้เป็น  
<span class="LineNumber"> 002 </span>สถานที่เร้น ขอถวายพระพร  
<span class="LineNumber"> 003 </span>	พิ. พระคุณเจ้าต้องการคนทำการวัดบ้างไหม?  
<span class="LineNumber"> 004 </span>	ปิ. ขอถวายพระพร พระผู้มีพระภาคยังไม่ทรงอนุญาตคนทำการวัด  
<span class="LineNumber"> 005 </span>	พิ. ถ้าเช่นนั้น โปรดทูลถามพระผู้มีพระภาค แล้วบอกให้ข้าพเจ้าทราบ  
<span class="LineNumber"> 006 </span>	ท่านพระปิลินทวัจฉะรับพระราชโองการว่า จะปฏิบัติอย่างนั้น ขอถวายพระพร แล้ว  
<span class="LineNumber"> 007 </span>ชี้แจงให้พระเจ้าพิมพิสารจอมเสนามาคธราชให้เห็นแจ้ง สมาทาน อาจหาญ ร่าเริง ด้วยธรรมีกถา  
<span class="LineNumber"> 008 </span>ครั้นพระเจ้าพิมพิสารจอมเสนามาคธราช อันท่านพระปิลินทวัจฉะชี้แจงให้เห็นแจ้ง ให้ทรงสมาทาน  
<span class="LineNumber"> 009 </span>อาจหาญ ร่าเริง ด้วยธรรมีกถา แล้วเสด็จลุกจากพระราชอาสน์ ทรงอภิวาทท่านพระปิลินทวัจฉะ  
<span class="LineNumber"> 010 </span>ทรงทำประทักษิณแล้วเสด็จกลับ  
<span class="LineNumber"> 011 </span>	หลังจากนั้น ท่านพระปิลินทวัจฉะ ส่งสมณทูตไปในสำนักพระผู้มีพระภาคกราบทูลว่า  
<span class="LineNumber"> 012 </span>พระพุทธเจ้าข้า พระเจ้าพิมพิสารจอมเสนามาคธราช มีพระราชประสงค์จะถวายคนทำการวัด  
<span class="LineNumber"> 013 </span>ข้าพระพุทธเจ้าจะพึงปฏิบัติอย่างไร พระพุทธเจ้าข้า?  
<span class="LineNumber"> 014 </span>				พระพุทธานุญาตอารามิก  
<span class="LineNumber"> 015 </span>	ลำดับนั้น พระผู้มีพระภาคทรงทำธรรมมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 016 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้มีคนทำการวัด  
<span class="LineNumber"> 017 </span>	พระเจ้าพิมพิสารจอมเสนามาคธราช เสด็จพระราชดำเนินไปหาท่านพระปิลินทวัจฉะ  
<span class="LineNumber"> 018 </span>ถึงสำนักเป็นคำรบสอง ทรงอภิวาทแล้วประทับเหนือพระราชอาสน์อันควรส่วนข้างหนึ่ง แล้ว  
<span class="LineNumber"> 019 </span>ตรัสถามพระปิลินทวัจฉะว่า ข้าแต่พระคุณเจ้า คนทำการวัด พระผู้มีพระภาคทรงอนุญาตหรือ?  
<span class="LineNumber"> 020 </span>	ท่านพระปิลินทวัจฉะถวายพระพรว่า ขอถวายพระพร ทรงอนุญาตแล้ว  
<span class="LineNumber"> 021 </span>	พระเจ้าพิมพิสารตรัสว่า ถ้าเช่นนั้น ข้าพเจ้าจักถวายคนทำการวัดแก่พระคุณเจ้า  
<span class="LineNumber"> 022 </span>	ครั้งนั้น พระเจ้าพิมพิสารจอมเสนามาคธราช ทรงรับปฏิญาณถวายคนทำการวัดแก่ท่าน  
<span class="LineNumber"> 023 </span>พระปิลินทวัจฉะดังนั้นแล้ว ทรงลืมเสีย ต่อนานมาทรงระลึกได้ จึงตรัสถามมหาอำมาตย์  
<span class="LineNumber"> 024 </span>ผู้สำเร็จราชกิจทั้งปวงผู้หนึ่งว่า พนาย คนทำการวัดที่เราได้รับปฏิญาณจะถวายแก่พระคุณเจ้านั้น  
<span class="LineNumber"> 025 </span>เราได้ถวายไปแล้วหรือ?  
<span class="LineNumber"> 026 </span>	มหาอำมาตย์กราบทูลว่า ขอเดชะ ยังไม่ได้พระราชทาน พระพุทธเจ้าข้า.  
