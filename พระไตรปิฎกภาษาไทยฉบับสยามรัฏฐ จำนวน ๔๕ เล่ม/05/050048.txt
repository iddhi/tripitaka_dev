<span class="LineNumber"> 001 </span>				พุทธประเพณี  
<span class="LineNumber"> 002 </span>	พระตถาคตทั้งหลายทรงทราบอยู่ ย่อมตรัสถามก็มี ทรงทราบอยู่ ย่อมไม่ตรัสถามก็มี  
<span class="LineNumber"> 003 </span>ทรงทราบกาลแล้วตรัสถาม ทรงทราบกาลแล้วไม่ตรัสถาม พระตถาคตทั้งหลาย ย่อมตรัสถาม  
<span class="LineNumber"> 004 </span>สิ่งที่ประกอบด้วยประโยชน์ ไม่ตรัสถามสิ่งที่ไม่ประกอบด้วยประโยชน์ ในสิ่งที่ไม่ประกอบด้วย  
<span class="LineNumber"> 005 </span>ประโยชน์ พระองค์ทรงกำจัดด้วยข้อปฏิบัติ  
<span class="LineNumber"> 006 </span>	พระผู้มีพระภาคพุทธเจ้าทั้งหลายย่อมสอบถามภิกษุทั้งหลายด้วยอาการ ๒ อย่าง คือ จัก  
<span class="LineNumber"> 007 </span>ทรงแสดงธรรมอย่างหนึ่ง จักทรงบัญญัติสิกขาบทแก่พระสาวกทั้งหลายอย่างหนึ่ง  
<span class="LineNumber"> 008 </span>	ครั้งนั้น พระผู้มีพระภาคตรัสถามท่านพระอานนท์ว่า ดูกรอานนท์ ยาคูนี้ได้มาแต่ไหน?  
<span class="LineNumber"> 009 </span>	ท่านพระอานนท์กราบทูลเรื่องนั้นให้ทรงทราบทันที.  
<span class="LineNumber"> 010 </span>				ทรงตำหนิท่านพระอานนท์  
<span class="LineNumber"> 011 </span>	พระผู้มีพระภาคพุทธเจ้าทรงติเตียนว่า ดูกรอานนท์ การกระทำของเธอนั่น ไม่เหมาะ  
<span class="LineNumber"> 012 </span>ไม่สม ไม่ควร มิใช่กิจของสมณะ ใช้ไม่ได้ ไม่ควรทำ ดูกรอานนท์ ไฉนเธอจึงได้พอใจใน  
<span class="LineNumber"> 013 </span>ความมักมากเช่นนี้เล่า ดูกรอานนท์ อามิสที่เก็บไว้ในภายในที่อยู่ เป็นอกัปปิยะ แม้ที่หุงต้มใน  
<span class="LineNumber"> 014 </span>ภายในที่อยู่ ก็เป็นอกัปปิยะ แม้ที่หุงต้มเอง ก็เป็นอกัปปิยะ การกระทำของเธอนั่น ไม่เป็น  
<span class="LineNumber"> 015 </span>ไปเพื่อความเลื่อมใสของชุมชนที่ยังไม่เลื่อมใส .... ครั้นแล้วทรงทำธรรมีกถา รับสั่งกะภิกษุทั้งหลาย  
<span class="LineNumber"> 016 </span>ดังต่อไปนี้:-  
<span class="LineNumber"> 017 </span>		พระพุทธบัญญัติห้ามอามิสที่เป็นอันโตวุตถะเป็นต้น  
<span class="LineNumber"> 018 </span>	ดูกรภิกษุทั้งหลาย ภิกษุไม่พึงฉันอามิสที่เก็บไว้ในภายในที่อยู่ ที่หุงต้มในภายในที่อยู่  
<span class="LineNumber"> 019 </span>และที่หุงต้มเอง รูปใดฉัน ต้องอาบัติทุกกฏ.  
<span class="LineNumber"> 020 </span>	ดูกรภิกษุทั้งหลาย อามิส ถ้าเก็บไว้ในภายในที่อยู่ หุงต้มในภายในที่อยู่ และหุงต้มเอง  
<span class="LineNumber"> 021 </span>ถ้าภิกษุฉันอามิสนั้น ต้องอาบัติทุกกฏ ๓ ตัว.  
<span class="LineNumber"> 022 </span>	ดูกรภิกษุทั้งหลาย อามิส ถ้าเก็บไว้ในภายในที่อยู่ หุงต้มในภายในที่อยู่ แต่ผู้อื่นหุงต้ม  
<span class="LineNumber"> 023 </span>ถ้าภิกษุฉันอามิส ต้องอาบัติทุกกฏ ๒ ตัว  
<span class="LineNumber"> 024 </span>	ดูกรภิกษุทั้งหลาย อามิส ถ้าเก็บไว้ในภายในที่อยู่ แต่หุงต้มในภายนอก และหุงต้มเอง  
<span class="LineNumber"> 025 </span>ถ้าภิกษุฉันอามิสนั้น ต้องอาบัติทุกกฏ ๒ ตัว  
