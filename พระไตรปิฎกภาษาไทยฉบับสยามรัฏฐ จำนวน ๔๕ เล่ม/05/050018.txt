<span class="LineNumber"> 001 </span>ประดับด้วยกระจก เขียงเท้าทำด้วยดีบุก เขียงเท้าทำด้วยสังกะสี เขียงเท้าทำด้วยทองแดง  
<span class="LineNumber"> 002 </span>รูปใดสวม ต้องอาบัติทุกกฏ  
<span class="LineNumber"> 003 </span>	ดูกรภิกษุทั้งหลาย อนึ่ง เขียงเท้าบางชนิดที่สำหรับสวมเดิน อันภิกษุไม่พึงสวม  
<span class="LineNumber"> 004 </span>รูปใดสวม ต้องอาบัติทุกกฏ  
<span class="LineNumber"> 005 </span>	ดูกรภิกษุทั้งหลาย เราอนุญาตเขียงเท้าที่ตรึงอยู่กับที่ ไม่ใช่สำหรับใช้สวมเดิน ๓ ชนิด  
<span class="LineNumber"> 006 </span>คือ เขียงเท้าที่สำหรับเหยียบถ่ายอุจจาระ ๑ เขียงเท้าที่สำหรับเหยียบถ่ายปัสสาวะ ๑ เขียงเท้าที่  
<span class="LineNumber"> 007 </span>สำหรับเหยียบในที่ชำระ ๑.  
<span class="LineNumber"> 008 </span>				พระพุทธบัญญัติห้ามจับโค  
<span class="LineNumber"> 009 </span>	[๑๓] ครั้งนั้น พระผู้มีพระภาคประทับอยู่ในพระนครภัททิยะ ตามพระพุทธาภิรมย์  
<span class="LineNumber"> 010 </span>แล้วเสด็จพระพุทธดำเนินจาริกทางพระนครสาวัตถี เสด็จพระพุทธดำเนินจาริกโดยลำดับถึง  
<span class="LineNumber"> 011 </span>พระนครสาวัตถีแล้ว ทราบว่าพระองค์ประทับอยู่ในพระเชตวัน อารามของอนาถบิณฑิกคหบดี  
<span class="LineNumber"> 012 </span>เขตพระนครสาวัตถีนั้น  
<span class="LineNumber"> 013 </span>	ก็โดยสมัยนั้นแล พระฉัพพัคคีย์จับโคกำลังข้ามแม่น้ำอจิรวดี ที่เขาบ้าง ที่หูบ้าง ที่คอบ้าง  
<span class="LineNumber"> 014 </span>ที่หางบ้าง ขึ้นขี่หลังบ้าง มีจิตกำหนัด ถูกต้ององค์กำเนิดบ้าง กดลูกโคให้จมน้ำตายบ้าง  
<span class="LineNumber"> 015 </span>ประชาชนทั้งหลาย พากันเพ่งโทษ ติเตียน โพนทะนาว่า ไฉนพระสมณะเชื้อสายพระศากยบุตร  
<span class="LineNumber"> 016 </span>จึงได้จับโคกำลังข้ามน้ำ ที่เขาบ้าง ที่หูบ้าง ที่คอบ้าง ที่หางบ้าง ขึ้นขี่หลังบ้าง มีจิตกำหนัด  
<span class="LineNumber"> 017 </span>ถูกต้ององค์กำเนิดบ้าง กดลูกโคให้จมน้ำตายบ้าง เหมือนพวกคฤหัสถ์ผู้บริโภคกาม ฉะนั้น.  
<span class="LineNumber"> 018 </span>ภิกษุทั้งหลายได้ยินชาวบ้านเหล่านั้น เพ่งโทษ ติเตียน โพนทะนาอยู่ จึงกราบทูลเรื่องนั้นแด่  
<span class="LineNumber"> 019 </span>พระผู้มีพระภาค  
<span class="LineNumber"> 020 </span>	พระผู้มีพระภาคทรงบัญญัติห้ามภิกษุทั้งหลายว่า ดูกรภิกษุทั้งหลาย ภิกษุไม่พึงจับเขาโค  
<span class="LineNumber"> 021 </span>หูโค คอโค หางโค ไม่พึงขี่หลังโค รูปใดจับและขึ้นขี่ ต้องอาบัติทุกกฏ.  
<span class="LineNumber"> 022 </span>	ดูกรภิกษุทั้งหลาย อนึ่ง องค์กำเนิดโค อันภิกษุมีจิตกำหนัด ไม่พึงถูกต้อง รูปใดถูกต้อง  
<span class="LineNumber"> 023 </span>ต้องอาบัติถุลลัจจัย ภิกษุไม่พึงฆ่าลูกโค รูปใดฆ่า พึงปรับอาบัติตามธรรม. 
