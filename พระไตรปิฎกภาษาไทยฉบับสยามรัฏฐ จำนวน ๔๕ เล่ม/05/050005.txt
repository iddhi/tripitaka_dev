<span class="LineNumber"> 001 </span>	ภิกษุทั้งหลาย กราบทูลว่า ท่านพระโสณะปรารภความเพียรเกินขนาด เดินจงกรมจน  
<span class="LineNumber"> 002 </span>เท้าทั้ง ๒ แตก สถานที่เดินจงกรมแห่งนี้ของท่านจึงเปื้อนโลหิต ดุจสถานที่ฆ่าโค ฉะนั้น  
<span class="LineNumber"> 003 </span>พระพุทธเจ้าข้า.  
<span class="LineNumber"> 004 </span>	ลำดับนั้น พระผู้มีพระภาคได้เสด็จเข้าไปทางที่อยู่ของท่านพระโสณะ ครั้นแล้วประทับ  
<span class="LineNumber"> 005 </span>นั่งเหนือพุทธอาสน์ที่จัดไว้ถวาย แม้ท่านพระโสณะก็ถวายบังคมพระผู้มีพระภาค แล้วนั่งเฝ้าอยู่.  
<span class="LineNumber"> 006 </span>			ตั้งความเพียรสม่ำเสมอเทียบเสียงพิณ  
<span class="LineNumber"> 007 </span>	พระผู้มีพระภาคได้ตรัสถามท่านพระโสณะผู้นั่งเฝ้าอยู่ว่า ดูกรโสณะ เธอไปในที่สงัด  
<span class="LineNumber"> 008 </span>หลีกเร้นอยู่ได้มีความปรีวิตกแห่งจิตเกิดขึ้น อย่างนี้ว่า บรรดาพระสาวกของพระผู้มีพระภาคที่  
<span class="LineNumber"> 009 </span>ปรารภความเพียรอยู่ เราก็เป็นรูปหนึ่ง แต่ไฉน จิตของเราจึงยังไม่หลุดพ้นจากอาสวะทั้งหลาย  
<span class="LineNumber"> 010 </span>เพราะไม่ถือมั่นเล่า สมบัติในตระกูลของเราก็ยังมีอยู่ เราอาจบริโภคสมบัติและบำเพ็ญกุศล  
<span class="LineNumber"> 011 </span>ถ้ากระไร เราพึงสึกเป็นคฤหัสถ์ แล้วบริโภคสมบัติและบำเพ็ญกุศล ดังนี้ มิใช่หรือ?  
<span class="LineNumber"> 012 </span>	ท่านพระโสณะทูลรับว่า อย่างนั้น พระพุทธเจ้าข้า  
<span class="LineNumber"> 013 </span>	ภ. ดูกรโสณะ เธอจะสำคัญความข้อนั้นเป็นไฉน เมื่อครั้งเธอยังเป็นคฤหัสถ์ เธอ  
<span class="LineNumber"> 014 </span>ฉลาดในเสียงสายพิณ มิใช่หรือ?  
<span class="LineNumber"> 015 </span>	โส. อย่างนั้น พระพุทธเจ้าข้า.  
<span class="LineNumber"> 016 </span>	ภ. ดูกรโสณะ เธอจะสำคัญความข้อนั้นเป็นไฉน คราวใดสายพิณของเธอตึงเกินไป  
<span class="LineNumber"> 017 </span>คราวนั้นพิณของเธอมีเสียงหรือใช้การได้บ้างไหม?  
<span class="LineNumber"> 018 </span>	โส. หาเป็นเช่นนั้นไม่ พระพุทธเจ้าข้า.  
<span class="LineNumber"> 019 </span>	ภ. ดูกรโสณะ เธอจะสำคัญความข้อนั้นเป็นไฉน คราวใดสายพิณของเธอหย่อนเกิน  
<span class="LineNumber"> 020 </span>ไป คราวนั้นพิณของเธอมีเสียงหรือใช้การได้บ้างไหม?  
<span class="LineNumber"> 021 </span>	โส. หาเป็นเช่นนั้นไม่ พระพุทธเจ้าข้า.  
<span class="LineNumber"> 022 </span>	ภ. ดูกรโสณะ เธอจะสำคัญความข้อนั้นเป็นไฉน คราวใดสายพิณของเธอไม่ตึงนัก  
<span class="LineNumber"> 023 </span>ไม่หย่อนนัก ตั้งอยู่ในคุณภาพสม่ำเสมอ คราวนั้น พิณของเธอมีเสียงหรือใช้การได้บ้างไหม?  
<span class="LineNumber"> 024 </span>	โส. เป็นอย่างนั้น พระพุทธเจ้าข้า. 
