<span class="LineNumber"> 001 </span>					วิธีสมมติ  
<span class="LineNumber"> 002 </span>	ดูกรภิกษุทั้งหลาย ก็แล สงฆ์พึงสมมติอย่างนี้  
<span class="LineNumber"> 003 </span>	สงฆ์พึงขอร้องภิกษุก่อน ครั้นแล้วภิกษุผู้ฉลาด ผู้สามารถ พึงประกาศให้สงฆ์ทราบ  
<span class="LineNumber"> 004 </span>ด้วยญัตติทุติยกรรมวาจา ว่าดังนี้:-  
<span class="LineNumber"> 005 </span>				กรรมวาจาสมมติ  
<span class="LineNumber"> 006 </span>	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์ถึงที่ แล้วสงฆ์พึงสมมติ  
<span class="LineNumber"> 007 </span>ภิกษุชื่อนี้ให้เป็นเจ้าหน้าที่แจกจีวร นี้เป็นญัตติ.  
<span class="LineNumber"> 008 </span>	ท่านเจ้าข้า ขอสงฆ์จงฟังข้าพเจ้า สงฆ์สมมติภิกษุมีชื่อนี้ให้เป็นเจ้าหน้าที่แจกจีวร  
<span class="LineNumber"> 009 </span>การสมมติภิกษุมีชื่อนี้เป็นเจ้าหน้าที่แจกจีวร ชอบแก่ท่านผู้ใด ท่านผู้นั้นพึงเป็นผู้นิ่ง ไม่ชอบ  
<span class="LineNumber"> 010 </span>แก่ท่านผู้ใด ท่านผู้นั้นพึงพูด.  
<span class="LineNumber"> 011 </span>	สงฆ์สมมติภิกษุชื่อนี้ให้เป็นเจ้าหน้าที่แจกจีวรแล้ว ชอบแก่สงฆ์ เหตุนั้นจึงนิ่ง  
<span class="LineNumber"> 012 </span>ข้าพเจ้าทรงความนี้ไว้ด้วยอย่างนี้  
<span class="LineNumber"> 013 </span>	ครั้งนั้น ภิกษุทั้งหลายผู้เป็นเจ้าหน้าที่แจกจีวร ได้มีความปริวิตกดังนี้ว่า ควรแจกจีวร  
<span class="LineNumber"> 014 </span>อย่างไรหนอ จึงกราบทูลเรื่องนั้นแด่พระผู้มีพระภาค. พระผู้มีพระภาคตรัสแนะวิธีแจกว่า  
<span class="LineNumber"> 015 </span>ดูกรภิกษุทั้งหลาย เราอนุญาตให้คัดเลือกผ้าก่อน แล้วตีราคาคิดถัวกัน นับภิกษุ ผูกผ้าเป็นมัดๆ  
<span class="LineNumber"> 016 </span>แล้วตั้งส่วนจีวรไว้.  
<span class="LineNumber"> 017 </span>	ครั้งนั้น ภิกษุทั้งหลายผู้เป็นเจ้าหน้าที่แจกจีวร ได้มีความปริวิตกว่า พึงให้ส่วนจีวรแก่  
<span class="LineNumber"> 018 </span>สามเณรอย่างไรหนอ จึงกราบทูลเรื่องนั้นแด่พระผู้มีพระภาค. พระผู้มีพระภาคตรัสอนุญาตว่า  
<span class="LineNumber"> 019 </span>ดูกรภิกษุทั้งหลาย เราอนุญาตให้มอบส่วนกึ่งหนึ่งให้แก่พวกสามเณร.  
<span class="LineNumber"> 020 </span>	สมัยต่อมา ภิกษุรูปหนึ่งปรารถนาจะรีบเดินทางไปกับส่วนของตน ภิกษุทั้งหลายจึงกราบทูล  
<span class="LineNumber"> 021 </span>เรื่องนั้นแด่พระผู้มีพระภาค. พระผู้มีพระภาคตรัสอนุญาตว่า ดูกรภิกษุทั้งหลาย เราอนุญาตให้มอบ  
<span class="LineNumber"> 022 </span>ส่วนของตนแก่ภิกษุผู้รีบเดินทางไป.  
