<span class="LineNumber"> 001 </span>ทรงตื่นพระบรรทมแล้วทรงอัชเฌสนาท่านพระโสณะว่า ดูกรภิกษุ เธอจงกล่าวธรรมตามถนัด  
<span class="LineNumber"> 002 </span>ท่านพระโสณะกราบทูลสนองพระพุทธบัญชาว่า อย่างนั้น พระพุทธเจ้าข้า แล้วได้สวดพระสูตร  
<span class="LineNumber"> 003 </span>ทั้งหลาย อันมีอยู่ในอัฏฐกวรรค จนหมดสิ้นโดยสรภัญญะ ครั้นจบสรภัญญะของท่านพระโสณะ  
<span class="LineNumber"> 004 </span>พระผู้มีพระภาคทรงพระปราโมทย์โปรดประทานสาธุการว่า ดีละ ดีละ ภิกษุ สูตรทั้งหลายที่มีใน  
<span class="LineNumber"> 005 </span>อัฏฐกวรรคเธอเรียนมาดีแล้ว ทำไว้ในใจดีแล้ว ทรงจำได้แม่นยำดี เธอเป็นผู้ประกอบด้วยวาจา  
<span class="LineNumber"> 006 </span>ไพเราะเพราะพริ้ง ไม่มีโทษ ให้เข้าใจรู้ความได้แจ่มชัด เธอมีพรรษาเท่าไร ภิกษุ?  
<span class="LineNumber"> 007 </span>	ท่านพระโสณะกราบทูลว่า ข้าพระพุทธเจ้ามีพรรษาเดียว พระพุทธเจ้าข้า  
<span class="LineNumber"> 008 </span>	ภ. เพราะเหตุไร เธอจึงมัวประพฤติชักช้าเช่นนั้นเล่า ภิกษุ?  
<span class="LineNumber"> 009 </span>	โส. ข้าพระพุทธเจ้าเห็นโทษในกามทั้งหลายนานแล้ว แต่เพราะฆราวาสคับแคบ มีกิจ  
<span class="LineNumber"> 010 </span>มาก มีกรณียมาก จึงได้ประพฤติชักช้าอยู่ พระพุทธเจ้าข้า.  
<span class="LineNumber"> 011 </span>				ทรงเปล่งพระอุทาน  
<span class="LineNumber"> 012 </span>	ลำดับนั้น พระผู้มีพระภาคทรงทราบความข้อนี้แล้ว จึงทรงเปล่งพระอุทานนี้ในเวลานั้น  
<span class="LineNumber"> 013 </span>ว่าดังนี้:-  
<span class="LineNumber"> 014 </span>	อารยชนเห็นโทษในโลก ทราบธรรมที่ปราศจาก  
<span class="LineNumber"> 015 </span>	อุปธิแล้ว ฉะนั้น จึงไม่ยินดีในบาป เพราะคน  
<span class="LineNumber"> 016 </span>	สะอาดย่อมไม่ยินดีในบาป.  
<span class="LineNumber"> 017 </span>		กราบทูลอาณัติกพจน์ของพระอุปัชฌายะ ๕ ประการ  
<span class="LineNumber"> 018 </span>	[๒๒] ลำดับนั้น ท่านพระโสณะคิดว่า พระผู้มีพระภาคกำลังโปรดปรานเรา เวลานี้  
<span class="LineNumber"> 019 </span>ควรกราบทูลถ้อยคำที่พระอุปัชฌายะของเราสั่งมา ดังนี้ แล้วลุกจากที่นั่ง ห่มจีวรเฉวียงบ่า หมอบ  
<span class="LineNumber"> 020 </span>ลงที่พระบาทยุคลของพระผู้มีพระภาคด้วยเศียรเกล้า แล้วได้กราบทูลคำนี้ต่อพระผู้มีพระภาคว่า  
<span class="LineNumber"> 021 </span>พระพุทธเจ้าข้า ท่านพระมหากัจจานะ อุปัชฌายะของข้าพระพุทธเจ้า ขอถวายบังคมพระบาท  
<span class="LineNumber"> 022 </span>ยุคลของพระองค์ด้วยเศียรเกล้า และสั่งให้ข้าพระพุทธเจ้ากราบทูลอย่างนี้ว่า  
<span class="LineNumber"> 023 </span>	๑. พระพุทธเจ้าข้า จังหวัดอวันตีทักขิณาบถ มีภิกษุน้อยรูป ข้าพระพุทธเจ้าได้จัดหา  
<span class="LineNumber"> 024 </span>ภิกษุสงฆ์แต่ที่นั้นๆ ให้ครบองค์ประชุมทสวรรคได้ยากลำบาก นับแต่วันข้าพระพุทธเจ้าบรรพชา  
