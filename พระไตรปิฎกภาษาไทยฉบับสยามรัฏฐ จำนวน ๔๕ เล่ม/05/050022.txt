<span class="LineNumber"> 001 </span>	ภิกษุใจร้ายนั้นกราบทูลว่า จริง พระพุทธเจ้าข้า  
<span class="LineNumber"> 002 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ไฉนเธอจึงได้ชักชวนให้เขาฆ่าสัตว์  
<span class="LineNumber"> 003 </span>เล่า ดูกรโมฆบุรุษ เราติเตียนการฆ่าสัตว์ สรรเสริญการงดเว้นจากการฆ่าสัตว์ไว้ โดยอเนกปริยาย  
<span class="LineNumber"> 004 </span>มิใช่หรือ การกระทำของเธอนั่นไม่เป็นไปเพื่อความเลื่อมใสของชุมชนที่ยังไม่เลื่อมใส .... ครั้นแล้ว  
<span class="LineNumber"> 005 </span>ทรงทำธรรมีกถารับสั่งกะภิกษุทั้งหลายว่า ดูกรภิกษุทั้งหลาย ภิกษุไม่พึงชักชวนในการฆ่าสัตว์  
<span class="LineNumber"> 006 </span>รูปใดชักชวน พึงปรับอาบัติตามธรรม.  
<span class="LineNumber"> 007 </span>	ดูกรภิกษุทั้งหลาย อนึ่ง หนังโคอันภิกษุไม่พึงใช้ รูปใดใช้ ต้องอาบัติทุกกฏ หนังอะไรๆ  
<span class="LineNumber"> 008 </span>ภิกษุไม่พึงใช้ รูปใดใช้ ต้องอาบัติทุกกฏ.  
<span class="LineNumber"> 009 </span>	สมัยต่อมา เตียงก็ดี ตั่งก็ดี ของชาวบ้าน เขาหุ้มด้วยหนัง ถักด้วยหนัง ภิกษุทั้งหลาย  
<span class="LineNumber"> 010 </span>รังเกียจไม่นั่งทับ แล้วกราบทูลเรื่องนั้นแด่พระผู้มีพระภาค. พระผู้มีพระภาค ตรัสอนุญาตแก่  
<span class="LineNumber"> 011 </span>ภิกษุทั้งหลายว่า ดูกรภิกษุทั้งหลาย เราอนุญาตให้นั่งทับเตียงตั่งที่เป็นอย่างคฤหัสถ์ แต่ไม่  
<span class="LineNumber"> 012 </span>อนุญาตให้นอนทับ.  
<span class="LineNumber"> 013 </span>	สมัยต่อมา วิหารทั้งหลายเขาผูกรัดด้วยเชือกหนัง ภิกษุทั้งหลายรังเกียจไม่นั่งพิง  
<span class="LineNumber"> 014 </span>แล้วกราบทูลเรื่องนั้นแด่พระผู้มีพระภาค. พระผู้มีพระภาคตรัสอนุญาตแก่ภิกษุทั้งหลายว่า  
<span class="LineNumber"> 015 </span>ดูกรภิกษุทั้งหลาย เราอนุญาตให้นั่งพิงเฉพาะเชือก.  
<span class="LineNumber"> 016 </span>			พระพุทธบัญญัติห้ามสวมรองเท้าเข้าบ้าน  
<span class="LineNumber"> 017 </span>	[๑๙] ก็โดยสมัยนั้นแล พระฉัพพัคคีย์สวมรองเท้าเข้าบ้าน คนทั้งหลาย เพ่งโทษ  
<span class="LineNumber"> 018 </span>ติเตียน โพนทะนาว่า เหมือนเหล่าคฤหัสถ์ผู้บริโภคกาม. ภิกษุทั้งหลาย กราบทูลเรื่องนั้นแด่พระผู้  
<span class="LineNumber"> 019 </span>มีพระภาค. พระผู้มีพระภาค ทรงบัญญัติห้ามภิกษุทั้งหลายว่า ดูกรภิกษุทั้งหลาย ภิกษุไม่พึง  
<span class="LineNumber"> 020 </span>สวมรองเท้าเข้าบ้าน รูปใดสวมเข้าไป ต้องอาบัติทุกกฏ.  
<span class="LineNumber"> 021 </span>		พระพุทธานุญาตให้ภิกษุอาพาธสวมรองเท้าเข้าบ้าน  
<span class="LineNumber"> 022 </span>	สมัยต่อมา ภิกษุรูปหนึ่งอาพาธเว้นรองเท้าเสียไม่อาจเข้าบ้านได้ ภิกษุทั้งหลายกราบทูล  
<span class="LineNumber"> 023 </span>เรื่องนั้นแด่พระผู้มีพระภาค. พระผู้มีพระภาคตรัสอนุญาตแก่ภิกษุทั้งหลายว่า ดูกรภิกษุทั้งหลาย  
<span class="LineNumber"> 024 </span>เราอนุญาตให้ภิกษุอาพาธสวมรองเท้าเข้าบ้านได้.  
