<span class="LineNumber"> 001 </span>			พระพุทธานุญาตให้กรานกฐิน  
<span class="LineNumber"> 002 </span>	[๙๖] ลำดับนั้นพระผู้มีพระภาค ทรงทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 003 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ภิกษุทั้งหลาย  
<span class="LineNumber"> 004 </span>ผู้จำพรรษาแล้วได้กรานกฐิน พวกเธอผู้ได้กรานกฐินแล้ว จักได้อานิสงส์ ๕ ประการ คือ  
<span class="LineNumber"> 005 </span>	๑. เที่ยวไปไหนไม่ต้องบอกลา  
<span class="LineNumber"> 006 </span>	๒. ไม่ต้องถือไตรจีวรไปครบสำรับ  
<span class="LineNumber"> 007 </span>	๓. ฉันคณะโภชน์ได้  
<span class="LineNumber"> 008 </span>	๔. ทรงอติเรกจีวรไว้ได้ตามปรารถนา  
<span class="LineNumber"> 009 </span>	๕. จีวรอันเกิดขึ้น ณ ที่นั้นจักได้แก่พวกเธอ  
<span class="LineNumber"> 010 </span>	ดูกรภิกษุทั้งหลาย อานิสงส์ ๕ ประการนี้ จักได้แก่เธอทั้งหลายผู้ได้กรานกฐินแล้ว.  
<span class="LineNumber"> 011 </span>				วิธีกรานกฐิน  
<span class="LineNumber"> 012 </span>	ดูกรภิกษุทั้งหลาย ก็แล สงฆ์พึงกรานกฐินอย่างนี้ คือภิกษุผู้ฉลาด ผู้สามารถ พึงประกาศ  
<span class="LineNumber"> 013 </span>ให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 014 </span>				กรรมวาจาให้ผ้ากฐิน  
<span class="LineNumber"> 015 </span>	ท่านเจ้าข้า ขอสงฆ์จงฟังข้าพเจ้า ผ้ากฐินผืนนี้เกิดแล้วแก่สงฆ์ ถ้าความพร้อมพรั่ง  
<span class="LineNumber"> 016 </span>ของสงฆ์ถึงที่แล้ว สงฆ์พึงให้ผ้ากฐินผืนนี้แก่ภิกษุมีชื่อนี้ เพื่อกรานกฐิน นี้เป็นญัตติ  
<span class="LineNumber"> 017 </span>	ท่านเจ้าข้า ขอสงฆ์จงฟังข้าพเจ้า ผ้ากฐินผืนนี้เกิดแล้วแก่สงฆ์ สงฆ์ให้ผ้ากฐิน  
<span class="LineNumber"> 018 </span>ผืนนี้แก่ภิกษุมีชื่อนี้เพื่อกรานกฐิน การให้ผ้ากฐินผืนนี้แก่ภิกษุชื่อนี้ เพื่อกรานกฐิน ชอบ  
<span class="LineNumber"> 019 </span>แก่ท่านผู้ใด ท่านผู้นั้นพึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด  
<span class="LineNumber"> 020 </span>	ผ้ากฐินผืนนี้ สงฆ์ให้แล้วแก่ภิกษุมีชื่อนี้ เพื่อกรานกฐิน ชอบแก่สงฆ์ เหตุนั้นจึงนิ่ง  
<span class="LineNumber"> 021 </span>ข้าพเจ้าทรงความนี้ไว้ ด้วยอย่างนี้.  
<span class="LineNumber"> 022 </span>	ดูกรภิกษุทั้งหลาย อย่างนี้แล กฐินเป็นอันกราน อย่างนี้ไม่เป็นอันกราน.  
<span class="LineNumber"> 023 </span>				กฐินไม่เป็นอันกราน  
<span class="LineNumber"> 024 </span>	[๙๗] ดูกรภิกษุทั้งหลาย อย่างไรเล่า กฐินไม่เป็นอันกราน คือ:-  
<span class="LineNumber"> 025 </span>	๑. กฐินไม่เป็นอันกราน ด้วยอาการเพียงขีดรอย  
