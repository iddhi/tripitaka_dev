<span class="LineNumber"> 001 </span>ได้กราบทูลคำนี้แด่พระผู้มีพระภาคว่า พระพุทธเจ้าข้า ขอพระผู้มีพระภาคพร้อมด้วยพระสงฆ์  
<span class="LineNumber"> 002 </span>จงทรงกรุณาโปรดรับภัตตาหารของข้าพระพุทธเจ้าในวันพรุ่งนี้เพื่อเจริญมหากุศล และปิติปราโมทย์  
<span class="LineNumber"> 003 </span>แก่ข้าพระพุทธเจ้าด้วยเถิด พระผู้มีพระภาคทรงรับนิมนต์โดยดุษณีภาพ ครั้นอุบาสกสุปปิยะ  
<span class="LineNumber"> 004 </span>ทราบการรับนิมนต์ของพระผู้มีพระภาคแล้วลุกจากที่นั่ง ถวายบังคมพระผู้มีพระภาค ทำประทักษิณ  
<span class="LineNumber"> 005 </span>แล้วกลับไป และสั่งให้ตกแต่งของเคี้ยวของฉันอันประณีตโดยผ่านราตรีนั้น แล้วให้คนไป  
<span class="LineNumber"> 006 </span>กราบทูลภัตกาลแด่พระผู้มีพระภาคว่า ถึงเวลาแล้ว พระพุทธเจ้าข้า ภัตตาหารเสร็จแล้ว.  
<span class="LineNumber"> 007 </span>	ขณะนั้นเป็นเวลาเช้า พระผู้มีพระภาคทรงครองอันตรวาสก แล้วถือบาตรจีวรเสด็จไปสู่  
<span class="LineNumber"> 008 </span>นิเวศน์ของอุบาสกสุปปิยะ ครั้นถึงแล้วประทับนั่งเหนือพุทธอาสน์ที่เขาจัดถวายพร้อมด้วย  
<span class="LineNumber"> 009 </span>พระสงฆ์ จึงอุบาสกสุปปิยะเข้าไปเฝ้าพระผู้มีพระภาค ถวายบังคมแล้วได้ยืนอยู่ ณ ที่ควรส่วน  
<span class="LineNumber"> 010 </span>ข้างหนึ่ง  
<span class="LineNumber"> 011 </span>	พระผู้มีพระภาคได้ตรัสถามอุบาสกสุปปิยะผู้ยืนอยู่ ณ ที่ควรส่วนข้างหนึ่งว่า อุบาสิกา  
<span class="LineNumber"> 012 </span>สุปปิยาไปไหน?  
<span class="LineNumber"> 013 </span>	อุ. นางป่วย พระพุทธเจ้าข้า  
<span class="LineNumber"> 014 </span>	พ. ถ้าเช่นนั้น เชิญอุบาสิกาสุปปิยามา  
<span class="LineNumber"> 015 </span>	อุ. นางไม่สามารถ พระพุทธเจ้าข้า  
<span class="LineNumber"> 016 </span>	พ. ถ้าเช่นนั้น พวกเธอช่วยกันพยุงพามา  
<span class="LineNumber"> 017 </span>	ขณะนั้น อุบาสกสุปปิยะได้พยุงอุบาสิกาสุปปิยามาเฝ้า พร้อมกันนางได้เห็นพระผู้มี  
<span class="LineNumber"> 018 </span>พระภาค แผลใหญ่เพียงนั้นได้งอกเต็ม มีผิวพรรณเรียบสนิท เกิดโลมชาติทันที จึงอุบาสกสุปปิยะ  
<span class="LineNumber"> 019 </span>และอุบาสิกาสุปปิยา พากันร่าเริงยินดีว่า อัศจรรย์นักชาวเรา ไม่เคยมีเลยชาวเรา พระตถาคต  
<span class="LineNumber"> 020 </span>ทรงมีฤทธิ์มาก ทรงมีพระอานุภาพมาก เพราะพอเห็นพระองค์เท่านั้น แผลใหญ่โตยังงอกขึ้น  
<span class="LineNumber"> 021 </span>เต็มทันที มีผิวพรรณเรียบสนิท เกิดโลมชาติ แล้วอังคาสภิกษุสงฆ์มีพระพุทธเจ้าเป็นประมุข  
<span class="LineNumber"> 022 </span>ด้วยชาทนียโภชนียาหารอันประณีตด้วยมือของตน จนยังพระผู้มีพระภาคผู้เสวยเสด็จแล้ว ทรงนำ  
<span class="LineNumber"> 023 </span>พระหัตถ์ออกจากบาตรให้ห้ามภัตรแล้ว นั่งอยู่ ณ ที่ควรส่วนข้างหนึ่ง.  
<span class="LineNumber"> 024 </span>	พระผู้มีพระภาค ทรงชี้แจงให้อุบาสกสุปปิยะและอุบาสิกาสุปปิยา เห็นแจ้ง สมาทาน  
<span class="LineNumber"> 025 </span>อาจหาญ ร่าเริงด้วยธรรมีกถาแล้ว ทรงลุกจากที่ประทับเสด็จกลับ.  
