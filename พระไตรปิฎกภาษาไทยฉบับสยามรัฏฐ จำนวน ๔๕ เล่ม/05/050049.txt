<span class="LineNumber"> 001 </span>	ดูกรภิกษุทั้งหลาย อามิส ถ้าเก็บไว้ในภายนอก แต่หุงต้มในภายใน และหุงต้มเอง  
<span class="LineNumber"> 002 </span>ถ้าภิกษุฉันอามิสนั้น ต้องอาบัติทุกกฏ ๒ ตัว  
<span class="LineNumber"> 003 </span>	ดูกรภิกษุทั้งหลาย อามิส ถ้าเก็บไว้ในภายในที่อยู่ แต่หุงต้มในภายนอก และผู้อื่นหุงต้ม  
<span class="LineNumber"> 004 </span>ถ้าภิกษุฉันอามิสนั้น ต้องอาบัติทุกกฏตัวเดียว  
<span class="LineNumber"> 005 </span>	ดูกรภิกษุทั้งหลาย อามิส ถ้าเก็บไว้ในภายนอก หุงต้มในภายใน แต่ผู้อื่นหุงต้ม  
<span class="LineNumber"> 006 </span>ถ้าภิกษุฉันอามิสนั้น ต้องอาบัติทุกกฏตัวเดียว  
<span class="LineNumber"> 007 </span>	ดูกรภิกษุทั้งหลาย อามิส ถ้าเก็บไว้ในภายนอก หุงต้มในภายนอก แต่หุงต้มเอง  
<span class="LineNumber"> 008 </span>ถ้าภิกษุฉันอามิสนั้น ต้องอาบัติทุกกฏตัวเดียว  
<span class="LineNumber"> 009 </span>	ดูกรภิกษุทั้งหลาย อามิส ถ้าเก็บไว้ในภายนอก หุงต้มในภายนอก และผู้อื่นหุงต้ม  
<span class="LineNumber"> 010 </span>ถ้าภิกษุฉันอามิสนั้นแล ไม่ต้องอาบัติ.  
<span class="LineNumber"> 011 </span>			พระพุทธานุญาตให้อุ่นโภชนาหาร  
<span class="LineNumber"> 012 </span>	[๕๐] ก็โดยสมัยนั้นแล ภิกษุทั้งหลายคิดว่า พระผู้มีพระภาคทรงห้ามภัตตาหารที่หุงต้ม  
<span class="LineNumber"> 013 </span>เอง จึงรังเกียจในโภชนาหารที่ต้องอุ่น แล้วกราบทูลเรื่องนั้นแด่พระผู้มีพระภาค. พระผู้มีพระภาค  
<span class="LineNumber"> 014 </span>ตรัสอนุญาตแก่ภิกษุทั้งหลายว่า ดูกรภิกษุทั้งหลาย เราอนุญาตให้อุ่นภัตตาหารที่ต้องอุ่น.  
<span class="LineNumber"> 015 </span>		พระพุทธานุญาตอามิสที่เป็นอันโตวุตถะเป็นต้น  
<span class="LineNumber"> 016 </span>	[๕๑] ก็โดยสมัยนั้นแล พระนครราชคฤห์บังเกิดทุพภิกขภัย คนทั้งหลายนำเกลือบ้าง  
<span class="LineNumber"> 017 </span>น้ำมันบ้าง ข้าวสารบ้าง ของควรเคี้ยวบ้าง มายังอาราม ภิกษุทั้งหลายให้เก็บของเหล่านั้นไว้  
<span class="LineNumber"> 018 </span>ข้างนอก สัตว์ต่างๆ กินเสียบ้าง พวกโจรลักเอาไปบ้าง ภิกษุทั้งหลายกราบทูลเรื่องนั้นแด่  
<span class="LineNumber"> 019 </span>พระผู้มีพระภาค. พระผู้มีพระภาคตรัสอนุญาตแก่ภิกษุทั้งหลายว่า ดูกรภิกษุทั้งหลาย เราอนุญาต  
<span class="LineNumber"> 020 </span>ให้เก็บไว้ ณ ภายในได้  
<span class="LineNumber"> 021 </span>	กัปปิยการกทั้งหลายเก็บอามิสไว้ข้างในแล้ว หุงต้มข้างนอก พวกคนกินเดนพากัน  
<span class="LineNumber"> 022 </span>ห้อมล้อม  
<span class="LineNumber"> 023 </span>	ภิกษุทั้งหลายไม่พอใจฉัน แล้วกราบทูลเรื่องนั้นแด่พระผู้มีพระภาค. พระผู้มีพระภาค  
<span class="LineNumber"> 024 </span>ตรัสอนุญาตแก่ภิกษุทั้งหลายว่า ดูกรภิกษุทั้งหลาย เราอนุญาตให้หุงต้มในภายใน. 
