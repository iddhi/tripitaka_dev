<span class="LineNumber"> 001 </span>			พระโสณเถระรำพึงแล้วอำลาเข้าเฝ้า  
<span class="LineNumber"> 002 </span>	ครั้งนั้น ท่านพระโสณะจำพรรษาแล้ว ไปในที่สงัดหลีกเร้นอยู่ ได้มีความปริวิตกแห่ง  
<span class="LineNumber"> 003 </span>จิตเกิดขึ้นอย่างนี้ว่า พระผู้มีพระภาคพระองค์นั้น เราได้ยินมาอย่างชัดเจนว่า เป็นผู้เช่นนี้และ  
<span class="LineNumber"> 004 </span>เช่นนี้ แต่เรามิได้เฝ้าต่อพระพักตร์ เราควรไปเฝ้าพระผู้มีพระภาคอรหันตสัมมาสัมพุทธเจ้านั้น  
<span class="LineNumber"> 005 </span>หากพระอุปัชฌายะจะพึงอนุญาตแก่เรา ครั้นเวลาสายัณห์ ท่านออกจากที่หลีกเร้นแล้ว จึงเข้า  
<span class="LineNumber"> 006 </span>ไปหาท่านพระมหากัจจานะ ไหว้แล้วนั่ง ณ ที่ควรส่วนข้างหนึ่ง แล้วกราบเรียนว่า ท่านขอรับ  
<span class="LineNumber"> 007 </span>กระผมไปในที่สงัดหลีกเร้นอยู่ ณ ตำบลนี้ได้มีความปริวิตกแห่งจิตเกิดขึ้นอย่างนี้ว่า พระผู้มีพระ-  
<span class="LineNumber"> 008 </span>ภาคพระองค์นั้น เราได้ยินมาอย่างชัดเจนว่า เป็นผู้เช่นนี้และเช่นนี้ แต่เรามิได้เฝ้าต่อพระพักตร์  
<span class="LineNumber"> 009 </span>เราควรไปเฝ้าพระผู้มีพระภาคอรหันตสัมมาสัมพุทธเจ้าพระองค์นั้น หากพระอุปัชฌายะจะพึง  
<span class="LineNumber"> 010 </span>อนุญาตแก่เรา ท่านขอรับ กระผมจะไปเฝ้าพระผู้มีพระภาคอรหันตสัมมาสัมพุทธเจ้าพระองค์นั้น  
<span class="LineNumber"> 011 </span>หากท่านพระอุปัชฌายะจะอนุญาตแก่กระผม.  
<span class="LineNumber"> 012 </span>			อาณัติกพจน์ของพระอุปัชฌายะ ๕ ประการ  
<span class="LineNumber"> 013 </span>	ท่านมหากัจจานะ กล่าวว่าดีละ ดีละ คุณโสณะ คุณจงไปเฝ้าพระผู้มีพระภาคอรหันต  
<span class="LineNumber"> 014 </span>สัมมาสัมพุทธเจ้าพระองค์นั้น คุณจักเห็นพระองค์ผู้น่าเลื่อมใส ผู้เป็นที่ตั้งแห่งความเลื่อมใส  
<span class="LineNumber"> 015 </span>มีพระอินทรีย์สงบ มีพระทัยสงบ ทรงถึงความฝึกกายและความสงบจิตอันสูงสุด ทรงทรมานแล้ว  
<span class="LineNumber"> 016 </span>คุ้มครองแล้ว มีอินทรีย์อันสำรวมแล้ว ผู้ไม่ทำบาป คุณโสณะ ถ้าเช่นนั้น คุณจงถวายบังคม  
<span class="LineNumber"> 017 </span>พระบาทยุคลของพระผู้มีพระภาคด้วยเศียรเกล้าตามฉันสั่งว่า ท่านมหากัจจานะ อุปัชฌายะ  
<span class="LineNumber"> 018 </span>ของข้าพระพุทธเจ้า ถวายบังคม พระบาทยุคลของพระผู้มีพระภาคด้วยเศียรเกล้าพระพุทธเจ้าข้า  
<span class="LineNumber"> 019 </span>ดังนี้ และคุณจงกราบทูลอย่างนี้ว่า  
<span class="LineNumber"> 020 </span>	๑. พระพุทธเจ้าข้า จังหวัดอวันตีทักขิณาบถ มีภิกษุน้อยรูป ข้าพระพุทธเจ้าได้จัดหา  
<span class="LineNumber"> 021 </span>ภิกษุสงฆ์แต่ที่นั้นๆ ให้ครบองค์ประชุมทสวรรคได้ยากลำบาก นับแต่วันข้าพระพุทธเจ้าบรรพชา  
<span class="LineNumber"> 022 </span>ล่วงไป ๓ ปี จึงได้อุปสมบท ถ้ากระไรเฉพาะในอวันตีทักขิณาบถ พึงทรงอนุญาตอุปสมบทด้วย  
<span class="LineNumber"> 023 </span>คณะสงฆ์น้อยรูปกว่านี้ได้.  
<span class="LineNumber"> 024 </span>	๒. พระพุทธเจ้าข้า พื้นดินในอวันตีทักขิณาบถ มีดินสีดำมาก ขรุขระดื่นดาด  
<span class="LineNumber"> 025 </span>ด้วยระแหงกีบโค ถ้ากระไร เฉพาะในอวันตีทักขิณาบถ ขอพระผู้มีพระภาคพึงทรงอนุญาต  
<span class="LineNumber"> 026 </span>รองเท้าหลายชั้น.  
