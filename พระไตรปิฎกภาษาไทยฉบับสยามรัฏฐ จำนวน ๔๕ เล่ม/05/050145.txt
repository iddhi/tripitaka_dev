<span class="LineNumber"> 001 </span>ไปด้วยพาหนะใด จงไปด้วยพาหนะนั้น ปรารถนาไปทางประตูใด จงไปทางประตูนั้น ต้องการ  
<span class="LineNumber"> 002 </span>ไปเวลาใด จงไปเวลานั้น ปรารถนาจะเข้ามาเวลาใด จงเข้ามาเวลานั้น จึงพระเจ้าปัชโชตได้มี  
<span class="LineNumber"> 003 </span>พระราชดำรัสสั่งเจ้าพนักงานในโรงราชพาหนะและที่ประตูทั้งหลาย ตามที่หมอชีวกกราบทูลขอ  
<span class="LineNumber"> 004 </span>บรมราชานุญาตไว้ทุกประการ  
<span class="LineNumber"> 005 </span>	ก็โดยสมัยนั้นแล พระเจ้าปัชโชตมีช้างพังชื่อภัททวดี เดินทางได้วันละ ๕๐ โยชน์  
<span class="LineNumber"> 006 </span>จึงหมอชีวกโกมารภัจจ์ได้ทูลถวายเนยใสนั้นแด่พระเจ้าปัชโชตด้วยกราบทูลว่า ขอใต้ฝ่าละออง  
<span class="LineNumber"> 007 </span>ธุลีพระบาทจงเสวยน้ำฝาด ครั้นให้พระเจ้าปัชโชตเสวยเนยใสแล้วก็ไปโรงช้างหนีออกจากพระนคร  
<span class="LineNumber"> 008 </span>ไปโดยช้างพังภัททวดี ขณะเดียวกันนั้น เนยใสที่พระเจ้าปัชโชตเสวยนั้นย่อย ได้ทำให้ทรงเรอขึ้น  
<span class="LineNumber"> 009 </span>จึงพระเจ้าปัชโชตได้รับสั่งแก่พวกมหาดเล็กว่า พนายทั้งหลาย เราถูกหมอชีวกชาติชั่วลวงให้ดื่ม  
<span class="LineNumber"> 010 </span>เนยใส พวกเจ้าจงค้นจับหมอชีวกมาเร็วไว  
<span class="LineNumber"> 011 </span>	พวกมหาดเล็กกราบทูลว่า หมอชีวกหนีออกจากพระนครไปโดยช้างพังภัททวดีแล้ว  
<span class="LineNumber"> 012 </span>พระพุทธเจ้าข้า  
<span class="LineNumber"> 013 </span>	ก็โดยสมัยนั้นแล พระเจ้าปัชโชตมีมหาดเล็กชื่อกากะ ซึ่งอาศัยเกิดกับอมนุษย์ เดินทาง  
<span class="LineNumber"> 014 </span>ได้วันละ ๖๐ โยชน์ จึงพระเจ้าปัชโชตดำรัสสั่งกากะมหาดเล็กว่า พ่อนายกากะ เจ้าจงไปเชิญ  
<span class="LineNumber"> 015 </span>หมอชีวกกลับมา ด้วยอ้างว่า ท่านอาจารย์ พระเจ้าอยู่หัวรับสั่งให้เชิญท่านกลับไป ขึ้นชื่อว่า  
<span class="LineNumber"> 016 </span>หมอเหล่านี้แลมีมารยามาก เจ้าอย่ารับวัตถุอะไรๆ ของเขา  
<span class="LineNumber"> 017 </span>	ครั้งนั้น กากะมหาดเล็กได้เดินไปทันชีวกโกมารภัจจ์ ผู้กำลังรับประทานอาหารมื้อเช้า  
<span class="LineNumber"> 018 </span>ในระหว่างทางเขตพระนครโกสัมพี จึงได้เรียนแก่ชีวกโกมารภัจจ์ว่า ท่านอาจารย์ พระเจ้าอยู่หัว  
<span class="LineNumber"> 019 </span>รับสั่งให้เชิญท่านกลับไป  
<span class="LineNumber"> 020 </span>	ชี. พ่อนายกากะ ท่านจงรออยู่เพียงชั่วเวลาที่เรารับประทานอาหาร เชิญท่านรับประทาน  
<span class="LineNumber"> 021 </span>อาหารด้วยกันเถิด  
<span class="LineNumber"> 022 </span>	ก. ช่างเถิดท่านอาจารย์ พระเจ้าอยู่หัวดำรัสสั่งข้าพเจ้าไว้ว่า พ่อนายกากะ ขึ้นชื่อว่า  
<span class="LineNumber"> 023 </span>หมอเหล่านี้มีมารยามาก อย่ารับวัตถุอะไร ของเขา  
