<span class="LineNumber"> 001 </span>		ปกครองแว่นแคว้น มีทรัพย์และข้าวเปลือกมากมาย จะไม่แก่ไม่ตาย  
<span class="LineNumber"> 002 </span>		ไม่มีเลย ถึงชนเหล่านั้นจะเป็นลูกอันธกเวณฑะ มีเพลงอาวุธอันได้  
<span class="LineNumber"> 003 </span>		ศึกษาแล้ว แกล้วกล้า องอาจ สามารถจะต่อสู้ศัตรูได้ก็ตาม แต่ชน  
<span class="LineNumber"> 004 </span>		เหล่านั้นก็ถึงความสิ้นอายุ จะดำรงยั่งยืนเหมือนพระจันทร์พระอาทิตย์  
<span class="LineNumber"> 005 </span>		ก็หาไม่ เหล่าชนที่เป็นกษัตริย์ พราหมณ์ แพศย์ สูทร คนจัณฑาล  
<span class="LineNumber"> 006 </span>		คนอยากเหยื่อ และชนชาติอื่นที่จะไม่แก่ไม่ตายก็ไม่มี ชนเหล่าใด  
<span class="LineNumber"> 007 </span>		เล่าเรียนมนต์อันประกอบด้วยองค์ ๖ ที่เป็นพรหมลิขิตและพวกที่เรียน  
<span class="LineNumber"> 008 </span>		วิชาเหล่าอื่น แม้ชนเหล่านั้นที่จะไม่แก่ไม่ตายก็ไม่มี อนึ่ง ฤาษีทั้งหลาย  
<span class="LineNumber"> 009 </span>		ผู้สงบสำรวมตนบำเพ็ญตบะ ก็จำต้องละทิ้งสรีระไปตามกาล ถึงพระ  
<span class="LineNumber"> 010 </span>		อรหันต์ผู้มีอินทรีย์อันอบรมแล้ว เสร็จกิจแล้ว ไม่มีอาสวะ สิ้นบุญ  
<span class="LineNumber"> 011 </span>		และบาปแล้ว ก็ยังต้องทอดทิ้งร่างกายนี้ไป.  
<span class="LineNumber"> 012 </span>	พระราชกุมารตรัสว่า  
<span class="LineNumber"> 013 </span>		ข้าแต่ท่านผู้เป็นมหามุนี คาถาของท่านเป็นสุภาษิตมีประโยชน์ ข้าพเจ้า  
<span class="LineNumber"> 014 </span>		โล่งใจเพราะวาจาอันท่านกล่าวดีแล้ว ขอท่านจงเป็นที่พึ่งของข้าพเจ้าเถิด.  
<span class="LineNumber"> 015 </span>	พระเถระกล่าวว่า  
<span class="LineNumber"> 016 </span>		ท่านอย่าถึงอาตมภาพเป็นที่พึ่งเลย จงถึงพระพุทธเจ้าผู้เป็นศากยบุตร  
<span class="LineNumber"> 017 </span>		เป็นมหาวีรบุรุษ ที่อาตมภาพถึงเป็นที่พึ่ง ว่าเป็นที่พึ่งเถิด.  
<span class="LineNumber"> 018 </span>	พระราชกุมารตรัสถามว่า  
<span class="LineNumber"> 019 </span>		ข้าแต่ท่านผู้นิรทุกข์ พระพุทธเจ้าผู้เป็นพระบรมครูของท่านพระองค์นั้น  
<span class="LineNumber"> 020 </span>		เวลานี้ประทับอยู่ในชนบทไหน แม้ข้าพเจ้าก็จักไปเฝ้าพระพุทธเจ้าพระ  
<span class="LineNumber"> 021 </span>		องค์นั้น ผู้ชนะมาร หาบุคคลเปรียบปรานมิได้?  
<span class="LineNumber"> 022 </span>	พระเถระตอบว่า  
<span class="LineNumber"> 023 </span>		แม้พระพุทธเจ้าพระองค์นั้น ผู้เป็นบรมครู เป็นบุรุษอาชาไนย ทรง  
<span class="LineNumber"> 024 </span>		สมภพในวงศ์แห่งพระเจ้าโอกกากราช อยู่ในชนบทปุรัตถิมทิศ แต่ว่า  
<span class="LineNumber"> 025 </span>		พระองค์เสด็จปรินิพพานแล้ว.  
