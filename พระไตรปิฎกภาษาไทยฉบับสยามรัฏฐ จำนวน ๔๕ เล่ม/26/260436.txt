<span class="LineNumber"> 001 </span>		สอนดิฉันอย่างไร ดิฉันก็ทำอย่างนั้น พี่หญิงน้องหญิง พี่ชายน้องชายหรือ  
<span class="LineNumber"> 002 </span>		บ่าวไพร่ของสามีดิฉัน ไม่ว่าคนใด ดิฉันเห็นแล้วแม้ครั้งเดียว ก็มีความ  
<span class="LineNumber"> 003 </span>		ยำเกรงให้อาสนะ ดิฉันต้อนรับด้วยข้าวน้ำและของเคี้ยว ซึ่งเป็นของที่  
<span class="LineNumber"> 004 </span>		เขาจัดหาไว้ที่เรือน และสิ่งใดควรแก่ผู้ใด ก็ให้สิ่งนั้นแก่ผู้นั้น ดิฉัน  
<span class="LineNumber"> 005 </span>		ลุกขึ้นแต่เช้าเข้าไปยังเรือนสามี ล้างมือล้างเท้าที่ธรณีประตูแล้ว ประนม  
<span class="LineNumber"> 006 </span>		มือเข้าไปกราบสามี จัดหาหวี เครื่องผัดหน้า ยาหยอดตา แว่นส่องหน้า  
<span class="LineNumber"> 007 </span>		มาตบแต่งสามีเสียเองเหมือนสาวใช้ ดิฉันหุงข้าวต้มแกงเอง ล้างภาชนะ  
<span class="LineNumber"> 008 </span>		เอง มารดาบำรุงบำเรอบุตรน้อยคนเดียว ฉันใด ดิฉันก็บำเรอสามี  
<span class="LineNumber"> 009 </span>		ฉันนั้น ดิฉันมีความจงรักภักดี มีวัตรอันยอดยิ่ง ทำการงานอันหญิงพึง  
<span class="LineNumber"> 010 </span>		ทำทุกอย่าง ไม่มีความถือเนื้อถือตัว ขยันไม่เกียจคร้าน สมบูรณ์ด้วย  
<span class="LineNumber"> 011 </span>		ศีลอย่างนี้ สามีก็ยังโกรธ สามีของดิฉันพูดกะมารดาของเขาว่า ฉันจัก  
<span class="LineNumber"> 012 </span>		ลาไป จักไม่อยู่ร่วมกับนางอิสิทาสี ฉันไม่ควรอยู่ร่วมในเรือนหลัง  
<span class="LineNumber"> 013 </span>		เดียวกับนางอิสิทาสี.  
<span class="LineNumber"> 014 </span>	มารดาบิดาของเขาจึงห้ามว่า  
<span class="LineNumber"> 015 </span>		ลูกเอ๋ย เจ้าอย่าพูดอย่างนั้นเลย นางอิสิทาสีเป็นบัณฑิตฉลาดรอบคอบ  
<span class="LineNumber"> 016 </span>		ขยันไม่เกียจคร้าน ไฉนจึงไม่ชอบใจเจ้าล่ะลูก.  
<span class="LineNumber"> 017 </span>		นางอิสิทาสีไม่ได้เบียดเบียนอะไรฉันเลย แต่ว่าฉันไม่อยากอยู่ร่วมกับ  
<span class="LineNumber"> 018 </span>		นางอิสิทาสีเท่านั้น ฉันไม่อยากเห็น ไม่ต้องการ ฉันจักลาบิดามารดา  
<span class="LineNumber"> 019 </span>		ไปละ.  
<span class="LineNumber"> 020 </span>		และบิดาของสามีของดิฉันฟังคำของเขาแล้ว ได้ถามดิฉันว่า เจ้าทำผิด  
<span class="LineNumber"> 021 </span>		อย่างไร สามีของเจ้าจักละทิ้งเจ้าเช่นนี้ เจ้าจงบอกสิ่งที่เจ้าได้ทำตามจริงเถิด.  
<span class="LineNumber"> 022 </span>	ดิฉันตอบว่า  
<span class="LineNumber"> 023 </span>		ดิฉันไม่ได้ทำผิดอะไร ทั้งไม่ได้ทำให้เขาเดือดร้อนอะไร และไม่ได้  
<span class="LineNumber"> 024 </span>		ดูหมิ่นอะไร ดิฉันจักอาจกล่าวคำชั่วหยาบอะไร อันเป็นเหตุให้สามี  
<span class="LineNumber"> 025 </span>		โกรธดิฉันได้เล่า มารดาและบิดาแห่งสามีเสียใจ ถูกทุกข์ครอบงำแล้ว  
<span class="LineNumber"> 026 </span>		เหมือนกัน แต่หวังจักรักษาบุตรไว้ จึงได้นำดิฉันกลับไปส่งคืนให้โยม  
