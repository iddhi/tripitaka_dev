<span class="LineNumber"> 001 </span>		          ๗. นาวาวิมานที่ ๒  
<span class="LineNumber"> 002 </span>		 ว่าด้วยผลบุญที่ทำให้ไปเกิดในนาวาวิมานที่ ๒  
<span class="LineNumber"> 003 </span>	[๗]   พระโมคคัลลานะถามว่า  
<span class="LineNumber"> 004 </span>		ดูกรนางเทพนารี ท่านขึ้นนั่งวิมานเรือ อันบุญกรรมบุด้วยทองคำ เล่น  
<span class="LineNumber"> 005 </span>		ในสระโบกขรณีเก็บดอกปทุมอยู่ ท่านมีปราสาทเป็นเทวาลัยอันบุญกรรม  
<span class="LineNumber"> 006 </span>		จัดแจงเนรมิตให้แล้ว เป็นส่วนๆ โดยรอบทั้งสี่ทิศ รุ่งเรืองเป็นสง่าอยู่  
<span class="LineNumber"> 007 </span>		เพราะบุญอะไร ท่านมีวรรณะเช่นนี้เพราะบุญอะไร อิฐผลสำเร็จแก่ท่าน  
<span class="LineNumber"> 008 </span>		ในวิมานนี้ เพราะบุญอะไร อนึ่ง โภคะอันเป็นที่รักแห่งใจทุกสิ่งทุกอย่าง  
<span class="LineNumber"> 009 </span>		ย่อมเกิดขึ้นแก่ท่านเพราะบุญอะไร ดูกรนางเทพธิดาผู้มีอานุภาพมาก  
<span class="LineNumber"> 010 </span>		อาตมาขอถามท่าน ครั้งเมื่อท่านเกิดเป็นมนุษย์ได้ทำบุญอะไรไว้ ท่านมี  
<span class="LineNumber"> 011 </span>		อานุภาพรุ่งเรืองอย่างนี้ และรัศมีกายของท่านสว่างไสวไปทั่วทุกทิศ  
<span class="LineNumber"> 012 </span>		เพราะบุญอะไร?  
<span class="LineNumber"> 013 </span>		นางเทพธิดานั้น อันพระมหาโมคคัลลานะถามแล้ว มีใจยินดีได้พยากรณ์  
<span class="LineNumber"> 014 </span>		ปัญหาแห่งผลกรรมที่ถูกถามว่า  
<span class="LineNumber"> 015 </span>		ในชาติก่อน ครั้งเมื่อดิฉันยังเป็นมนุษย์อยู่ในหมู่มนุษย์ในมนุษยโลก  
<span class="LineNumber"> 016 </span>		ได้เห็นภิกษุผู้กระหายน้ำ เหน็ดเหนื่อยมา จึงถวายน้ำฉันโดยขมีขมัน  
<span class="LineNumber"> 017 </span>		ท่านผู้ใดแลได้ถวายน้ำฉันโดยขมีขมันแก่ภิกษุที่เหน็ดเหนื่อย กระหายน้ำ  
<span class="LineNumber"> 018 </span>		มา แม่น้ำหลายสายมีน้ำเยือกเย็น ดาระดาษไปด้วยบัวขาว (ชายฝั่ง)  
<span class="LineNumber"> 019 </span>		มีหมู่ไม้จันทน์และมะม่วงขนาดเล็กมีรสหวานอยู่ล้นหลาม ย่อมเกิดแก่  
<span class="LineNumber"> 020 </span>		ผู้นั้น ที่อยู่และหมู่ไม้ของผู้นั้นมีแม่น้ำหลายสายล้อมรอบประจำ แม่น้ำ  
<span class="LineNumber"> 021 </span>		ทั้งหลายมีทรายมูล น้ำเย็นสนิท ย่อมเกิดแก่ผู้นั้น หมู่ไม้มะม่วง  
<span class="LineNumber"> 022 </span>		หมู่ต้นรัง หมู่ต้นหมากหอม หมู่ต้นชมพู่ หมู่ไม้ราชพฤกษ์ และต้นแค  
<span class="LineNumber"> 023 </span>		ฝอยทั้งหลายมีผลดกดื่น ออกดอกชูสล้างเกิดขึ้นล้อมรอบวิมานของผู้นั้น  
<span class="LineNumber"> 024 </span>		เขาได้วิมานชั้นดีเยี่ยมงามหนักหนาเช่นนั้น ว่าโดยพื้นที่แล้วมีลักษณะ  
<span class="LineNumber"> 025 </span>		ควรสรรเสริญ นี้เป็นวิบากแห่งกรรมนั้นทั้งนั้น คนทั้งหลายที่ทำบุญไว้  
<span class="LineNumber"> 026 </span>		แล้วต้องได้ผลเช่นนี้ ดิฉันมีวรรณะเช่นนี้ เพราะบุญนั้น อิฐผลย่อม  
<span class="LineNumber"> 027 </span>		สำเร็จแก่ดิฉันในวิมานนี้ เพราะบุญนั้น อนึ่ง โภคะอันน่ารักแห่งใจทุกสิ่ง  
