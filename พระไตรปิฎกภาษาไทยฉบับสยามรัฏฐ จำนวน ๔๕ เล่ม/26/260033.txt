<span class="LineNumber"> 001 </span>		          ปาริฉัตตกวรรคที่ ๓  
<span class="LineNumber"> 002 </span>		           ๑. อุฬารวิมาน  
<span class="LineNumber"> 003 </span>		          ว่าด้วยอุฬารวิมาน  
<span class="LineNumber"> 004 </span>	[๒๙]  พระมหาโมคคัลลานเถระ ถามนางเทพธิดาด้วยคาถาความว่า ดูกรนาง  
<span class="LineNumber"> 005 </span>		เทพธิดา ยศและวรรณะของท่านใหญ่ยิ่ง สว่างไสวไปทั่วทุกทิศ เหล่า  
<span class="LineNumber"> 006 </span>		เทพนารีและเหล่าเทพบุตรทั้งหลายประดับประดาดีแล้ว ฟ้อนรำขับร้อง  
<span class="LineNumber"> 007 </span>		ทำให้ท่านร่าเริง ห้อมล้อมเพื่อบำเรอท่านอยู่ วิมานของท่านเหล่านี้  
<span class="LineNumber"> 008 </span>		ล้วนแต่เป็นวิมานทองคำ น่าดูน่าชมมาก ทั้งท่านเล่าก็เป็นใหญ่กว่า  
<span class="LineNumber"> 009 </span>		เทพเจ้า เหล่าที่สมบูรณ์ด้วยความปรารถนาทุกอย่าง มีความเป็นอยู่อัน  
<span class="LineNumber"> 010 </span>		ยิ่งใหญ่ ร่าเริงใจอยู่ในหมู่ทวยเทพ ดูกรนางเทพธิดา ท่านอันอาตมา  
<span class="LineNumber"> 011 </span>		ถามแล้ว ขอจงบอกผลนี้แห่งกรรมอะไร?  
<span class="LineNumber"> 012 </span>		นางเทพธิดาตอบว่า  
<span class="LineNumber"> 013 </span>		ดิฉันเกิดเป็นมนุษย์อยู่ในมนุษยโลก เป็นบุตรสะใภ้ในตระกูลของคน  
<span class="LineNumber"> 014 </span>		ทุศีล ซึ่งเป็นตระกูลที่มีพ่อผัวแม่ผัวไม่มีศรัทธา เป็นคนตระหนี่  
<span class="LineNumber"> 015 </span>		ดิฉันถึงพร้อมด้วยศรัทธาและศีล ได้ถวายขนมเบื้องแก่ท่านซึ่งกำลังเที่ยว  
<span class="LineNumber"> 016 </span>		บิณฑบาตอยู่ แล้วจึงได้บอกแก่แม่ผัวว่า มีพระสมณะมาที่นี่ ดิฉัน  
<span class="LineNumber"> 017 </span>		เลื่อมใส ได้ถวายขนมเบื้องแก่ท่านด้วยมือของตน แม่ผัวด่าดิฉันว่า  
<span class="LineNumber"> 018 </span>		นางสู่รู้ ทำไมเธอจึงไม่ถามฉันเสียก่อนว่า จะถวายทานแก่สมณะดังนี้เล่า  
<span class="LineNumber"> 019 </span>		เพราะการถวายขนมเบื้องนั้น แม่ผัวเกรี้ยวกราดเอา ทุบตีดิฉันด้วยสาก  
<span class="LineNumber"> 020 </span>		ดิฉันไม่อาจมีชีวิตอยู่ได้นานจึงสิ้นชีพลง พ้นจากการทรมานอย่างสาหัส  
<span class="LineNumber"> 021 </span>		จุติจากมนุษย์นั้นแล้วจึงได้มาเกิดบนสวรรค์ เป็นพวกเดียวกันกับเทพเจ้า  
