<span class="LineNumber"> 001 </span>		ส่วนผู้ใดตั้งใจทำบาปจริงๆ นักปราชญ์ทั้งหลายกล่าวผลกรรมของผู้นั้นว่า  
<span class="LineNumber"> 002 </span>		เป็นอย่างไร?  
<span class="LineNumber"> 003 </span>	เปรตนั้นกราบทูลว่า  
<span class="LineNumber"> 004 </span>		มนุษย์เหล่าใดมีความดำริชั่วร้าย เป็นผู้เศร้าหมองด้วยกายและวาจา เมื่อ  
<span class="LineNumber"> 005 </span>		ตายไป มนุษย์เหล่านั้นย่อมเข้าถึงนรกในสัมปรายภพโดยไม่ต้องสงสัย  
<span class="LineNumber"> 006 </span>		ส่วนชนเหล่าอื่นปรารถนาสุคติยินดียิ่งในทาน มีอัตภาพอันสงเคราะห์  
<span class="LineNumber"> 007 </span>		แล้ว เมื่อตายไปย่อมเข้าถึงสุคติในสัมปรายภพโดยไม่ต้องสงสัย.  
<span class="LineNumber"> 008 </span>	เมื่อเปรตนั้น ชี้แจงจำแนกผลกรรมแต่โดยย่ออย่างนี้ พระราชาไม่ทรงเชื่อ จึง  
<span class="LineNumber"> 009 </span>		ตรัสถามเปรตนั้นว่า  
<span class="LineNumber"> 010 </span>		เราจะพึงรู้เรื่องนั้นได้อย่างไรว่า นี้เป็นผลแห่งกรรมดีและกรรมชั่ว หรือ  
<span class="LineNumber"> 011 </span>		เราจะพึงเห็นอย่างไร จึงจะเชื่อถือได้ หรือแม้ใครจะพึงทำให้เราเชื่อถือ  
<span class="LineNumber"> 012 </span>		เรื่องนั้นได้?  
<span class="LineNumber"> 013 </span>	เปรตนั้นกราบทูลว่า  
<span class="LineNumber"> 014 </span>		พระองค์ได้ทรงเห็นแล้วและได้ทรงสดับมาแล้ว ก็จงทรงเชื่อเถิดว่า นี้  
<span class="LineNumber"> 015 </span>		เป็นผลแห่งกรรมดีและกรรมชั่ว เมื่อมีกรรมดีและกรรมชั่วทั้งสอง  
<span class="LineNumber"> 016 </span>		ก็พึงมีสัตว์ไปสู่สุคติและทุคติ ถ้าสัตว์ทั้งหลายในมนุษยโลกนี้ ไม่พึงทำ  
<span class="LineNumber"> 017 </span>		กรรมดีและกรรมชั่ว สัตว์ผู้ไปสู่สุคติ ทุคติ เลว และประณีต ก็ไม่มี  
<span class="LineNumber"> 018 </span>		ในมนุษยโลกนี้ แต่เพราะสัตว์ทั้งหลาย ในมนุษยโลกทำกรรมดีและ  
<span class="LineNumber"> 019 </span>		กรรมชั่วไว้ ฉะนั้น จึงไปสู่สุคติ ไปสู่ทุคติ เลวบ้าง ประณีตบ้าง  
<span class="LineNumber"> 020 </span>		นักปราชญ์ทั้งหลายกล่าววิบากแห่งกรรมทั้งสองนั้นว่า เป็นที่ตั้งแห่งการ  
<span class="LineNumber"> 021 </span>		เสวยสุขและทุกข์ เทวดาย่อมพากันห้อมล้อมพวกชน ผู้ได้เสวยผล  
<span class="LineNumber"> 022 </span>		อันเป็นสุข คนพาลผู้ไม่เห็นบาปและบุญทั้งสอง ย่อมเดือดร้อน  
<span class="LineNumber"> 023 </span>		กรรมที่ข้าพระองค์เองทำไว้ในชาติก่อน ซึ่งจะเป็นเหตุให้ได้เครื่องนุ่งห่ม  
<span class="LineNumber"> 024 </span>		เป็นต้นในบัดนี้ มิได้มีแก่ข้าพระองค์ และบุคคลผู้ที่ให้ผ้านุ่งผ้าห่ม  
<span class="LineNumber"> 025 </span>		ที่นอนที่นั่งข้าวและน้ำ แก่สมณพราหมณ์ทั้งหลายแล้วพึงอุทิศส่วนบุญมา  
<span class="LineNumber"> 026 </span>		ให้ข้าพระองค์มิได้มี เพราะเหตุนั้น ข้าพระองค์จึงเป็นคนเปลือยกาย  
<span class="LineNumber"> 027 </span>		มีความเป็นอยู่อย่างฝืดเคือง.  
