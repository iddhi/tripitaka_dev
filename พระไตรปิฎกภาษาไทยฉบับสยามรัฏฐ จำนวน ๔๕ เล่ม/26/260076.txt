<span class="LineNumber"> 001 </span>	ยักษ์ ๒ ตนนั้นมิยอมอนุญาตให้ จึงพาตัวลงไปใกล้อุสสทนรก แล้วจึงกล่าวว่า  
<span class="LineNumber"> 002 </span>		แน่นางเรวดีแสนจะชั่วช้า นรกนี่แลเป็นของเจ้า เพราะเมื่อเจ้าอยู่ใน  
<span class="LineNumber"> 003 </span>		มนุษยโลก ไม่ได้ทำบุญไว้ ด้วยว่า บุคคลผู้มีความตระหนี่ขึ้งโกรธ มีธรรม  
<span class="LineNumber"> 004 </span>		อันเลวทราม ย่อมไม่ได้ความเป็นสหายแห่งเทวดาผู้เข้าถึงสวรรค์.  
<span class="LineNumber"> 005 </span>	ครั้นยักษ์ทั้งสองกล่าวอย่างนี้แล้ว ก็หายไป ณ ที่นั่นเอง ก็วันนั้น นางเรวดีเห็นนาย  
<span class="LineNumber"> 006 </span> นิรยบาล ๒ คนพากันมาฉุดคร่าตนเพื่อจะโยนลงในคูถนรก ชื่อว่าสังสวกะ จึงถามนายนิรยบาล  
<span class="LineNumber"> 007 </span> นั้นว่า  
<span class="LineNumber"> 008 </span>		เหตุไรคูถนรกและมูตนรกจึงปรากฏมีกลิ่นเหม็น ไม่สะอาด ไฉนคูถนี้จึง  
<span class="LineNumber"> 009 </span>		มีกลิ่นเหม็นฟุ้งไปเล่า?  
<span class="LineNumber"> 010 </span>	นายนิรยบาลตอบว่า  
<span class="LineNumber"> 011 </span>		แน่ะนางเรวดี นี่เป็นนรกชื่อสังสวกะ ลึกร้อยชั่วบุรุษ เจ้าจักหมกไหม้  
<span class="LineNumber"> 012 </span>		อยู่ในนรกนั้นสิ้นพันปี.  
<span class="LineNumber"> 013 </span>	นางเรวดีจึงถามว่า  
<span class="LineNumber"> 014 </span>		ฉันทำชั่วอะไรไว้ด้วยกาย วาจา ใจ เพราะกรรมอะไรฉันจึงตกนรก  
<span class="LineNumber"> 015 </span>		สังสวกะอันลึกร้อยชั่วบุรุษเล่า?  
<span class="LineNumber"> 016 </span>	นายนิรยบาลตอบว่า  
<span class="LineNumber"> 017 </span>		เพราะเจ้าด่าว่าสมณพราหมณ์ และวณิพกเหล่าอื่น ด้วยคำมุสาวาท บาป  
<span class="LineNumber"> 018 </span>		นั้นเจ้าทำไว้แล้ว เพราะฉะนั้น เจ้าจึงต้องตกนรกสังสวกะลึกร้อยชั่ว  
<span class="LineNumber"> 019 </span>		บุรุษ แน่ะนางเรวดี เจ้าจักหมกไหม้อยู่ในนรกนั้นสิ้นพันปี ใช่แต่  
<span class="LineNumber"> 020 </span>		เท่านั้น นายนิรยบาลทั้งหลายจะตัดมือ เท้า หู และแม้จมูกของเจ้า  
<span class="LineNumber"> 021 </span>		อนึ่ง ฝูงกา ปากเหล็กย่อมพากันมารุมจิกกินเนื้อของเจ้าให้ดิ้นรนอยู่.  
<span class="LineNumber"> 022 </span>	นางเรวดีจึงวิงวอนว่า  
<span class="LineNumber"> 023 </span>		ขอไหว้เถิดพ่อคุณ ขอจงได้นำฉันกลับไปส่งยังมนุษยโลกเถิด ฉันจักทำ  
<span class="LineNumber"> 024 </span>		บุญให้มากด้วยการให้ทาน การประพฤติธรรมสม่ำเสมอ ความสำรวม  
<span class="LineNumber"> 025 </span>		การฝึกฝนตน ชนทั้งหลายทำสิ่งใดแล้ว ย่อมได้รับความสุขและไม่  
<span class="LineNumber"> 026 </span>		เดือดร้อนในภายหลัง ฉันจักทำแต่สิ่งนั้น.  
