<span class="LineNumber"> 001 </span>		           ๗. อุโบสถวิมาน  
<span class="LineNumber"> 002 </span>		  ว่าด้วยผลบุญที่ทำให้ไปเกิดในอุโบสถวิมาน  
<span class="LineNumber"> 003 </span>	[๒๔]  ท่านพระมหาโมคคัลลานเถระ ได้ถามถึงบุรพกรรมของนางเทพธิดานั้นว่า  
<span class="LineNumber"> 004 </span>		ดูกรแม่เทพธิดา ท่านมีวรรณะงามยิ่งนัก มีรัศมีส่องสว่างไสวไปทั่วทุกทิศ  
<span class="LineNumber"> 005 </span>		สถิตอยู่เหมือนดาวประกายพฤกษ์ เพราะบุญกรรมอะไร ท่านจึงมีผิวพรรณ  
<span class="LineNumber"> 006 </span>		งามเช่นนี้ ฯลฯ และมีรัศมีสว่างไสวไปทั่วทุกทิศ เพราะบุญกรรม  
<span class="LineNumber"> 007 </span>		อะไร?  
<span class="LineNumber"> 008 </span>		นางเทพธิดานั้น อันพระโมคคัลลานเถระถามแล้ว มีความปลาบปลื้มใจ  
<span class="LineNumber"> 009 </span>		ได้พยากรณ์ปัญหาแห่งผลกรรมที่ถูกถามนั้นว่า  
<span class="LineNumber"> 010 </span>		ดิฉันเป็นอุบาสิกาอยู่ในเมืองสาเกต ประชาชนเรียกดิฉันว่าแม่อุโบสถ  
<span class="LineNumber"> 011 </span>		เป็นผู้สมบูรณ์ด้วยศรัทธาและศีล ... ได้เป็นอุบาสิกาของพระสมณโคดม  
<span class="LineNumber"> 012 </span>		ผู้มีพระจักษุ สมบูรณ์ด้วยพระเกียรติยศ เพราะบุญกรรมนั้น ดิฉันจึง  
<span class="LineNumber"> 013 </span>		มีวรรณะงามเช่นนี้ ฯลฯ และมีรัศมีสว่างไสวไปทั่วทุกทิศ เพราะ  
<span class="LineNumber"> 014 </span>		บุญนั้น.  
<span class="LineNumber"> 015 </span>		เมื่อจะแสดงโทษของตน นางเทพธิดานั้นจึงได้กล่าวคาถา ๒ คาถาอีกว่า  
<span class="LineNumber"> 016 </span>		ความพอใจได้เกิดมีแก่ดิฉัน เพราะได้ทราบถึงทิพสมบัติต่างๆ ใน  
<span class="LineNumber"> 017 </span>		นันทวันเนืองๆ เพราะเหตุที่ตั้งใจไว้ ดิฉันจึงได้บังเกิดในนันทวัน  
<span class="LineNumber"> 018 </span>		ชั้นดาวดึงสพิภพนั้น ดิฉันมิได้ใส่ใจถึง เพราะวาจาของพระพุทธเจ้า  
<span class="LineNumber"> 019 </span>		เหล่ากอแห่งพระอาทิตย์ ตั้งจิตไว้ในภพอันเลว จึงมีความเดือดร้อนใน  
<span class="LineNumber"> 020 </span>		ภายหลัง.  
<span class="LineNumber"> 021 </span>		เพื่อจะปลุกปลอบใจนางเทพธิดานั้น พระมหาโมคคัลลานเถระจึงกล่าวคาถานั้น ความว่า  
<span class="LineNumber"> 022 </span>		ดูกรแม่เทพธิดา อาตมาถามท่านแล้ว ถ้าทราบอายุของท่าน ผู้อยู่ใน  
<span class="LineNumber"> 023 </span>		อุโบสถวิมาน ในโลกนี้ จงบอกว่าสิ้นกาลนานเท่าไร?  
<span class="LineNumber"> 024 </span>		นางเทพธิดานั้นตอบว่า  
<span class="LineNumber"> 025 </span>		ข้าแต่ท่านจอมปราชญ์ดิฉันดำรงอยู่ในอุโบสถวิมานนี้ สิ้นกาลประมาณ  
<span class="LineNumber"> 026 </span>		หกหมื่นปีทิพย์ จุติจากที่นี้แล้ว จักไปบังเกิดเป็นมนุษย์.  
