<span class="LineNumber"> 001 </span>ดีแล้ว ตบแต่งผมและหนวดแล้ว ให้บำเรอตนด้วยความใคร่กับสตรีเหมือนกับพระราชา ดูกร
<span class="LineNumber"> 002 </span>นายคามณี บุคคลบางคนในโลกนี้ ปรากฏว่าถูกเขาเอาเชือกที่เหนียวแน่นมัดแขนไพล่หลังอย่าง
<span class="LineNumber"> 003 </span>มั่นคงแล้ว โกนศีรษะเสียแล้วพาตระเวนไปตามถนนตามตรอก ด้วยบัณเฑาะว์เสียงสนั่น แล้ว
<span class="LineNumber"> 004 </span>ออกทางประตูด้านทิศทักษิณ แล้วตัดศีรษะเสียทางด้านทักษิณของพระนคร ชนทั้งหลายได้พูด
<span class="LineNumber"> 005 </span>ถึงบุคคลนั้นอย่างนี้ว่า ดูกรท่านผู้เจริญ ชายคนนี้ได้ทำอะไรไว้ จึงถูกเขาเอาเชือกที่เหนียวแน่น
<span class="LineNumber"> 006 </span>มัดแขนไพล่หลังอย่างมั่นคงแล้ว โกนศีรษะเสีย แล้วพาตระเวนไปตามถนนตามตรอก ด้วย
<span class="LineNumber"> 007 </span>บัณเฑาะว์เสียงสนั่น แล้วออกทางประตูด้านทิศทักษิณ แล้วตัดศีรษะเสียทางด้านทักษิณของ
<span class="LineNumber"> 008 </span>พระนคร ชนทั้งหลายได้พูดถึงชายคนนี้ว่า ดูกรท่านผู้เจริญ ชายคนนี้ฆ่าบุรุษหรือสตรีที่มีเวรกับ
<span class="LineNumber"> 009 </span>พระราชา ฉะนั้นพระราชาทั้งหลายจึงรับสั่งให้จับเขาแล้วกระทำกรรมกรณ์เห็นปานนี้ ดังนี้ ดูกร
<span class="LineNumber"> 010 </span>นายคามณี ท่านจะสำคัญความข้อนั้นเป็นไฉน เหตุการณ์เช่นนี้ ท่านได้เห็นหรือได้ฟังมาบ้าง
<span class="LineNumber"> 011 </span>ไหม ฯ
<span class="LineNumber"> 012 </span>คา. ข้าแต่พระองค์ผู้เจริญ เหตุการณ์เช่นนี้ ข้าพระองค์ได้เห็นมาแล้วด้วย ได้ฟังมา
<span class="LineNumber"> 013 </span>แล้วด้วย จักได้ฟังต่อไปอีกด้วย ฯ
<span class="LineNumber"> 014 </span>[๖๕๔] พ. ดูกรนายคามณี ในสมณพราหมณ์เหล่านั้น สมณพราหมณ์  พวกที่มีวาทะ
<span class="LineNumber"> 015 </span>อย่างนี้ มีทิฐิอย่างนี้ว่า บุคคลผู้ฆ่าสัตว์ทุกคนต้องเสวยทุกข์โทมนัสในปัจจุบัน ดังนี้ เขาเหล่า
<span class="LineNumber"> 016 </span>นั้นพูดจริงหรือเท็จ ฯ
<span class="LineNumber"> 017 </span>คา. พูดเท็จ พระเจ้าข้า ฯ
<span class="LineNumber"> 018 </span>พ. ก็พวกที่กล่าวเท็จเปล่าๆ นั้น เป็นคนมีศีลหรือเป็นคนทุศีลเล่า ฯ
<span class="LineNumber"> 019 </span>คา. เป็นคนทุศีล พระเจ้าข้า ฯ
<span class="LineNumber"> 020 </span>พ. ก็พวกที่เป็นคนทุศีลมีธรรมเลวทรามนั้น เป็นคนปฏิบัติผิดหรือเป็นคนปฏิบัติชอบ
<span class="LineNumber"> 021 </span>เล่า ฯ
<span class="LineNumber"> 022 </span>คา. เป็นคนปฏิบัติผิด พระเจ้าข้า ฯ
<span class="LineNumber"> 023 </span>พ. ก็พวกที่ปฏิบัติผิดนั้น เป็นคนมีความเห็นผิดหรือเป็นคนมีความเห็นชอบเล่า ฯ
<span class="LineNumber"> 024 </span>คา. เป็นคนมีความเห็นผิด พระเจ้าข้า ฯ
