<span class="LineNumber"> 001 </span>เธอจงดูรถอันไม่มีโทษ มีหลังคาขาว มีเพลาเดียว ไม่มีทุกข์
<span class="LineNumber"> 002 </span>แล่นไปถึงที่หมาย ตัดกระแสตัณหาขาด ไม่มีกิเลสเครื่องผูกพัน
<span class="LineNumber"> 003 </span>ดังนี้
<span class="LineNumber"> 004 </span>กระผมย่อมรู้ทั่วถึงเนื้อความแห่งคาถาประพันธ์นี้ ที่พระผู้มีพระภาคตรัสไว้โดยย่อได้
<span class="LineNumber"> 005 </span>โดยพิสดารอย่างนี้ ฯ
<span class="LineNumber"> 006 </span>กา. ดูกรคฤหบดี การที่ปัญญาจักษุของท่านหยั่งทราบในพระพุทธพจน์ที่ลึกซึ้งนี้ ชื่อ
<span class="LineNumber"> 007 </span>ว่าเป็นลาภของท่าน ท่านได้ดีแล้ว ฯ
<span class="LineNumber"> 008 </span>จบสูตรที่ ๕
<span class="LineNumber"> 009 </span>กามภูสูตรที่ ๒
<span class="LineNumber"> 010 </span>[๕๖๐] สมัยหนึ่ง ท่านพระกามภูอยู่ที่อัมพาฏกวัน ใกล้ราวป่ามัจฉิกาสณฑ์ครั้งนั้นแล
<span class="LineNumber"> 011 </span>จิตตคฤหบดีได้เข้าไปหาท่านพระกามภูถึงที่อยู่ ไหว้แล้วนั่ง ณ ที่ควรส่วนข้างหนึ่ง ครั้นแล้วได้
<span class="LineNumber"> 012 </span>ถามท่านพระกามภูว่า ข้าแต่ท่านผู้เจริญ สังขารมีเท่าไรหนอแล ท่านพระกามภูตอบว่า ดูกร
<span class="LineNumber"> 013 </span>คฤหบดี สังขารมี ๓ คือ กายสังขารวจีสังขาร จิตตสังขาร
<span class="LineNumber"> 014 </span>[๕๖๑] จิตตคฤหบดีกล่าวว่า ดีละ ท่านผู้เจริญ ดังนี้แล้ว ชื่นชมอนุโมทนาภาษิต
<span class="LineNumber"> 015 </span>ของท่านพระกามภู แล้วได้ถามปัญหายิ่งขึ้นไปอีกว่า ข้าแต่ท่านผู้เจริญ ก็กายสังขารเป็นไฉน
<span class="LineNumber"> 016 </span>วจีสังขารเป็นไฉน จิตตสังขารเป็นไฉน ฯ
<span class="LineNumber"> 017 </span>กา. ดูกรคฤหบดี ลมหายใจเข้าและลมหายใจออกแลชื่อว่ากายสังขาร  วิตกวิจารชื่อว่า
<span class="LineNumber"> 018 </span>วจีสังขาร สัญญาและเวทนาชื่อว่าจิตตสังขาร ฯ
<span class="LineNumber"> 019 </span>[๕๖๒] จิตตคฤหบดีกล่าวว่า ดีละ ท่านผู้เจริญ ดังนี้แล้ว ได้ถามปัญหายิ่งขึ้นไปอีก
<span class="LineNumber"> 020 </span>ว่า ข้าแต่ท่านผู้เจริญ ก็เพราะเหตุไร ลมหายใจเข้าและลมหายใจออกจึงชื่อว่ากายสังขาร วิตก
<span class="LineNumber"> 021 </span>วิจารจึงชื่อว่าวจีสังขาร สัญญาและเวทนาจึงชื่อว่าจิตตสังขาร ฯ
