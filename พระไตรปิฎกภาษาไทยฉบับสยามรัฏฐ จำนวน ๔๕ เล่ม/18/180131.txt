<span class="LineNumber"> 001 </span>ย่อมอยู่เป็นสุข ตถาคตผู้อรหันต์ตรัสรู้เองโดยชอบ รู้แจ้งแล้วซึ่งความเกิดขึ้น  ความดับไป
<span class="LineNumber"> 002 </span>คุณ โทษ และอุบายเครื่องสลัดออกแห่งเสียง ... แห่งกลิ่น ... แห่งรส ... แห่งโผฏฐัพพะ ...
<span class="LineNumber"> 003 </span>แห่งธรรมารมณ์ ตามความเป็นจริง ไม่เป็นผู้มีธรรมารมณ์เป็นที่มายินดี ไม่เป็นผู้ยินดีแล้วใน
<span class="LineNumber"> 004 </span>ธรรมารมณ์ ไม่เป็นผู้เพลิดเพลินแล้วในธรรมารมณ์ ดูกรภิกษุทั้งหลาย  เพราะธรรมารมณ์
<span class="LineNumber"> 005 </span>แปรปรวนไป คลายไปและดับไป ตถาคตก็ย่อมอยู่เป็นสุข ฯ
<span class="LineNumber"> 006 </span>จบสูตรที่ ๔
<span class="LineNumber"> 007 </span>อัคคัยหสูตรที่ ๑
<span class="LineNumber"> 008 </span>[๒๑๙] ดูกรภิกษุทั้งหลาย สิ่งใดไม่ใช่ของเธอทั้งหลาย เธอทั้งหลายจงละสิ่งนั้นเสีย
<span class="LineNumber"> 009 </span>สิ่งนั้นอันเธอทั้งหลายละได้แล้ว จักเป็นไปเพื่อประโยชน์เกื้อกูล เพื่อความสุข ดูกรภิกษุ
<span class="LineNumber"> 010 </span>ทั้งหลาย อะไรเล่าไม่ใช่ของเธอทั้งหลาย ดูกรภิกษุทั้งหลาย จักษุไม่ใช่ของเธอทั้งหลาย เธอ
<span class="LineNumber"> 011 </span>ทั้งหลายจงละจักษุนั้นเสีย จักษุนั้นอันเธอทั้งหลายละได้แล้ว จักเป็นไปเพื่อประโยชน์เกื้อกูล
<span class="LineNumber"> 012 </span>เพื่อความสุข หู ...จมูก ... ลิ้น ... กาย ...ใจ ไม่ใช่ของเธอทั้งหลาย เธอทั้งหลายจงละใจนั้น
<span class="LineNumber"> 013 </span>เสียใจนั้นอันเธอทั้งหลายละได้แล้ว จักเป็นไปเพื่อประโยชน์เกื้อกูล เพื่อความสุขดูกรภิกษุ
<span class="LineNumber"> 014 </span>ทั้งหลาย ชนพึงนำหญ้า กิ่งไม้และใบไม้ที่มีอยู่ในเชตวันนี้ไป หรือพึงเผาหรือพึงทำตามสมควร
<span class="LineNumber"> 015 </span>แก่เหตุ เธอทั้งหลายพึงมีความคิดอย่างนี้ว่า ชนนำพวกเราไปหรือเผา หรือทำพวกเราตามสมควร
<span class="LineNumber"> 016 </span>แก่เหตุ ดังนี้บ้างหรือหนอ ภิกษุเหล่านั้นกราบทูลว่า หาเป็นดังนั้นไม่ พระเจ้าข้า ฯ
<span class="LineNumber"> 017 </span>พ. ข้อนั้น เพราะเหตุอะไร
<span class="LineNumber"> 018 </span>ภิ. เพราะเหตุว่า หญ้าเป็นต้นนั้นมิได้เป็นตน หรือเป็นของเนื่องด้วยตนของข้าพระ
<span class="LineNumber"> 019 </span>องค์ทั้งหลายเลย พระเจ้าข้า
<span class="LineNumber"> 020 </span>พ. ดูกรภิกษุทั้งหลาย ฉันนั้นเหมือนกันแล จักษุไม่ใช่ของเธอทั้งหลายเธอทั้งหลาย
<span class="LineNumber"> 021 </span>จงละจักษุนั้นเสีย  จักษุนั้นอันเธอทั้งหลายละได้แล้ว จักเป็นไปเพื่อประโยชน์เกื้อกูล เพื่อความ
<span class="LineNumber"> 022 </span>สุข หู ... จมูก ... ลิ้น ... กาย ... ใจ ไม่ใช่ของเธอทั้งหลาย  เธอทั้งหลายจงละใจนั้นเสีย ใจนั้น
<span class="LineNumber"> 023 </span>อันเธอทั้งหลายละได้แล้ว จักเป็นไปเพื่อประโยชน์เกื้อกูล เพื่อความสุข ฯ
<span class="LineNumber"> 024 </span>จบสูตรที่ ๕
