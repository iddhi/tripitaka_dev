<span class="LineNumber"> 001 </span>อัพยากตสังยุตต์
<span class="LineNumber"> 002 </span>เขมาเถรีสูตร
<span class="LineNumber"> 003 </span>[๗๕๒] สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของท่าน
<span class="LineNumber"> 004 </span>อนาถบิณฑิกเศรษฐี ใกล้พระนครสาวัตถี ก็สมัยนั้นแล พระเขมาภิกษุณีเมื่อเที่ยวจาริกไปใน
<span class="LineNumber"> 005 </span>แคว้นโกศล เข้าอยู่ ณ ที่โตรณวัตถุ  ในระหว่างพระนครสาวัตถีกับเมืองสาเกต ครั้งนั้น
<span class="LineNumber"> 006 </span>พระเจ้าปเสนทิโกศลเสด็จออกจากเมืองสาเกตจะไปยังพระนครสาวัตถี ประทับแรม ๑ ราตรีที่
<span class="LineNumber"> 007 </span>โตรณวัตถุ ระหว่างพระนครสาวัตถีกับเมืองสาเกต ครั้งนั้นแล พระเจ้าปเสนทิโกศลตรัสเรียก
<span class="LineNumber"> 008 </span>ราชบุรุษคนหนึ่งมาตรัสสั่งว่า ดูกรบุรุษผู้เจริญ ท่านจงไปดูให้รู้ว่า ณ ที่โตรณวัตถุมีสมณะหรือ
<span class="LineNumber"> 009 </span>พราหมณ์ซึ่งสมควรที่เราจะพึงเข้าไปหา ณ วันนี้หรือไม่ ราชบุรุษนั้นทูลรับพระดำรัสของพระเจ้า
<span class="LineNumber"> 010 </span>ปเสนทิโกศลแล้ว เที่ยวไปยังโตรณวัตถุจนทั่ว ก็ไม่ได้พบเห็นสมณะหรือพราหมณ์ซึ่งสมควรที่
<span class="LineNumber"> 011 </span>พระเจ้าปเสนทิโกศลจะพึงเสด็จเข้าไปหา ฯ
<span class="LineNumber"> 012 </span>[๗๕๓] ราชบุรุษนั้นได้พบพระเขมาภิกษุณี ซึ่งเข้าอาศัยอยู่ ที่โตรณวัตถุ  ครั้นพบแล้ว
<span class="LineNumber"> 013 </span>ได้เข้าไปเฝ้าพระเจ้าปเสนทิโกศลถึงที่ประทับ ครั้นแล้วได้กราบทูลพระเจ้าปเสนทิโกศลว่า พระ
<span class="LineNumber"> 014 </span>พุทธเจ้าข้า ที่โตรณวัตถุ ไม่มีสมณะหรือพราหมณ์ซึ่งสมควรที่พระองค์จะพึงเสด็จเข้าไปหา
<span class="LineNumber"> 015 </span>เลย มีภิกษุณีนามว่าเขมา เป็นสาวิกาของพระผู้มีพระภาคอรหันตสัมมาสัมพุทธเจ้าพระองค์นั้น
<span class="LineNumber"> 016 </span>และพระแม่เจ้านั้นมีกิตติศัพท์อันงามฟุ้งขจรไปแล้วอย่างนี้ว่า พระแม่เจ้าเขมาภิกษุณีเป็นบัณฑิต
<span class="LineNumber"> 017 </span>เฉียบแหลมมีปัญญา เป็นพหูสูต มีถ้อยคำไพเราะ มีปฏิภาณเป็นอย่างดี ขอเชิญพระองค์เสด็จ
<span class="LineNumber"> 018 </span>เข้าไปหาพระแม่เจ้านั้นเถิด ขอเดชะ ฯ
<span class="LineNumber"> 019 </span>[๗๕๔] ครั้งนั้นแล พระเจ้าปเสนทิโกศลเสด็จเข้าไปหาพระเขมาภิกษุณีถึงที่อยู่ ทรง
<span class="LineNumber"> 020 </span>ไหว้พระเขมาภิกษุณีแล้ว ประทับอยู่ ณ ที่สมควรส่วนข้างหนึ่ง  ครั้นแล้วได้ตรัสถามพระเขมา
<span class="LineNumber"> 021 </span>ภิกษุณีว่า ข้าแต่แม่เจ้า สัตว์เบื้องหน้าแต่ตายแล้วย่อมเกิดหรือหนอ พระเขมาภิกษุณีถวาย
<span class="LineNumber"> 022 </span>พระพรว่า ขอถวายพระพร ปัญหานี้เป็นปัญหาที่พระผู้มีพระภาคมิได้ทรงพยากรณ์ ฯ
