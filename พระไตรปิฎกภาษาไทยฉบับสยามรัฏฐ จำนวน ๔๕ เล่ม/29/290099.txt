<span class="LineNumber"> 001 </span>แลเห็น เหลียวเห็น เล็งเห็น พิจารณาเห็น ซึ่งทัสนะอื่น คือ ศาสดา ธรรมที่ศาสดาบอก  
<span class="LineNumber"> 002 </span>หมู่คณะ ทิฏฐิ ปฏิปทา มรรคอื่น โดยความเป็นของเลว เลวทราม ต่ำช้า ลามก สกปรก  
<span class="LineNumber"> 003 </span>ต่ำต้อย เพราะฉะนั้น จึงชื่อว่า ทัสนะที่ตนอาศัยแล้วย่อมเห็นทัสนะอื่นว่าเลว.  
<span class="LineNumber"> 004 </span>     [๑๕๘] คำว่า เพราะฉะนั้นแหละ ภิกษุไม่พึงอาศัยรูปที่เห็น เสียงที่ได้ยิน อารมณ์  
<span class="LineNumber"> 005 </span>ที่ทราบ ศีลและวัตร มีความว่า เพราะฉะนั้น คือ เพราะการณะนั้น เพราะเหตุนั้น เพราะปัจจัยนั้น  
<span class="LineNumber"> 006 </span>เพราะนิทานนั้น ภิกษุไม่พึงอาศัย ไม่พึงถือ ไม่พึงยึดมั่น ไม่พึงถือมั่น ซึ่งรูปที่เห็นบ้าง  
<span class="LineNumber"> 007 </span>ความหมดจดเพราะรูปที่เห็นบ้าง เสียงที่ได้ยินบ้าง ความหมดจดเพราะเสียงที่ได้ยินบ้าง อารมณ์ที่  
<span class="LineNumber"> 008 </span>ทราบบ้าง ความหมดจดเพราะอารมณ์ที่ทราบบ้าง ศีลบ้าง ความหมดจดเพราะศีลบ้าง วัตรบ้าง  
<span class="LineNumber"> 009 </span>ความหมดจดเพราะวัตรบ้าง เพราะฉะนั้น จึงชื่อว่า เพราะฉะนั้นแหละ ภิกษุไม่พึงอาศัยรูปที่เห็น  
<span class="LineNumber"> 010 </span>เสียงที่ได้ยิน อารมณ์ที่ทราบ ศีลและวัตร. เพราะเหตุนั้น พระผู้มีพระภาคจึงตรัสว่า  
<span class="LineNumber"> 011 </span>           ผู้ฉลาดทั้งหลาย ย่อมกล่าวทัสนะที่ตนอาศัยแม้นั้น ว่าเป็นเครื่องร้อยรัด  
<span class="LineNumber"> 012 </span>           ย่อมเห็นทัสนะอื่นว่าเลว เพราะฉะนั้นแหละ ภิกษุไม่พึงอาศัยรูปที่เห็น  
<span class="LineNumber"> 013 </span>           เสียงที่ได้ยิน อารมณ์ที่ทราบ ศีลและวัตร.  
<span class="LineNumber"> 014 </span>     [๑๕๙] พระผู้มีพระภาคตรัสว่า  
<span class="LineNumber"> 015 </span>           ภิกษุไม่พึงกำหนดแม้ทิฏฐิในโลก ด้วยญาณหรือแม้ด้วยศีลและวัตร  
<span class="LineNumber"> 016 </span>           ไม่พึงนำเข้าไปซึ่งตนว่า เสมอเขา ไม่พึงสำคัญตนว่า เลวกว่าเขา  
<span class="LineNumber"> 017 </span>           หรือแม้ว่าวิเศษกว่าเขา.  
<span class="LineNumber"> 018 </span>                    ว่าด้วยภิกษุไม่พึงมีทิฏฐิมานะ  
<span class="LineNumber"> 019 </span>     [๑๖๐] คำว่า ภิกษุไม่พึงกำหนดแม้ทิฏฐิในโลกด้วยญาณ หรือแม้ด้วยศีลและวัตร  
<span class="LineNumber"> 020 </span>มีความว่า ภิกษุไม่พึงกำหนดซึ่งทิฏฐิ คือ ไม่พึงให้เกิด ไม่พึงให้เกิดพร้อม ไม่พึงให้บังเกิด  
<span class="LineNumber"> 021 </span>ไม่พึงให้บังเกิดเฉพาะ ด้วยญาณในสมาบัติ ๘ ด้วยญาณในอภิญญา ๕ ด้วยมิจฉาญาณ ด้วยศีล  
<span class="LineNumber"> 022 </span>ด้วยวัตร หรือด้วยศีลและวัตร. คำว่า ในโลก คือ ในอบายโลก มนุษยโลก เทวโลก ขันธโลก  
<span class="LineNumber"> 023 </span>ธาตุโลก อายตนโลก เพราะฉะนั้น จึงชื่อว่า ภิกษุไม่พึงกำหนดแม้ในทิฏฐิในโลก ด้วยญาณ  
<span class="LineNumber"> 024 </span>หรือแม้ด้วยศีลและวัตร.  
