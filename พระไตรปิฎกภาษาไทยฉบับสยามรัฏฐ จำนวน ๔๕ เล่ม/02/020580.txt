<span class="LineNumber"> 001 </span>	ดูกรภิกษุทั้งหลาย ก็แลพึงยกขึ้นอย่างนี้:-  
<span class="LineNumber"> 002 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 003 </span>			กรรมวาจาลงโมหาโรปนกรรม  
<span class="LineNumber"> 004 </span>	ท่านเจ้าข้า ขอสงฆ์จงฟังข้าพเจ้า ภิกษุมีชื่อนี้ผู้นี้ เมื่อพระวินัยธรสวด  
<span class="LineNumber"> 005 </span>ปาติโมกข์อยู่ หาทำในใจให้สำเร็จประโยชน์ด้วยดีไม่ ถ้าความพร้อมพรั่งของสงฆ์  
<span class="LineNumber"> 006 </span>ถึงที่แล้ว สงฆ์พึงยกความหลงขึ้นแก่ภิกษุมีชื่อนี้ นี่เป็นญัตติ.  
<span class="LineNumber"> 007 </span>	ท่านเจ้าข้า ขอสงฆ์จงฟังข้าพเจ้า ภิกษุมีชื่อนี้ผู้นี้ เมื่อพระวินัยธรสวด  
<span class="LineNumber"> 008 </span>ปาติโมกข์อยู่ หาทำในใจให้สำเร็จประโยชน์ด้วยดีไม่ สงฆ์ยกความหลงขึ้นแก่ภิกษุ  
<span class="LineNumber"> 009 </span>มีชื่อนี้ การยกความหลงขึ้นแก่ภิกษุผู้มีชื่อนี้ ชอบแก่ท่านผู้ใด ท่านผู้นั้นพึงเป็นผู้นิ่ง  
<span class="LineNumber"> 010 </span>ไม่ชอบแก่ท่านผู้ใด ท่านผู้นั้นพึงพูด ความหลงอันสงฆ์ยกขึ้นแก่ภิกษุมีชื่อนี้แล้ว  
<span class="LineNumber"> 011 </span>ชอบแก่สงฆ์ เหตุนั้นจึงนิ่ง ข้าพเจ้าทรงความนี้ไว้ด้วยอย่างนี้.  
<span class="LineNumber"> 012 </span>				บทภาชนีย์  
<span class="LineNumber"> 013 </span>	[๖๙๒] เมื่อสงฆ์ยังไม่ยกความหลงขึ้น ภิกษุแสร้งทำหลงอยู่ ต้องอาบัติทุกกฏ.  
<span class="LineNumber"> 014 </span>	เมื่อสงฆ์ยกความหลงขึ้นแล้ว ภิกษุยังแสร้งทำหลงอยู่ ต้องอาบัติปาจิตตีย์.  
<span class="LineNumber"> 015 </span>				ติกะปาจิตตีย์  
<span class="LineNumber"> 016 </span>	[๖๙๓] กรรมเป็นธรรม ภิกษุสำคัญว่ากรรมเป็นธรรม แสร้งทำหลงอยู่ ต้องอาบัติ  
<span class="LineNumber"> 017 </span>ปาจิตตีย์.  
<span class="LineNumber"> 018 </span>	กรรมเป็นธรรม ภิกษุมีความสงสัย แสร้งทำหลงอยู่ ต้องอาบัติปาจิตตีย์.  
<span class="LineNumber"> 019 </span>	กรรมเป็นธรรม ภิกษุสำคัญว่ากรรมไม่เป็นธรรม แสร้งทำหลงอยู่ ต้องอาบัติปาจิตตีย์.  
<span class="LineNumber"> 020 </span>				ติกะทุกกฏ  
<span class="LineNumber"> 021 </span>	กรรมไม่เป็นธรรม ภิกษุสำคัญว่ากรรมเป็นธรรม แสร้งทำหลงอยู่ ต้องอาบัติทุกกฏ.  
