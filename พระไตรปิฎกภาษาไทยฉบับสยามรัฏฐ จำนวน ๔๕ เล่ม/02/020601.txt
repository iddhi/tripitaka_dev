<span class="LineNumber"> 001 </span>				พระบัญญัติ  
<span class="LineNumber"> 002 </span>	๑๓๐. ๑๑. อนึ่ง ภิกษุใด กับสงฆ์ผู้พร้อมเพรียงกัน ให้จีวรแก่ภิกษุแล้ว  
<span class="LineNumber"> 003 </span>ภายหลังถึงธรรมคือบ่นว่า ภิกษุทั้งหลายน้อมลาภของสงฆ์ไปตามชอบใจ เป็นปาจิตตีย์.  
<span class="LineNumber"> 004 </span>			เรื่องพระทัพพมัลลบุตร จบ.  
<span class="LineNumber"> 005 </span>				สิกขาบทวิภังค์  
<span class="LineNumber"> 006 </span>	[๗๒๔] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 007 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ ชื่อว่า ภิกษุ  
<span class="LineNumber"> 008 </span>ที่ทรงประสงค์ในอรรถนี้.  
<span class="LineNumber"> 009 </span>	สงฆ์ที่ชื่อว่า พร้อมเพรียงกัน คือ มีสังวาสเสมอกัน อยู่ในสีมาเดียวกัน.  
<span class="LineNumber"> 010 </span>	ที่ชื่อว่า จีวร ได้แก่ผ้า ๖ ชนิด ชนิดใดชนิดหนึ่ง ซึ่งเข้าองค์กำหนดแห่งผ้าต้องวิกัป  
<span class="LineNumber"> 011 </span>เป็นอย่างต่ำ.  
<span class="LineNumber"> 012 </span>	บทว่า ให้ คือ ตนเองก็ให้.  
<span class="LineNumber"> 013 </span>	ที่ชื่อว่า ตามชอบใจ คือ ตามความที่เป็นไมตรีกัน ตามความที่เคยเห็นกัน ตาม  
<span class="LineNumber"> 014 </span>ความที่เคยคบกัน ตามความที่ร่วมอุปัชฌาย์กัน ตามความที่ร่วมอาจารย์กัน.  
<span class="LineNumber"> 015 </span>	ที่ชื่อว่า ของสงฆ์ คือ ที่เขาถวายแล้ว ที่เขาสละแล้ว แก่สงฆ์.  
<span class="LineNumber"> 016 </span>	ที่ชื่อว่า ลาภ ได้แก่ จีวร บิณฑบาต เสนาสนะ และเภสัชบริขารอันเป็นปัจจัย  
<span class="LineNumber"> 017 </span>ของภิกษุไข้ โดยที่สุดแม้ก้อนจุรณ์ ไม้ชำระฟัน ด้วยชายผ้า.  
<span class="LineNumber"> 018 </span>	คำว่า ภายหลังถึงธรรมคือบ่น ความว่า เมื่อให้จีวรแก่อุปสัมบันที่สงฆ์สมมติให้เป็น  
<span class="LineNumber"> 019 </span>ผู้จัดเสนาสนะก็ดี ให้เป็นผู้แจกอาหารก็ดี ให้เป็นผู้แจกยาคูก็ดี ให้เป็นผู้แจกผลไม้ก็ดี  
<span class="LineNumber"> 020 </span>ให้เป็นผู้แจกของเคี้ยวก็ดี ให้เป็นผู้แจกของเล็กน้อยก็ดี แล้วบ่น ต้องอาบัติปาจิตตีย์.  
<span class="LineNumber"> 021 </span>				บทภาชนีย์  
<span class="LineNumber"> 022 </span>				ติกะปาจิตตีย์  
<span class="LineNumber"> 023 </span>	[๗๒๕] กรรมเป็นธรรม ภิกษุสำคัญว่ากรรมเป็นธรรม เมื่อให้จีวรแล้ว บ่น ต้องอาบัติ  
<span class="LineNumber"> 024 </span>ปาจิตตีย์.  
