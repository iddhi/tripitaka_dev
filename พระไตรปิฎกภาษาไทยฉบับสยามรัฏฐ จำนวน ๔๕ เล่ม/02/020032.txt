<span class="LineNumber"> 001 </span>			๑. จีวรวรรค สิกขาบทที่ ๕  
<span class="LineNumber"> 002 </span>			เรื่องภิกษุณีอุปปลวัณณา  
<span class="LineNumber"> 003 </span>	[๔๖] โดยสมัยนั้น พระผู้มีพระภาคพุทธเจ้าประทับอยู่ ณ พระเวฬุวัน อันเป็นสถานที่  
<span class="LineNumber"> 004 </span>พระราชทานเหยื่อแก่กระแต เขตพระนครราชคฤห์. ครั้งนั้น ภิกษุณีอุปปลวัณณาอยู่ในพระนคร  
<span class="LineNumber"> 005 </span>สาวัตถี ครั้นเวลาเช้า นางครองอันตรวาสกแล้ว ถือบาตรจีวรเข้าไปบิณฑบาตยังพระนครสาวัตถี  
<span class="LineNumber"> 006 </span>กลับจากบิณฑบาตในเวลาหลังอาหารแล้ว เดินเข้าไปทางป่าอันธวัน เพื่อพักผ่อนกลางวัน เข้าไป  
<span class="LineNumber"> 007 </span>ถึงป่าอันธวันแล้ว นั่งพักกลางวันที่โคนไม้แห่งหนึ่ง.  
<span class="LineNumber"> 008 </span>	สมัยนั้น พวกโจรทำโจรกรรม ฆ่าแม่โคแล้วพากันถือเนื้อเข้าไปสู่ป่าอันธวัน. นายโจร  
<span class="LineNumber"> 009 </span>แลเห็นภิกษุณีอุปปลวัณณานั่งพักกลางวันอยู่ที่โคนไม้แห่งหนึ่ง ครั้นแล้วจึงดำริว่า ถ้าพวกโจร  
<span class="LineNumber"> 010 </span>ลูกน้องของเราพบเข้า จักเบียดเบียนภิกษุณีนี้ แล้วได้เลี่ยงไปทางอื่น. ครั้นเมื่อเนื้อสุกแล้ว  
<span class="LineNumber"> 011 </span>นายโจรนั้นได้เลือกเนื้อชิ้นที่ดีๆ เอาใบไม้ห่อแขวนไว้ที่ต้นไม้ใกล้ภิกษุณีอุปปลวัณณาแล้วกล่าวว่า  
<span class="LineNumber"> 012 </span>เนื้อห่อนี้เราให้แล้วจริงๆ ผู้ใดเป็นสมณะหรือพราหมณ์ได้เห็น จงถือเอาไปเถิด ดังนี้แล้ว  
<span class="LineNumber"> 013 </span>หลีกไป.  
<span class="LineNumber"> 014 </span>	ภิกษุณีอุปปลวัณณาออกจากสมาธิ ได้ยินนายโจรนั้นกล่าววาจานี้ จึงถือเอาเนื้อนั้นไปสู่  
<span class="LineNumber"> 015 </span>สำนัก. ครั้นราตรีนั้นผ่านไป นางทำเนื้อนั้นสำเร็จแล้ว ห่อด้วยผ้าอุตราสงค์ เหาะไปลงที่พระ-  
<span class="LineNumber"> 016 </span>เวฬุวัน.  
<span class="LineNumber"> 017 </span>	[๔๗] ก็โดยสมัยนั้นแล พระผู้มีพระภาคกำลังเสด็จเข้าไปบิณฑบาตยังหมู่บ้าน. ท่าน  
<span class="LineNumber"> 018 </span>พระอุทายีเหลืออยู่เฝ้าพระวิหาร. จึงภิกษุณีอุปปลวัณณาเข้าไปหาท่าน ครั้นแล้วถามว่า ท่านเจ้าข้า  
<span class="LineNumber"> 019 </span>พระผู้มีพระภาคประทับอยู่ที่ไหน?  
<span class="LineNumber"> 020 </span>	ท่านพระอุทายีตอบว่า ดูกรน้องหญิง พระผู้มีพระภาคเสด็จเข้าไปบิณฑบาตยังหมู่บ้าน.  
<span class="LineNumber"> 021 </span>	อุป. โปรดถวายเนื้อนี้แด่พระผู้มีพระภาค เจ้าข้า.  
<span class="LineNumber"> 022 </span>	อุทายี. ดูกรน้องหญิง พระผู้มีพระภาคทรงอิ่มเอิบด้วยเนื้อของเธอ ถ้าเธอถวายผ้า  
<span class="LineNumber"> 023 </span>อันตรวาสกแก่อาตมา แม้อาตมาก็จะพึงอิ่มเอิบด้วยผ้าอันตรวาสกเหมือนเช่นนั้น.  
<span class="LineNumber"> 024 </span>	อุป. ท่านเจ้าข้า ความจริง พวกดิฉันชื่อว่ามาตุคาม มีลาภน้อย ทั้งผ้าผืนนี้ก็เป็นจีวร  
<span class="LineNumber"> 025 </span>ผืนสุดท้ายที่ครบ ๕ ของดิฉัน ดิฉันถวายไม่ได้.  
