<span class="LineNumber"> 001 </span>				พระอนุบัญญัติ  
<span class="LineNumber"> 002 </span>			เรื่องภิกษุอาพาธ  
<span class="LineNumber"> 003 </span>	[๘๗] ก็โดยสมัยนั้นแล ภิกษุรูปหนึ่งอาพาธอยู่ในพระนครโกสัมพี. พวกญาติส่งทูต  
<span class="LineNumber"> 004 </span>ไปในสำนักภิกษุรูปนั้นว่า นิมนต์ท่านมา พวกผมจักพยาบาล. แม้ภิกษุทั้งหลายก็ได้กล่าวอย่างนี้  
<span class="LineNumber"> 005 </span>ว่า ไปเถิดอาวุโส พวกญาติจักได้พยาบาลท่าน.  
<span class="LineNumber"> 006 </span>	ภิกษุนั้นได้ตอบอย่างนี้ว่า ท่านทั้งหลาย พระผู้มีพระภาคทรงบัญญัติสิกขาบทไว้ว่า อนึ่ง  
<span class="LineNumber"> 007 </span>ภิกษุให้ทำสันถัตใหม่แล้ว พึงทรงไว้ให้ได้ ๖ ฝน, ก็ผมกำลังอาพาธ ไม่สามารถจะนำสันถัตไป  
<span class="LineNumber"> 008 </span>ด้วยได้ และผมเว้นสันถัตแล้ว ไม่สบาย ผมจักไม่ไปละ.  
<span class="LineNumber"> 009 </span>	ภิกษุทั้งหลายกราบทูลเรื่องนั้นแด่พระผู้มีพระภาค.  
<span class="LineNumber"> 010 </span>			ทรงอนุญาตให้สมมติสันถัต  
<span class="LineNumber"> 011 </span>	ลำดับนั้น พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 012 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้สมมติ  
<span class="LineNumber"> 013 </span>สันถัตแก่ภิกษุผู้อาพาธ.  
<span class="LineNumber"> 014 </span>	ดูกรภิกษุทั้งหลาย สงฆ์พึงให้สมมติสันถัตนั้น อย่างนี้:-  
<span class="LineNumber"> 015 </span>				วิธีสมมติสันถัต  
<span class="LineNumber"> 016 </span>	ภิกษุผู้อาพาธรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษา  
<span class="LineNumber"> 017 </span>กว่า นั่งกระหย่งประนมมือ กล่าวอย่างนี้ว่า  
<span class="LineNumber"> 018 </span>	ท่านเจ้าข้า ข้าพเจ้าอาพาธ ไม่สามารถจะนำสันถัตไปด้วยได้, ท่านเจ้าข้า ข้าพเจ้านั้น  
<span class="LineNumber"> 019 </span>ขอสมมติสันถัตต่อสงฆ์ พึงขอแม้ครั้งที่ ๒ พึงขอแม้ครั้งที่ ๓, ภิกษุ ผู้ฉลาด ผู้สามารถ พึง  
<span class="LineNumber"> 020 </span>ประกาศให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 021 </span>	ท่านเจ้าข้า ขอสงฆ์จงฟังข้าพเจ้า. ภิกษุมีชื่อนี้ผู้นี้อาพาธ ไม่สามารถจะนำ  
<span class="LineNumber"> 022 </span>สันถัตไปด้วยได้ เธอขอสมมติสันถัตต่อสงฆ์. ถ้าความพร้อมพรั่งของสงฆ์ถึงที่แล้ว,  
<span class="LineNumber"> 023 </span>สงฆ์พึงให้สมมติสันถัตแก่ภิกษุมีชื่อนี้ นี่เป็นญัตติ.  
<span class="LineNumber"> 024 </span>	ท่านเจ้าข้า ขอสงฆ์จงฟังข้าพเจ้า. ภิกษุมีชื่อนี้ผู้นี้อาพาธ ไม่สามารถจะนำ  
<span class="LineNumber"> 025 </span>สันถัตไปด้วยได้ เธอขอสมมติสันถัตต่อสงฆ์. สงฆ์ให้สมมติสันถัตแก่ภิกษุมีชื่อนี้; การ  
<span class="LineNumber"> 026 </span>ให้สมมติสันถัตแก่ภิกษุมีชื่อนี้ ชอบแก่ท่านผู้ใด ท่านผู้นั้นพึงเป็นผู้นิ่ง. ไม่ชอบแก่  
