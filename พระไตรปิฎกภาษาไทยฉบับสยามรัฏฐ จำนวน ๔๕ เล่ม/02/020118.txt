<span class="LineNumber"> 001 </span>			๒. โกสิยวรรค สิกขาบทที่ ๑๐  
<span class="LineNumber"> 002 </span>			เรื่องพระอุปนันทศากยบุตร  
<span class="LineNumber"> 003 </span>	[๑๑๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ท่านพระอุปนันทศากยบุตร เป็นผู้ชำนาญ  
<span class="LineNumber"> 005 </span>ทำจีวรกรรม เธอเอาผ้าเก่าๆ ทำผ้าสังฆาฏิ ย้อมแต่งดีแล้วใช้ห่ม.  
<span class="LineNumber"> 006 </span>	ขณะนั้นแล ปริพาชกผู้หนึ่งห่มผ้ามีราคามาก เข้าไปหาท่านพระอุปนันทศากยบุตรถึง  
<span class="LineNumber"> 007 </span>สำนัก. ครั้นแล้วได้กล่าวคำนี้กะท่านพระอุปนันทศากยบุตรว่า ผ้าสังฆาฏิผืนนี้ของท่านงามแท้  
<span class="LineNumber"> 008 </span>จงแลกกันกับผ้าของข้าพเจ้าเถิด.  
<span class="LineNumber"> 009 </span>	ท่านพระอุปนันทศากยบุตรกล่าวว่า ท่านจงรู้เอาเองเถิด.  
<span class="LineNumber"> 010 </span>	ปริพาชกตอบสนองว่า ข้าพเจ้ารู้ ขอรับ.  
<span class="LineNumber"> 011 </span>	ท่านพระอุปนันทศากยบุตรตอบว่า ตกลง ขอรับ แล้วได้ให้ไป.  
<span class="LineNumber"> 012 </span>	จึงปริพาชกนั้น ได้ห่มผ้าสังฆาฏิผืนนั้น ไปสู่ปริพาชการาม.  
<span class="LineNumber"> 013 </span>	พวกปริพาชกพากันรุมถามปริพาชกผู้นั้นว่า สังฆาฏิผืนนี้ของท่านช่างงามจริง ท่านได้  
<span class="LineNumber"> 014 </span>มาแต่ไหน?.  
<span class="LineNumber"> 015 </span>	ปริพาชกผู้นั้นตอบว่า ผมเอาผ้าของผมผืนนั้นแลกเปลี่ยนมา.  
<span class="LineNumber"> 016 </span>	พวกปริพาชกกล่าวว่า ผ้าสังฆาฏิของท่านผืนนี้จักอยู่ได้สักกี่วัน, ผ้าของท่านผืนนั้นแหละ  
<span class="LineNumber"> 017 </span>ดีกว่า.  
<span class="LineNumber"> 018 </span>	ปริพาชกผู้นั้นเห็นจริงว่า ปริพาชกทั้งหลายพูดถูกต้อง. ผ้าสังฆาฏิของเราผืนนี้ จักอยู่  
<span class="LineNumber"> 019 </span>ได้สักกี่วัน, ผ้าผืนนั้นของเราดีกว่า แล้วเข้าไปหาท่านพระอุปนันทศากยบุตรถึงสำนัก. ครั้นแล้ว  
<span class="LineNumber"> 020 </span>ได้กล่าวคำนี้กะท่านพระอุปนันทศากยบุตรว่า โปรดนำผ้าสังฆาฏิของท่านไป โปรดคืนผ้าของ  
<span class="LineNumber"> 021 </span>ผมมา.  
<span class="LineNumber"> 022 </span>	ท่านพระอุปนันทศากยบุตรพูดว่า ข้าพเจ้าได้บอกท่านแล้วมิใช่หรือว่า จงรู้เอาเองเถิด  
<span class="LineNumber"> 023 </span>ข้าพเจ้าจักไม่คืนให้.  
<span class="LineNumber"> 024 </span>	ปริพาชกนั้น จึงเพ่งโทษ ติเตียน โพนทะนาขึ้นในทันใดนั้นแลว่า ธรรมดาคฤหัสถ์ก็ยัง  
<span class="LineNumber"> 025 </span>คืนให้แก่คฤหัสถ์ผู้เดือดร้อน, ก็นี่บรรพชิตจักไม่คืนให้แก่บรรพชิตด้วยกันเทียวหรือ?. 
