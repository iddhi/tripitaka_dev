<span class="LineNumber"> 001 </span>			๔. โภชนวรรค สิกขาบทที่ ๗  
<span class="LineNumber"> 002 </span>			เรื่องพระสัตตรสวัคคีย์  
<span class="LineNumber"> 003 </span>	[๕๐๘] โดยสมัยนั้น พระผู้มีพระภาคพุทธเจ้าประทับอยู่ ณ พระเวฬุวันวิหาร อันเป็น  
<span class="LineNumber"> 004 </span>สถานที่พระราชทานเหยื่อแก่กระแต เขตพระนครราชคฤห์. ครั้งนั้น ในพระนครราชคฤห์มี  
<span class="LineNumber"> 005 </span>มหรสพบนยอดเขา. พระสัตตรสวัคคีย์ได้ไปดูมหรสพบนยอดเขา. ประชาชนเห็นพระสัตตรส-  
<span class="LineNumber"> 006 </span>วัคคีย์ จึงนิมนต์ให้สรงน้ำ ให้ลูบไล้ของหอม ให้ฉันอาหารแล้วได้ถวายของเคี้ยวไปด้วย. พระ  
<span class="LineNumber"> 007 </span>สัตตรสวัคคีย์นำของเคี้ยวไปถึงอารามแล้วได้กล่าวคำนี้กะพระฉัพพัคคีย์ว่า อาวุโสทั้งหลายนิมนต์  
<span class="LineNumber"> 008 </span>รับของเคี้ยวไปขบฉันเถิด.  
<span class="LineNumber"> 009 </span>	พระฉัพพัคคีย์ถามว่า อาวุโสทั้งหลาย พวกท่านได้ของเคี้ยวมาจากไหน?  
<span class="LineNumber"> 010 </span>	พระสัตตรสวัคคีย์ได้แจ้งเรื่องนั้นแก่พระฉัพพัคคีย์.  
<span class="LineNumber"> 011 </span>	ฉ. อาวุโสทั้งหลาย ก็พวกท่านฉันอาหารในเวลาวิกาลหรือ  
<span class="LineNumber"> 012 </span>	ส. เป็นอย่างนั้น อาวุโสทั้งหลาย.  
<span class="LineNumber"> 013 </span>	พระฉัพพัคคีย์จึงเพ่งโทษ ติเตียน โพนทะนาว่า ไฉนพระสัตตรสวัคคีย์จึงได้ฉันอาหารใน  
<span class="LineNumber"> 014 </span>เวลาวิกาลเล่า แล้วแจ้งเรื่องนั้นแก่ภิกษุทั้งหลาย.  
<span class="LineNumber"> 015 </span>	บรรดาภิกษุผู้มักน้อย ... ต่างก็เพ่งโทษ ติเตียน โพนทะนาว่า ไฉนพระสัตตรสวัคคีย์จึงได้  
<span class="LineNumber"> 016 </span>ฉันอาหารในเวลาวิกาลเล่า ... แล้วกราบทูลเรื่องนั้นแด่พระผู้มีพระภาค.  
<span class="LineNumber"> 017 </span>				ทรงสอบถาม  
<span class="LineNumber"> 018 </span>	พระผู้มีพระภาคทรงสอบถามพระสัตตรสวัคคีย์ว่า ดูกรภิกษุทั้งหลาย ข่าวว่า พวกเธอฉัน  
<span class="LineNumber"> 019 </span>อาหารในเวลาวิกาล จริงหรือ?  
<span class="LineNumber"> 020 </span>	พระสัตตรสวัคคีย์ทูลรับว่า จริง พระพุทธเจ้าข้า.  
<span class="LineNumber"> 021 </span>			ทรงติเตียนแล้วบัญญัติสิกขาบท  
<span class="LineNumber"> 022 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉนพวกเธอจึงได้ฉัน  
<span class="LineNumber"> 023 </span>อาหารในเวลาวิกาลเล่า การกระทำของพวกเธอนั่น ไม่เป็นไปเพื่อความเลื่อมใสของชุมชนที่  
<span class="LineNumber"> 024 </span>ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ... .  
<span class="LineNumber"> 025 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
