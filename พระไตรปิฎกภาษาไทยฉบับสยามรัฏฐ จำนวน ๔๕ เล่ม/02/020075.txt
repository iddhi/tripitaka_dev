<span class="LineNumber"> 001 </span>			๒. โกสิยวรรค สิกขาบทที่ ๒  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๗๘] โดยสมัยนั้น พระผู้มีพระภาคพุทธเจ้าประทับอยู่ ณ กูฏาคารศาลาป่ามหาวัน  
<span class="LineNumber"> 004 </span>เขตพระนครเวสาลี. ครั้งนั้น พระฉัพพัคคีย์ให้เขาทำสันถัตแห่งขนเจียมดำล้วน ชาวบ้านพากัน  
<span class="LineNumber"> 005 </span>มาเที่ยวชมวิหารได้แลเห็นแล้ว จึงพากันเพ่งโทษ ติเตียน โพนทะนาว่า ไฉนพระสมณะเชื้อสาย  
<span class="LineNumber"> 006 </span>พระศากยบุตรเหล่านี้ จึงได้ให้เขาทำสันถัตแห่งขนเจียมดำล้วน เหมือนพวกคฤหัสถ์ผู้บริโภคกาม  
<span class="LineNumber"> 007 </span>เล่า?  
<span class="LineNumber"> 008 </span>	ภิกษุทั้งหลายได้ยินชาวบ้านเหล่านั้นเพ่งโทษติเตียนโพนทะนาอยู่, บรรดาที่เป็นผู้มักน้อย  
<span class="LineNumber"> 009 </span>สันโดษ มีความละอาย มีความรังเกียจ ผู้ใคร่ต่อสิกขา, ต่างก็เพ่งโทษติเตียนโพนทะนาว่า  
<span class="LineNumber"> 010 </span>ไฉนพระฉัพพัคคีย์จึงได้ให้เขาทำสันถัตแห่งขนเจียมดำล้วนเล่า? แล้วกราบทูลเรื่องนั้นแด่พระผู้มี  
<span class="LineNumber"> 011 </span>พระภาค  
<span class="LineNumber"> 012 </span>			ประชุมสงฆ์ทรงสอบถาม  
<span class="LineNumber"> 013 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 014 </span>เพราะเหตุแรกเกิดนั้น แล้วทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า พวกเธอ  
<span class="LineNumber"> 015 </span>ให้เขาทำสันถัตแห่งขนเจียมดำล้วน จริงหรือ?  
<span class="LineNumber"> 016 </span>	พระฉัพพัคคีย์ทูลรับว่า จริง พระพุทธเจ้าข้า  
<span class="LineNumber"> 017 </span>				ทรงติเตียน  
<span class="LineNumber"> 018 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย การกระทำของพวกเธอนั่น  
<span class="LineNumber"> 019 </span>ไม่เหมาะ ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ ไฉน พวกเธอจึงได้ให้  
<span class="LineNumber"> 020 </span>เขาทำสันถัตแห่งขนเจียมดำล้วนเล่า? การกระทำของพวกเธอนั้น ไม่เป็นไปเพื่อความเลื่อมใส  
<span class="LineNumber"> 021 </span>ของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว. โดยที่แท้ การ  
<span class="LineNumber"> 022 </span>กระทำของพวกเธอนั่นเป็นไปเพื่อความไม่เลื่อมใสของชุมชนที่ยังไม่เลื่อมใส และเพื่อความเป็น  
<span class="LineNumber"> 023 </span>อย่างอื่นของชนบางพวกที่เลื่อมใสแล้ว. 
