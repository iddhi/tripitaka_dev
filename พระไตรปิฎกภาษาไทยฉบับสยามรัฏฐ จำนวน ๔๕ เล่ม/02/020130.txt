<span class="LineNumber"> 001 </span>			๓. ปัตตวรรค สิกขาบทที่ ๒  
<span class="LineNumber"> 002 </span>			เรื่องภิกษุหลายรูป  
<span class="LineNumber"> 003 </span>	[๑๒๘] โดยสมัยนั้น พระผู้มีพระภาคพุทธเจ้าประทับอยู่ ณ นิโครธาราม เขตพระนคร-  
<span class="LineNumber"> 004 </span>กบิลพัสดุ์ สักกชนบท. ครั้งนั้น นายช่างหม้อผู้หนึ่งปวารณาภิกษุทั้งหลายไว้ว่า พระคุณเจ้า  
<span class="LineNumber"> 005 </span>เหล่าใดต้องการบาตร กระผมจักรถวายบาตรแก่พระคุณเจ้าเหล่านั้น.  
<span class="LineNumber"> 006 </span>	สมัยนั้น ภิกษุทั้งหลายไม่รู้จักประมาณ ขอบาตรเขามาเป็นอันมาก. ภิกษุที่มีบาตรขนาด  
<span class="LineNumber"> 007 </span>เล็ก ย่อมขอบาตรขนาดใหญ่, ภิกษุที่มีบาตรขนาดใหญ่ ย่อมขอบาตรขนาดเล็ก. จึงนายช่าง-  
<span class="LineNumber"> 008 </span>หม้อนั้น มัวทำบาตรเป็นอันมากถวายภิกษุทั้งหลายอยู่ไม่สามารถจะทำของสำหรับขายอย่างอื่นได้,  
<span class="LineNumber"> 009 </span>แม้ตนเองก็ไม่พอครองชีพ, แม้บุตรภรรยาของเขาก็ลำบาก.  
<span class="LineNumber"> 010 </span>	ชาวบ้านพากันเพ่งโทษ ติเตียน โพนทะนาว่า ไฉน พระสมณะเชื้อสายพระศากยบุตร จึง  
<span class="LineNumber"> 011 </span>ได้ไม่รู้จักประมาณ ขอบาตรเขามากมายเล่า? นายช่างหม้อผู้นี้มัวทำบาตรเป็นอันมากมาถวาย  
<span class="LineNumber"> 012 </span>พระสมณะเหล่านี้อยู่ จึงไม่สามารถจะทำของสำหรับขายอย่างอื่นได้, แม้ตนเองก็ไม่พอครองชีพ,  
<span class="LineNumber"> 013 </span>แม้บุตรภรรยาของเขาก็ลำบาก  
<span class="LineNumber"> 014 </span>	ภิกษุทั้งหลายได้ยินชาวบ้านเหล่านั้นเพ่งโทษติเตียนโพนทะนาอยู่. บรรดาที่เป็นผู้มักน้อย  
<span class="LineNumber"> 015 </span>สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ ติเตียน โพนทะนาว่า  
<span class="LineNumber"> 016 </span>ไฉน ภิกษุทั้งหลายจึงได้ไม่รู้จักประมาณ ขอบาตรเขามาไว้เป็นอันมากเล่า? แล้วกราบทูลเรื่องนั้น  
<span class="LineNumber"> 017 </span>แด่พระผู้มีพระภาค.  
<span class="LineNumber"> 018 </span>			ประชุมสงฆ์ทรงสอบถาม  
<span class="LineNumber"> 019 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 020 </span>เพราะเหตุแรกเกิดนั้น แล้วทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุทั้งหลาย  
<span class="LineNumber"> 021 </span>ไม่รู้จักประมาณขอบาตรเขามาไว้มากมาย จริงหรือ?  
<span class="LineNumber"> 022 </span>	ภิกษุทั้งหลายทูลรับว่า จริง พระพุทธเจ้าข้า.  
<span class="LineNumber"> 023 </span>				ทรงติเตียน  
<span class="LineNumber"> 024 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย  การกระทำของภิกษุโมฆบุรุษ  
<span class="LineNumber"> 025 </span>เหล่านี้นั่น ไม่เหมาะ ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ ไฉน ภิกษุ  
