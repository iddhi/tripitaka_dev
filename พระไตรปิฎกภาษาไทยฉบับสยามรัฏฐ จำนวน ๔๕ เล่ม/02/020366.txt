<span class="LineNumber"> 001 </span>			๒. ภูตคามวรรค สิกขาบทที่ ๖  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๓๘๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น พระฉัพพัคคีย์กีดกันที่นอนดีๆ ไว้ ให้  
<span class="LineNumber"> 005 </span>พระเถระทั้งหลายย้ายไปเสีย แล้วคิดกันว่า ด้วยอุบายอะไรหนอ? พวกเราจะพึงอยู่จำพรรษา  
<span class="LineNumber"> 006 </span>ณ ที่นี้แหละ แล้วสำเร็จการนอนแทรกแซงพระเถระทั้งหลายด้วยหมายใจว่า ผู้ใดมีความคับใจ  
<span class="LineNumber"> 007 </span>ผู้นั้นจักหลีกไปเอง. บรรดาภิกษุที่มักน้อย ... ต่างก็เพ่งโทษ ติเตียน โพนทะนาว่า ไฉน พระ-  
<span class="LineNumber"> 008 </span>ฉัพพัคคีย์จึงได้สำเร็จการนอนแทรกแซงพระเถระทั้งหลาย? แล้วกราบทูลเนื้อความนั้นแด่พระผู้มี  
<span class="LineNumber"> 009 </span>พระภาค ...  
<span class="LineNumber"> 010 </span>				ทรงสอบถาม  
<span class="LineNumber"> 011 </span>	พระผู้มีพระภาคตรัสถามว่า ดูกรภิกษุทั้งหลาย ข่าวว่าพวกเธอสำเร็จการนอนแทรกแซง  
<span class="LineNumber"> 012 </span>พระเถระทั้งหลาย จริงหรือ?  
<span class="LineNumber"> 013 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 014 </span>				ทรงติเตียน  
<span class="LineNumber"> 015 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอจึงได้สำเร็จ  
<span class="LineNumber"> 016 </span>การนอนแทรกแซงพระเถระทั้งหลายเล่า? การกระทำของพวกเธอนั่นไม่เป็นไปเพื่อความเลื่อมใส  
<span class="LineNumber"> 017 </span>ของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว  
<span class="LineNumber"> 018 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 019 </span>				พระบัญญัติ  
<span class="LineNumber"> 020 </span>	๖๕. ๖. อนึ่ง ภิกษุใด รู้อยู่ สำเร็จการนอนแทรกแซงภิกษุผู้เข้าไปก่อน  
<span class="LineNumber"> 021 </span>ในวิหารของสงฆ์ ด้วยหมายว่า ผู้ใดมีความคับใจ, ผู้นั้นจักหลีกไปเอง ทำความหมาย  
<span class="LineNumber"> 022 </span>อย่างนี้เท่านั้นให้เป็นปัจจัย หาใช่อย่างอื่นไม่  เป็นปาจิตตีย์.  
<span class="LineNumber"> 023 </span>			เรื่องพระฉัพพัคคีย์ จบ.  
