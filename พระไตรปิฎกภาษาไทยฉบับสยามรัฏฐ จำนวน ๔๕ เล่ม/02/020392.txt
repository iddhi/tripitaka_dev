<span class="LineNumber"> 001 </span>			๓. โอวาทวรรค สิกขาบทที่ ๒  
<span class="LineNumber"> 002 </span>			เรื่องพระจูฬปันถกเถระ  
<span class="LineNumber"> 003 </span>	[๔๒๔] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น พระเถระทั้งหลาย ผลัดเปลี่ยนกันกล่าวสอน  
<span class="LineNumber"> 005 </span>พวกภิกษุณี สมัยนั้น ถึงวาระของท่านพระจูฬปันถกที่จะกล่าวสอนพวกภิกษุณี พวกภิกษุณีพูดกัน  
<span class="LineNumber"> 006 </span>อย่างนี้ว่า วันนี้โอวาทเห็นจะไม่สำเร็จประโยชน์ เพราะประเดี๋ยวพระคุณเจ้าจูฬปันถกจะกล่าวอุทาน  
<span class="LineNumber"> 007 </span>อย่างเดิมนั่นแหละซ้ำๆ ซากๆ แล้วพากันเข้าไปหาท่านพระจูฬปันถก อภิวาทแล้วนั่งอยู่ ณ  
<span class="LineNumber"> 008 </span>ที่ควรส่วนข้างหนึ่ง.  
<span class="LineNumber"> 009 </span>	ท่านพระจูฬปันถกได้ถามภิกษุณีเหล่านั้น ผู้นั่งเรียบร้อยแล้ว ดังนี้ว่า พวกเธอพร้อม-  
<span class="LineNumber"> 010 </span>เพรียงกันแล้วหรือ น้องหญิงทั้งหลาย?  
<span class="LineNumber"> 011 </span>	ภิกษุณี. พวกดิฉันพร้อมเพรียงกันแล้ว เจ้าข้า.  
<span class="LineNumber"> 012 </span>	จูฬ. ครุธรรม ๘ ประการยังเป็นไปดีอยู่หรือ น้องหญิงทั้งหลาย?  
<span class="LineNumber"> 013 </span>	ภิกษุณี. ยังเป็นไปดีอยู่ เจ้าข้า.  
<span class="LineNumber"> 014 </span>	ท่านพระจูฬปันถกสั่งว่า นี่แหละเป็นโอวาทละ น้องหญิงทั้งหลาย แล้วได้กล่าวอุทาน  
<span class="LineNumber"> 015 </span>นี้ซ้ำอีก ว่าดังนี้:-  
<span class="LineNumber"> 016 </span>	"ความโศก ย่อมไม่มีแก่มุนีผู้มีจิตตั้งมั่น ไม่ประมาท  
<span class="LineNumber"> 017 </span>	ศึกษาอยู่ในโมเนยยปฏิปทา ผู้คงที่ ผู้สงบระงับ มีสติทุกเมื่อ"  
<span class="LineNumber"> 018 </span>	[๔๒๕]  ภิกษุณีทั้งหลายได้สนทนากันอย่างนี้ว่า เราได้พูดแล้วมิใช่หรือว่าวันนี้ โอวาท  
<span class="LineNumber"> 019 </span>เห็นจะไม่สำเร็จประโยชน์ เพราะประเดี๋ยว พระคุณเจ้าจูฬปันถก จะกล่าวอุทานอย่างเดิม  
<span class="LineNumber"> 020 </span>นั่นแหละซ้ำๆ ซากๆ  
<span class="LineNumber"> 021 </span>	ท่านพระจูฬปันถกได้ยินคำสนทนานี้ของภิกษุณีพวกนั้น ครั้นแล้วท่านเหาะขึ้นสู่เวหา  
<span class="LineNumber"> 022 </span>จงกรมบ้าง ยืนบ้าง นั่งบ้าง สำเร็จการนอนบ้าง ทำให้ควันกลุ้มตลบขึ้นบ้าง ทำให้  
<span class="LineNumber"> 023 </span>เป็นไฟโพลงขึ้นบ้าง หายตัวบ้าง อยู่ในอากาศกลางหาว กล่าวอุทานอย่างเดิมนั้น และพระ-  
<span class="LineNumber"> 024 </span>พุทธพจน์อย่างอื่นอีกมาก.  
