<span class="LineNumber"> 001 </span>			๓. โอวาทวรรค สิกขาบทที่ ๙  
<span class="LineNumber"> 002 </span>			เรื่องภิกษุณีถุลลนันทา  
<span class="LineNumber"> 003 </span>	[๔๖๑] โดยสมัยนั้น พระผู้มีพระภาคพุทธเจ้าประทับอยู่ ณ พระเวฬุวันวิหาร อันเป็น  
<span class="LineNumber"> 004 </span>สถานที่พระราชทานเหยื่อแก่กระแต เขตพระนครราชคฤห์. ครั้งนั้น ภิกษุณีถุลลนันทาเป็น  
<span class="LineNumber"> 005 </span>กุลุปิกาของตระกูลแห่งหนึ่ง เป็นผู้รับภัตตาหารประจำอยู่. ก็แลคหบดีนั้นได้นิมนต์พระเถระทั้ง  
<span class="LineNumber"> 006 </span>หลายไว้. ครั้นเวลาเช้า ภิกษุณีถุลลนันทาครองอันตรวาสกแล้ว ถือบาตรจีวรเข้าไปสู่ตระกูลนั้น.  
<span class="LineNumber"> 007 </span>ครั้นแล้วได้ถามคหบดีนั้นว่า ดูกรท่านคหบดี ท่านจัดของเคี้ยวของฉันนี้ไว้มากมายทำไม  
<span class="LineNumber"> 008 </span>	ค. กระผมได้นิมนต์พระเถระทั้งหลายไว้ ขอรับ.  
<span class="LineNumber"> 009 </span>	ถุ. ดูกรคหบดี พระเถระเหล่านั้นคือใครบ้าง  
<span class="LineNumber"> 010 </span>	ค. คือพระคุณเจ้าสารีบุตร พระคุณเจ้ามหาโมคคัลลานะ พระคุณเจ้ามหากัจจานะ  
<span class="LineNumber"> 011 </span>พระคุณเจ้ามหาโกฏฐิตะ พระคุณเจ้ามหากัปปินะ พระคุณเจ้ามหาจุนทะ พระคุณเจ้าอนุรุทธะ  
<span class="LineNumber"> 012 </span>พระคุณเจ้าเรวตะ พระคุณเจ้าอุบาลี พระคุณเจ้าอานนท์ พระคุณเจ้าราหุล.  
<span class="LineNumber"> 013 </span>	ถุ. ดูกรคหบดี ก็เมื่อพระเถระผู้ใหญ่มีปรากฏอยู่ ทำไมท่านจึงนิมนต์พระเล็กๆ เล่า  
<span class="LineNumber"> 014 </span>	ค. พระเถระผู้ใหญ่เหล่านั้นคือใครบ้าง ขอรับ  
<span class="LineNumber"> 015 </span>	ถุ. คือพระคุณเจ้าเทวทัต พระคุณเจ้าโกกาลิกะ พระคุณเจ้ากฏโมรกติสสกะ พระ-  
<span class="LineNumber"> 016 </span>คุณเจ้าขัณฑเทวีบุตร, พระคุณเจ้าสมุทททัต.  
<span class="LineNumber"> 017 </span>	ในระหว่างที่ภิกษุณีถุลลนันทาพูดค้างอยู่เช่นนี้ พอดีพระเถระทั้งหลายเข้ามาถึง. นางกลับ  
<span class="LineNumber"> 018 </span>พูดว่า ดูกรคหบดี ถูกแล้ว พระเถระผู้ใหญ่ทั้งนั้น ท่านนิมนต์มาแล้ว.  
<span class="LineNumber"> 019 </span>	ค. เมื่อกี้นี้เองแท้ๆ ท่านพูดว่าพระคุณเจ้าทั้งหลายเป็นพระเล็กๆ เดี๋ยวนี้กลับพูดว่า  
<span class="LineNumber"> 020 </span>เป็นพระเถระผู้ใหญ่. คหบดีนั้นพูดแล้วขับนางออกจากเรือน และงดอาหารที่ถวายประจำ.  
<span class="LineNumber"> 021 </span>	บรรดาภิกษุที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนพระเทวทัตรู้อยู่  
<span class="LineNumber"> 022 </span>จึงฉันบิณฑบาตอันภิกษุณีแนะนำให้ถวาย แล้วกราบทูลเรื่องนั้นแด่พระผู้มีพระภาค ...  
