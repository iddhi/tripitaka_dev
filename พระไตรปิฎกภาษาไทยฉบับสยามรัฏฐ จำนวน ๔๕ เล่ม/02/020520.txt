<span class="LineNumber"> 001 </span>			ทรงอนุญาตให้พระอาพาธผิงไฟได้  
<span class="LineNumber"> 002 </span>	[๖๐๕] ก็โดยสมัยนั้นแล ภิกษุทั้งหลายอาพาธ บรรดาภิกษุผู้พยาบาลไข้ ได้ถาม  
<span class="LineNumber"> 003 </span>พวกภิกษุอาพาธว่า อาวุโสทั้งหลาย พออดทนได้หรือ? พอยังอัตภาพให้เป็นไปได้หรือ?  
<span class="LineNumber"> 004 </span>	ภิกษุอาพาธตอบว่า อาวุโสทั้งหลาย เมื่อก่อนพวกผมก่อไฟผิงได้ เพราะเหตุนั้นความ  
<span class="LineNumber"> 005 </span>ผาสุกจึงมีแก่พวกผม แต่บัดนี้ พวกผมรังเกียจอยู่ว่า พระผู้มีพระภาคทรงห้ามแล้ว จึงผิงไฟไม่ได้  
<span class="LineNumber"> 006 </span>เพราะเหตุนั้น ความผาสุกจึงไม่มีแก่พวกผม.  
<span class="LineNumber"> 007 </span>	ภิกษุทั้งหลายได้กราบทูลเรื่องนั้นแด่พระผู้มีพระภาค พระผู้มีพระภาคทรงอนุญาตว่า ดูกร  
<span class="LineNumber"> 008 </span>ภิกษุทั้งหลาย เราอนุญาตให้ภิกษุผู้อาพาธก่อเองก็ดี ให้ผู้อื่นก่อเองก็ดี ซึ่งไฟแล้วผิงได้ อนึ่ง  
<span class="LineNumber"> 009 </span>พวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 010 </span>			พระอนุบัญญัติ ๑  
<span class="LineNumber"> 011 </span>	๑๐๕. ๖. ก. อนึ่ง ภิกษุใด มิใช่ผู้อาพาธ มุ่งการผิง ติดก็ดี ให้ติดก็ดี  
<span class="LineNumber"> 012 </span>ซึ่งไฟ เป็นปาจิตตีย์.  
<span class="LineNumber"> 013 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 014 </span>ฉะนี้.  
<span class="LineNumber"> 015 </span>		เรื่องทรงอนุญาตให้พระอาพาธผิงไฟได้ จบ.  
<span class="LineNumber"> 016 </span>		ทรงอนุญาตให้ตามประทีปเป็นต้นได้  
<span class="LineNumber"> 017 </span>	[๖๐๖] ก็โดยสมัยนั้นแล ภิกษุทั้งหลายพากันรังเกียจการตามประทีปบ้าง การก่อไฟบ้าง  
<span class="LineNumber"> 018 </span>การติดไฟในเรือนไฟบ้าง จึงได้กราบทูลเรื่องนั้นแด่พระผู้มีพระภาค พระผู้มีพระภาคทรงอนุญาตว่า  
<span class="LineNumber"> 019 </span>ดูกรภิกษุทั้งหลาย เราอนุญาตให้ติดเองก็ดี ให้ผู้อื่นติดก็ดี ซึ่งไฟ เพราะปัจจัยเห็นปานนั้นได้  
<span class="LineNumber"> 020 </span>อนึ่ง พวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 021 </span>			พระอนุบัญญัติ ๒  
<span class="LineNumber"> 022 </span>	๑๐๕. ๖. ข. อนึ่ง ภิกษุใดมิใช่ผู้อาพาธ มุ่งการผิง ติดก็ดี ให้ติดก็ดี ซึ่งไฟ  
<span class="LineNumber"> 023 </span>เว้นไว้แต่ปัจจัยมีอย่างนั้นเป็นรูป เป็นปาจิตตีย์.  
<span class="LineNumber"> 024 </span>		เรื่องทรงอนุญาตให้ตามประทีปเป็นต้นได้ จบ.  
