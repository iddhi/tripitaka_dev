<span class="LineNumber"> 001 </span>ท่านผู้ใด ท่านผู้นั้นพึงพูด. การสมมติสันถัตอันสงฆ์ให้แล้วแก่ภิกษุมีชื่อนี้ ชอบแก่สงฆ์,  
<span class="LineNumber"> 002 </span>เหตุนั้นจึงนิ่ง. ข้าพเจ้าทรงความนี้ไว้ด้วยอย่างนี้  
<span class="LineNumber"> 003 </span>	ดูกรภิกษุทั้งหลาย อนึ่ง พวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 004 </span>				พระอนุบัญญัติ  
<span class="LineNumber"> 005 </span>	๓๓.๔. ก. อนึ่ง ภิกษุให้ทำสันถัตใหม่แล้ว พึงทรงไว้ให้ได้ ๖ ฝน. ถ้ายัง  
<span class="LineNumber"> 006 </span>หย่อนกว่า ๖ ฝน เธอสละเสียแล้วก็ดี ยังไม่สละแล้วก็ดี ซึ่งสันถัตนั้น ให้ทำสันถัต  
<span class="LineNumber"> 007 </span>อื่นใหม่ เว้นไว้แต่ภิกษุได้สมมติ, เป็นนิสสัคคิยปาจิตตีย์.ฯ  
<span class="LineNumber"> 008 </span>			เรื่องภิกษุอาพาธ จบ.  
<span class="LineNumber"> 009 </span>				สิกขาบทวิภังค์  
<span class="LineNumber"> 010 </span>	[๘๘] ที่ชื่อว่า ใหม่ ตรัสหมายการทำขึ้น.  
<span class="LineNumber"> 011 </span>	ที่ชื่อว่า สันถัต ได้แก่ผ้ารองนั่งที่เขาหล่อ ไม่ใช่ทอ.  
<span class="LineNumber"> 012 </span>	บทว่า ให้ทำแล้ว คือ ทำเองก็ตาม ใช้ให้เขาทำก็ตาม.  
<span class="LineNumber"> 013 </span>	บทว่า พึงทรงไว้ให้ได้ ๖ ฝน คือ พึงทรงไว้ให้ได้ ๖ ฝนเป็นอย่างเร็ว.  
<span class="LineNumber"> 014 </span>	บทว่า ถ้ายังหย่อนกว่า ๖ ฝน คือ ยังไม่ถึง ๖ ฝน.  
<span class="LineNumber"> 015 </span>	บทว่า สละเสียแล้วก็ดี ... ซึ่งสันถัตนั้น คือ ให้แก่คนอื่นไป.  
<span class="LineNumber"> 016 </span>	บทว่า ยังไม่สละแล้วก็ดี คือ ยังไม่ได้ให้แก่ใครๆ.  
<span class="LineNumber"> 017 </span>	บทว่า เว้นไว้แต่ภิกษุได้สมมติ คือ ยกเว้นภิกษุผู้ได้รับสมมติ.  
<span class="LineNumber"> 018 </span>	ภิกษุทำเองก็ตาม ใช้ให้เขาทำก็ตาม ซึ่งสันถัตอื่นใหม่ เป็นทุกกฏในประโยคที่ทำ,  
<span class="LineNumber"> 019 </span>เป็นนิสสัคคีย์ด้วยได้สันถัตมา, ต้องเสียสละแก่สงฆ์ คณะ หรือบุคคล  
<span class="LineNumber"> 020 </span>	ดูกรภิกษุทั้งหลาย ก็แลภิกษุพึงเสียสละสันถัตนั้น อย่างนี้:-  
<span class="LineNumber"> 021 </span>				วิธีเสียสละ  
<span class="LineNumber"> 022 </span>			เสียสละแก่สงฆ์  
<span class="LineNumber"> 023 </span>	ภิกษุรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษากว่า  
<span class="LineNumber"> 024 </span>กระหย่งประนมมือ กล่าวอย่างนี้ว่า  
<span class="LineNumber"> 025 </span>	ท่านเจ้าข้า สันถัตผืนนี้ของข้าพเจ้า ให้ทำหย่อนกว่า ๖ ฝน เว้นไว้แต่ภิกษุได้สมมติ  
<span class="LineNumber"> 026 </span>เป็นของจำจะสละ, ข้าพเจ้าสละสันถัตผืนนี้แก่สงฆ์.  
<span class="LineNumber"> 027 </span>	ครั้นสละแล้วพึงแสดงอาบัติ ภิกษุผู้ฉลาด ผู้สามารถ พึงรับอาบัติ พึงคืนสันถัตที่  
<span class="LineNumber"> 028 </span>เสียสละให้ด้วยญัตติกรรมวาจา ว่าดังนี้:-  
