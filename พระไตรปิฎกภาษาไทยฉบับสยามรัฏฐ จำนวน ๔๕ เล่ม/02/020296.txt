<span class="LineNumber"> 001 </span>			๑. มุสาวาทวรรค สิกขาบทที่ ๖  
<span class="LineNumber"> 002 </span>			เรื่องพระอนุรุทธเถระ  
<span class="LineNumber"> 003 </span>	[๒๙๔] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ท่านพระอนุรุทธะเดินทางไปพระนครสาวัตถี  
<span class="LineNumber"> 005 </span>ในโกศลชนบท ได้ไปถึงหมู่บ้านแห่งหนึ่ง ณ เวลาเย็น ก็แลสมัยนั้น ในหมู่บ้านนั้นมีสตรีผู้หนึ่ง  
<span class="LineNumber"> 006 </span>จัดเรือนพักสำหรับอาคันตุกะไว้. จึงท่านพระอนุรุทธะเข้าไปหาสตรีนั้น แล้วได้กล่าวคำนี้กะสตรี  
<span class="LineNumber"> 007 </span>นั้นว่า ดูกรน้องหญิง ถ้าเธอไม่หนักใจ อาตมาขอพักแรมในเรือนพักสักคืนหนึ่ง.  
<span class="LineNumber"> 008 </span>	สตรีนั้นเรียนว่า นิมนต์พักแรมเถิด เจ้าข้า.  
<span class="LineNumber"> 009 </span>	พวกคนเดินทางแม้เหล่าอื่นก็เข้าไปหาสตรีนั้น แล้วได้กล่าวคำนี้กะสตรีนั้นว่า คุณนาย  
<span class="LineNumber"> 010 </span>ขอรับ ถ้าคุณนายไม่หนักใจ พวกข้าพเจ้าขอพักแรมในเรือนพักสักคืนหนึ่ง.  
<span class="LineNumber"> 011 </span>	นางกล่าวว่า พระคุณเจ้าสมณะนั่นเข้าไปพักแรมอยู่ก่อนแล้ว ถ้าท่านอนุญาตก็เชิญ  
<span class="LineNumber"> 012 </span>พักแรมได้.  
<span class="LineNumber"> 013 </span>	จึงคนเดินทางพวกนั้น พากันเข้าไปหาท่านพระอนุรุทธะแล้ว ได้กล่าวคำนี้กะท่านพระ-  
<span class="LineNumber"> 014 </span>อนุรุทธะว่า ท่านขอรับ ถ้าท่านไม่หนักใจ พวกกระผมขอพักแรมคืนในเรือนพักสักคืนหนึ่ง  
<span class="LineNumber"> 015 </span>	ท่านพระอนุรุทธะตอบว่า เชิญพักเถิดจ้ะ.  
<span class="LineNumber"> 016 </span>	อันที่จริง สตรีนั้นได้มีจิตปฏิพัทธ์ในท่านพระอนุรุทธะพร้อมกับขณะที่ได้เห็น ดังนั้น.  
<span class="LineNumber"> 017 </span>นางจึงเข้าไปหาท่านพระอนุรุทธะ แล้วได้กล่าวคำนี้ว่า ท่านเจ้าข้า พระคุณเจ้าปะปนกับคนพวกนี้  
<span class="LineNumber"> 018 </span>จักพักผ่อนไม่สบาย ทางที่ดีดิฉันควรจัดเตียงที่มีอยู่ข้างในถวายพระคุณเจ้า.  
<span class="LineNumber"> 019 </span>	ท่านพระอนุรุทธะรับด้วยดุษณีภาพ.  
<span class="LineNumber"> 020 </span>	ครั้งนั้น นางได้จัดเตียงที่มีอยู่ข้างในด้วยตนเองถวายท่านพระอนุรุทธะ แล้วประดับ  
<span class="LineNumber"> 021 </span>ตกแต่งร่างกายมีกลิ่นแห่งเครื่องหอม เข้าไปหาท่านพระอนุรุทธะ แล้วได้กล่าวคำนี้กะท่าน  
<span class="LineNumber"> 022 </span>พระอนุรุทธะว่า ท่านเจ้าข้า พระคุณเจ้ามีรูปงามนัก น่าดูน่าชม ส่วนดิฉันก็มีรูปงามยิ่ง น่าดู  
<span class="LineNumber"> 023 </span>น่าชม, ทางที่ดีดิฉันควรจะเป็นภรรยาของพระคุณเจ้า.  
<span class="LineNumber"> 024 </span>	เมื่อนางพูดอย่างนี้ ท่านพระอนุรุทธะได้นิ่งเสีย.  
