<span class="LineNumber"> 001 </span>			๑. มุสาวาทวรรค สิกขาบทที่ ๑๐  
<span class="LineNumber"> 002 </span>			เรื่องภิกษุชาวรัฐอาฬวี  
<span class="LineNumber"> 003 </span>	[๓๔๙] โดยสมัยนั้น พระผู้มีพระภาคพุทธเจ้าประทับอยู่ ณ อัคคาฬวเจดีย์ เขตรัฐ  
<span class="LineNumber"> 004 </span>อาฬวี. ครั้งนั้น พวกภิกษุชาวรัฐอาฬวีช่วยกันทำนวกรรม ขุดเองบ้าง ให้คนอื่นขุดบ้างซึ่งปฐพี.  
<span class="LineNumber"> 005 </span>คนทั้งหลายพากันเพ่งโทษ ติเตียน โพนทะนาว่า ไฉน พระสมณะเชื้อสายพระศากยบุตรจึงได้  
<span class="LineNumber"> 006 </span>ขุดเองบ้าง ให้คนอื่นขุดบ้างซึ่งปฐพี? พระสมณะเชื้อสายพระศากยบุตร ย่อมเบียดเบียนอินทรีย์  
<span class="LineNumber"> 007 </span>อย่างหนึ่ง ซึ่งมีชีวะ. ภิกษุทั้งหลายได้ยินคนพวกนั้นเพ่งโทษ ติเตียน โพนทะนาอยู่. บรรดาที่  
<span class="LineNumber"> 008 </span>เป็นผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ ติเตียน  
<span class="LineNumber"> 009 </span>โพนทะนาว่า ไฉน ภิกษุชาวรัฐอาฬวีจึงได้ขุดเองบ้าง ให้คนอื่นขุดบ้างซึ่งปฐพีเล่า? แล้วกราบ  
<span class="LineNumber"> 010 </span>ทูลเนื้อความนั้นแด่พระผู้มีพระภาค.  
<span class="LineNumber"> 011 </span>				ทรงสอบถาม  
<span class="LineNumber"> 012 </span>	พระผู้มีพระภาคตรัสถามว่า ดูกรภิกษุทั้งหลาย ข่าวว่าพวกเธอขุดเองบ้าง ให้คนอื่นขุด  
<span class="LineNumber"> 013 </span>บ้างซึ่งปฐพี จริงหรือ?  
<span class="LineNumber"> 014 </span>	ภิกษุชาวรัฐอาฬวีทูลรับว่า จริง พระพุทธเจ้าข้า.  
<span class="LineNumber"> 015 </span>			ทรงติเตียนแล้วบัญญัติสิกขาบท  
<span class="LineNumber"> 016 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอจึงได้ขุด  
<span class="LineNumber"> 017 </span>เองบ้าง ให้คนอื่นขุดบ้างซึ่งปฐพีเล่า? เพราะคนทั้งหลายสำคัญในปฐพีว่ามีชีวะ การกระทำ  
<span class="LineNumber"> 018 </span>ของพวกเธอนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่ง  
<span class="LineNumber"> 019 </span>ของชุมชนที่เลื่อมใสแล้ว-.  
<span class="LineNumber"> 020 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 021 </span>				พระบัญญัติ  
<span class="LineNumber"> 022 </span>	๕๙. ๑๐. อนึ่ง ภิกษุใด ขุดก็ดี ให้ขุดก็ดี ซึ่งปฐพี,  เป็นปาจิตตีย์.  
<span class="LineNumber"> 023 </span>			เรื่องภิกษุชาวรัฐอาฬวี จบ. 
