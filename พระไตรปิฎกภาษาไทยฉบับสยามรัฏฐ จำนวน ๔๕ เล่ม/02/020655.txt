<span class="LineNumber"> 001 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 002 </span>ฉะนี้.  
<span class="LineNumber"> 003 </span>		เรื่องคนรับใช้ของเจ้าศากยะ จบ.  
<span class="LineNumber"> 004 </span>			เรื่องพระอาพาธ  
<span class="LineNumber"> 005 </span>	[๗๙๕] โดยสมัยต่อจากนั้นแล มีภิกษุรูปหนึ่งอาพาธอยู่ในเสนาสนะป่า ชาวบ้านได้  
<span class="LineNumber"> 006 </span>พากันนำของเคี้ยวของฉันไปสู่เสนาสนะป่า ครั้นแล้วได้กล่าวอาราธนาภิกษุนั้นว่า นิมนต์ฉันเถิด  
<span class="LineNumber"> 007 </span>ขอรับ.  
<span class="LineNumber"> 008 </span>	ภิกษุนั้นไม่รับ รังเกียจอยู่ว่า การรับของเคี้ยวหรือของฉันในเสนาสนะป่า ด้วยมือ  
<span class="LineNumber"> 009 </span>ของตน แล้วเคี้ยวฉัน พระผู้มีพระภาคทรงห้ามแล้ว ดังนี้ แล้วไม่สามารถไปเที่ยวบิณฑบาต  
<span class="LineNumber"> 010 </span>ได้อดอาหารแล้ว เธอได้แจ้งเรื่องนั้นแก่ภิกษุทั้งหลาย ภิกษุทั้งหลายได้กราบทูลเรื่องนั้นแด่  
<span class="LineNumber"> 011 </span>พระผู้มีพระภาค.  
<span class="LineNumber"> 012 </span>			พระพุทธานุญาตพิเศษ  
<span class="LineNumber"> 013 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 014 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ภิกษุผู้อาพาธรับของ  
<span class="LineNumber"> 015 </span>เคี้ยวหรือของฉัน ในเสนาสนะป่า ด้วยมือของตนแล้วเคี้ยวฉันได้.  
<span class="LineNumber"> 016 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 017 </span>				พระอนุบัญญัติ  
<span class="LineNumber"> 018 </span>	๑๔๕. ๔. ข. อนึ่ง ภิกษุใด อยู่ในเสนาสนะป่า ที่รู้กันว่า เป็นที่มีรังเกียจ  
<span class="LineNumber"> 019 </span>มีภัยเฉพาะหน้า รับของเคี้ยวก็ดี ของฉันก็ดี อันเขาไม่ได้บอกให้รู้ไว้ก่อน ด้วยมือ  
<span class="LineNumber"> 020 </span>ของตน ในวัดที่อยู่ ไม่ใช่ผู้อาพาธ เคี้ยวก็ดี ฉันก็ดี ภิกษุนั้นพึงแสดงคืนว่า  
<span class="LineNumber"> 021 </span>แน่ะเธอ ฉันต้องธรรมที่น่าติ ไม่เป็นที่สบาย ควรจะแสดงคืน ฉันแสดงคืน  
<span class="LineNumber"> 022 </span>ธรรมนั้น.  
<span class="LineNumber"> 023 </span>			เรื่องพระอาพาธ จบ. 
