<span class="LineNumber"> 001 </span>				สิกขาบทวิภังค์  
<span class="LineNumber"> 002 </span>	[๓๕๐] บทว่า อนึ่ง ... ใด ความว่า ผู้ใด คือผู้เช่นใด ...  
<span class="LineNumber"> 003 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ชื่อว่า ภิกษุ ที่  
<span class="LineNumber"> 004 </span>ทรงประสงค์ในอรรถนี้.  
<span class="LineNumber"> 005 </span>	ที่ชื่อว่า ปฐพี ได้แก่ปฐพี ๒ อย่าง คือ ปฐพีแท้อย่างหนึ่ง ปฐพีไม่แท้อย่างหนึ่ง.  
<span class="LineNumber"> 006 </span>	ที่ชื่อว่า ปฐพีแท้ คือ มีดินร่วนล้วน มีดินเหนียวล้วน มีหินน้อย มีกรวดน้อย  
<span class="LineNumber"> 007 </span>มีกระเบื้องน้อย มีแร่น้อย มีทรายน้อย มีดินร่วนมาก มีดินเหนียวมาก แม้ดินที่ยังไม่ได้เผาไฟ  
<span class="LineNumber"> 008 </span>ก็เรียกว่า ปฐพีแท้.  
<span class="LineNumber"> 009 </span>	กองดินร่วนก็ดี กองดินเหนียวก็ดี ที่ฝนตกรดเกิน ๔ เดือนมาแล้ว แม้นี้ก็เรียกว่า  
<span class="LineNumber"> 010 </span>ปฐพีแท้.  
<span class="LineNumber"> 011 </span>	ที่ชื่อว่า ปฐพีไม่แท้ คือเป็นหินล้วน เป็นกรวดล้วน เป็นกระเบื้องล้วน เป็นแร่ล้วน  
<span class="LineNumber"> 012 </span>เป็นทรายล้วน มีดินร่วนน้อย มีดินเหนียวน้อย มีหินมาก มีกรวด มีกระเบื้อง มีแร่ มีทรายมาก  
<span class="LineNumber"> 013 </span>แม้ดินที่เผาไฟแล้ว ก็เรียกว่า ปฐพีไม่แท้.  
<span class="LineNumber"> 014 </span>	กองดินร่วนก็ดี กองดินเหนียวก็ดี ที่ฝนตกรดยังหย่อนกว่า ๔ เดือน,  แม้นี้ก็เรียกว่า  
<span class="LineNumber"> 015 </span>ปฐพีไม่แท้.  
<span class="LineNumber"> 016 </span>	[๓๕๑] บทว่า ขุด คือ ขุดเอง ต้องอาบัติปาจิตตีย์.  
<span class="LineNumber"> 017 </span>	บทว่า ให้ขุด คือ ใช้ให้คนอื่นขุด ต้องอาบัติปาจิตตีย์.  
<span class="LineNumber"> 018 </span>	สั่งครั้งเดียว เขาขุดแม้หลายครั้ง ต้องอาบัติปาจิตตีย์.  
<span class="LineNumber"> 019 </span>				บทภาชนีย์  
<span class="LineNumber"> 020 </span>	[๓๕๒] ปฐพี ภิกษุสำคัญว่า ปฐพี ขุดเองก็ดี ใช้ให้เขาขุดก็ดี ทำลายเองก็ดี  
<span class="LineNumber"> 021 </span>ใช้ให้เขาทำลายก็ดี เผาไฟเองก็ดี ใช้ให้เขาเผาไฟก็ดี ต้องอาบัติปาจิตตีย์.  
<span class="LineNumber"> 022 </span>	ปฐพี ภิกษุสงสัย ขุดเองก็ดี ใช้ให้เขาขุดก็ดี ทำลายเองก็ดี ใช้ให้เขาทำลายก็ดี  
<span class="LineNumber"> 023 </span>เผาไฟเองก็ดี ใช้ให้เขาเผาไฟก็ดี ต้องอาบัติทุกกฏ.  
<span class="LineNumber"> 024 </span>	ปฐพี ภิกษุสำคัญว่า มิใช่ปฐพี ขุดเองก็ดี ใช้ให้เขาขุดก็ดี ทำลายเองก็ดี ใช้ให้  
<span class="LineNumber"> 025 </span>เขาทำลายก็ดี เผาไฟเองก็ดี ใช้ให้เขาเผาไฟก็ดี ไม่ต้องอาบัติ.  
