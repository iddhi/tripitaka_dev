<span class="LineNumber"> 001 </span>				พระบัญญัติ  
<span class="LineNumber"> 002 </span>	๖๘. ๙. อนึ่ง ภิกษุผู้ให้ทำซึ่งวิหารใหญ่ จะวางเช็ดหน้าเพียงไรแต่กรอบ  
<span class="LineNumber"> 003 </span>แห่งประตู จะบริกรรมช่องหน้าต่าง พึงยืนในที่ปราศจากของสดเขียว อำนวยให้  
<span class="LineNumber"> 004 </span>พอกได้ ๒-๓ ชั้น ถ้าเธออำนวยยิ่งกว่านั้น แม้ยืนในที่ปราศจากของสดเขียว ก็เป็น  
<span class="LineNumber"> 005 </span>ปาจิตตีย์.  
<span class="LineNumber"> 006 </span>			เรื่องพระฉันนะ จบ.  
<span class="LineNumber"> 007 </span>			_______________  
<span class="LineNumber"> 008 </span>				สิกขาบทวิภังค์  
<span class="LineNumber"> 009 </span>	[๓๙๘] วิหารที่ชื่อว่า ใหญ่ ท่านว่ามีเจ้าของ.  
<span class="LineNumber"> 010 </span>	ที่ชื่อว่า วิหาร ได้แก่ ตึกที่เขาโบกฉาบปูนไว้เฉพาะภายในก็ตาม ที่เขาโบกฉาบปูนไว้  
<span class="LineNumber"> 011 </span>เฉพาะภายนอกก็ตาม หรือที่เขาโบกฉาบปูนไว้ทั้งภายในทั้งภายนอกก็ตาม.  
<span class="LineNumber"> 012 </span>	บทว่า ผู้ให้ทำ คือ สร้างเองก็ดี ให้ผู้อื่นสร้างก็ดี.  
<span class="LineNumber"> 013 </span>	บทว่า เพียงไรแต่กรอบแห่งประตู คือ ชั่วหัตถบาสโดยรอบแห่งบานประตู.  
<span class="LineNumber"> 014 </span>	บทว่า จะวางเช็ดหน้า คือ จะวางประตู.  
<span class="LineNumber"> 015 </span>	บทว่า จะบริกรรมช่องหน้าต่าง คือ จะบริกรรมหน้าต่างให้มีสีเขียว สีดำ สียางไม้  
<span class="LineNumber"> 016 </span>ลายดอกไม้ เถาวัลย์ ฟันมังกร ดอกจอก.  
<span class="LineNumber"> 017 </span>	คำว่า พึงยืนในที่ปราศจากของสดเขียว อำนวยให้พอกได้ ๒-๓ ชั้น ความว่า  
<span class="LineNumber"> 018 </span>ที่ชื่อว่า ของสดเขียว ได้แก่ บุพพัณณชาติ อปรัณณชาติ.  
<span class="LineNumber"> 019 </span>	ถ้าภิกษุยืนสั่งการอยู่ในที่มีของสดเขียว ต้องอาบัติทุกกฏ.  
<span class="LineNumber"> 020 </span>	ให้มุงตามทางแถว พึงมุงเอง ๒ แถวๆ ที่ ๓ สั่งให้มุงแล้วพึงหลีกไป.  
<span class="LineNumber"> 021 </span>	ให้มุงเป็นชั้น พึงมุงเอง ๒ ชั้นๆ ที่  ๓ สั่งให้มุงแล้วพึงหลีกไป.  
<span class="LineNumber"> 022 </span>	[๓๙๙] คำว่า ถ้าเธออำนวยให้ยิ่งกว่านั้น แม้ยืนในที่ปราศจากของสดเขียว  
<span class="LineNumber"> 023 </span>ความว่า มุงด้วยอิฐ ต้องอาบัติปาจิตตีย์ทุกๆ แผ่นอิฐ.  
<span class="LineNumber"> 024 </span>	มุงด้วยแผ่นศิลา ต้องอาบัติปาจิตตีย์ทุกๆ แผ่นศิลา.  
<span class="LineNumber"> 025 </span>	โบกฉาบด้วยปูนขาว ต้องอาบัติปาจิตตีย์ทุกๆ ก้อนปูนขาว.  
