<span class="LineNumber"> 001 </span>			๑. มุสาวาทวรรค สิกขาบทที่ ๕  
<span class="LineNumber"> 002 </span>			เรื่องพระนวกะ  
<span class="LineNumber"> 003 </span>	[๒๘๙] โดยสมัยนั้น พระผู้มีพระภาคพุทธเจ้าประทับอยู่ ณ อัคคาฬวเจดีย์ เขตเมืองอาฬวี  
<span class="LineNumber"> 004 </span>ครั้งนั้น พวกอุบาสกพากันมาสู่อารามเพื่อฟังธรรม เมื่อพระธรรมกถึกแสดงธรรมจบแล้ว ภิกษุ  
<span class="LineNumber"> 005 </span>ชั้นเถระกลับไปยังที่อยู่ ภิกษุชั้นนวกะสำเร็จการนอนร่วมกับพวกอุบาสกอยู่ในศาลาที่ฟังธรรม  
<span class="LineNumber"> 006 </span>นั้นเอง เผลอสติ ไม่รู้สึกตัว เป็นผู้เปลือยกายละเมอ กรนอยู่.  
<span class="LineNumber"> 007 </span>	พวกอุบาสกต่างก็เพ่งโทษ ติเตียน โพนทะนาว่า ไฉนพระคุณเจ้าทั้งหลายจึงได้สำเร็จการ-  
<span class="LineNumber"> 008 </span>นอนเผลอสติ ไม่รู้สึกตัว เป็นผู้เปลือยกายละเมอ กรนอยู่เล่า  
<span class="LineNumber"> 009 </span>	ภิกษุทั้งหลายได้ยินอุบาสกเหล่านั้น เพ่งโทษ ติเตียน โพนทะนาอยู่ บรรดาที่เป็นผู้มักน้อย  
<span class="LineNumber"> 010 </span>สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ ติเตียน โพนทะนาว่า  
<span class="LineNumber"> 011 </span>ไฉนพระภิกษุทั้งหลาย จึงได้สำเร็จการนอนร่วมกับอนุปสัมบันเล่า แล้วกราบทูลเรื่องนั้น แด่-  
<span class="LineNumber"> 012 </span>พระผู้มีพระภาค  
<span class="LineNumber"> 013 </span>				ทรงสอบถาม  
<span class="LineNumber"> 014 </span>	พระผู้มีพระภาคตรัสถามว่า ดูกรภิกษุทั้งหลาย ข่าวว่า ภิกษุทั้งหลายสำเร็จการนอนร่วมกับ  
<span class="LineNumber"> 015 </span>อนุปสัมบัน จริงหรือ  
<span class="LineNumber"> 016 </span>	ภิกษุทั้งหลายทูลรับว่า จริง พระพุทธเจ้าข้า.  
<span class="LineNumber"> 017 </span>			ทรงติเตียนแล้วบัญญัติสิกขาบท  
<span class="LineNumber"> 018 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนโมฆบุรุษเหล่านั้น จึงได้  
<span class="LineNumber"> 019 </span>สำเร็จการนอนร่วมกับอนุปสัมบันเล่า การกระทำของโมฆบุรุษเหล่านั้นนั่น ไม่เป็นไปเพื่อความ  
<span class="LineNumber"> 020 </span>เลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่ง ของชุมชนที่เลื่อมใสแล้ว ...  
<span class="LineNumber"> 021 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ ขึ้นแสดงอย่างนี้ ว่าดังนี้:-  
<span class="LineNumber"> 022 </span>				พระบัญญัติ  
<span class="LineNumber"> 023 </span>	๕๔. ๕. ก. อนึ่ง ภิกษุใดสำเร็จการนอนร่วมกับอนุปสัมบัน  เป็นปาจิตตีย์.  
<span class="LineNumber"> 024 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 025 </span>ฉะนี้.  
<span class="LineNumber"> 026 </span>			เรื่องพระนวกะ จบ.  
