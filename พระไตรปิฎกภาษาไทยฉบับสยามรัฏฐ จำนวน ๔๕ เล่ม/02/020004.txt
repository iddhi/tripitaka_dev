<span class="LineNumber"> 001 </span>				สิกขาบทวิภังค์  
<span class="LineNumber"> 002 </span>	[๓] บทว่า จีวรสำเร็จแล้ว ความว่า จีวรของภิกษุทำสำเร็จแล้วก็ดี หายเสียก็ดี  
<span class="LineNumber"> 003 </span>ฉิบหายเสียก็ดี ถูกไฟไหม้เสียก็ดี หมดหวังว่าจะได้ทำจีวรก็ดี.  
<span class="LineNumber"> 004 </span>	คำว่า กฐิน ... เดาะเสียแล้ว คือ เดาะเสียแล้วด้วยมาติกาอันใดอันหนึ่งในมาติกา ๘  
<span class="LineNumber"> 005 </span>หรือสงฆ์เดาะเสียในระหว่าง.  
<span class="LineNumber"> 006 </span>	บทว่า ๑๐ วันเป็นอย่างยิ่ง คือ ทรงไว้ได้ ๑๐ วันเป็นอย่างมาก.  
<span class="LineNumber"> 007 </span>	ที่ชื่อว่า อติเรกจีวร ได้แก่จีวรที่ยังไม่ได้อธิษฐาน ยังไม่ได้วิกัป.  
<span class="LineNumber"> 008 </span>	ที่ชื่อว่า จีวร ได้แก่ผ้า ๖ ชนิด ชนิดใดชนิดหนึ่ง ซึ่งเข้าองค์กำหนดแห่งผ้าต้อง-  
<span class="LineNumber"> 009 </span>วิกัปเป็นอย่างต่ำ.  
<span class="LineNumber"> 010 </span>	คำว่า ให้ล่วงกำหนดนั้นไป เป็นนิสสัคคีย์ ความว่า เมื่ออรุณที่ ๑๑ ขึ้นมา  
<span class="LineNumber"> 011 </span>จีวรนั้นเป็นนิสสัคคีย์ คือเป็นของจำต้องเสียสละแก่สงฆ์ คณะ หรือ บุคคล.  
<span class="LineNumber"> 012 </span>		ดูกรภิกษุทั้งหลาย ก็แลภิกษุพึงเสียสละจีวรนั้น อย่างนี้:-  
<span class="LineNumber"> 013 </span>				วิธีเสียสละ  
<span class="LineNumber"> 014 </span>			เสียสละแก่สงฆ์  
<span class="LineNumber"> 015 </span>	[๔] ภิกษุรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษา  
<span class="LineNumber"> 016 </span>กว่า นั่งกระโหย่ง ประนมมือ กล่าวอย่างนี้ว่า  
<span class="LineNumber"> 017 </span>	ท่านเจ้าข้า จีวรผืนนี้ของข้าพเจ้า ล่วง ๑๐ วัน เป็นของจำจะสละข้าพเจ้า  
<span class="LineNumber"> 018 </span>สละจีวรผืนนี้แก่สงฆ์.  
<span class="LineNumber"> 019 </span>	ครั้นสละแล้วพึงแสดงอาบัติ ภิกษุผู้ฉลาด ผู้สามารถ พึงรับอาบัติ พึงคืนจีวรที่เสียสละ  
<span class="LineNumber"> 020 </span>ให้ด้วยญัตติกรรมวาจา ว่าดังนี้:-  
<span class="LineNumber"> 021 </span>	ท่านเจ้าข้า ขอสงฆ์จงฟังข้าพเจ้า จีวรผืนนี้ของภิกษุมีชื่อนี้เป็นของจำจะสละ  
<span class="LineNumber"> 022 </span>เธอสละแล้วแก่สงฆ์ ถ้าความพร้อมพรั่งของสงฆ์ถึงที่แล้ว สงฆ์พึงให้จีวรผืนนี้  
<span class="LineNumber"> 023 </span>แก่ภิกษุมีชื่อนี้.  
<span class="LineNumber"> 024 </span>			เสียสละแก่คณะ  
<span class="LineNumber"> 025 </span>	[๕]  ภิกษุรูปนั้นพึงเข้าไปหาภิกษุหลายรูป ห่มผ้าอุตราสงค์เฉวียงบ่า กราบเท้าภิกษุผู้แก่  
<span class="LineNumber"> 026 </span>พรรษากว่า นั่งกระโหย่ง ประนมมือ กล่าวอย่างนี้ว่า 
