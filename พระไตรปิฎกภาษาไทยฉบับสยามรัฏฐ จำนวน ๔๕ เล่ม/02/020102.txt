<span class="LineNumber"> 001 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่า เป็นผู้ขอ. ชื่อว่า ภิกษุ เพราะ  
<span class="LineNumber"> 002 </span>อรรถว่า ประพฤติภิกขาจริยวัตร. ชื่อว่า ภิกษุ เพราะอรรถว่า ทรงผืนผ้าที่ถูกทำลายแล้ว. ชื่อว่า  
<span class="LineNumber"> 003 </span>ภิกษุ โดยสมญา. ชื่อว่า ภิกษุ โดยปฏิญญา. ชื่อว่า ภิกษุ เพราะอรรถว่า เป็นเอหิภิกษุ. ชื่อว่า  
<span class="LineNumber"> 004 </span>ภิกษุ เพราะอรรถว่า เป็นผู้อุปสมบทแล้วด้วยไตรสรณคมน์. ชื่อว่า ภิกษุ เพราะอรรถว่า เป็น  
<span class="LineNumber"> 005 </span>ผู้เจริญ. ชื่อว่า ภิกษุ เพราะอรรถว่า มีสารธรรม. ชื่อว่า ภิกษุ เพราะอรรถว่า เป็นพระเสขะ.  
<span class="LineNumber"> 006 </span>ชื่อว่า ภิกษุ เพราะอรรถว่า เป็นพระอเสขะ. ชื่อว่า ภิกษุ เพราะอรรถว่า เป็นผู้อันสงฆ์พร้อม  
<span class="LineNumber"> 007 </span>เพรียงกันอุปสมบทให้ด้วยญัตติจตุตถกรรม อันไม่กำเริบ ควรแก่ฐานะ. บรรดาภิกษุเหล่านั้น  
<span class="LineNumber"> 008 </span>ภิกษุที่สงฆ์พร้อมเพรียงกันอุปสมบทให้ด้วยญัตติจตุตถกรรม อันไม่กำเริบ ควรแก่ฐานะ, นี้ ชื่อว่า  
<span class="LineNumber"> 009 </span>ภิกษุ ที่ทรงประสงค์ในอรรถนี้.  
<span class="LineNumber"> 010 </span>	ที่ชื่อว่า ผู้มิใช่ญาติ คือ ไม่ใช่คนเนื่องถึงกัน ทางมารดาก็ดี ทางบิดาก็ดี ตลอด ๗  
<span class="LineNumber"> 011 </span>ชั่วอายุของบุรพชนก.  
<span class="LineNumber"> 012 </span>	ที่ชื่อว่า ภิกษุณี ได้แก่ สตรีผู้อุปสมบทแล้วในสงฆ์ ๒ ฝ่าย.  
<span class="LineNumber"> 013 </span>	ภิกษุสั่งว่า จงซัก, ต้องอาบัติทุกกฏ. ขนเจียมที่ซักแล้ว เป็นนิสสัคคีย์.  
<span class="LineNumber"> 014 </span>	ภิกษุสั่งว่า จงย้อม, ต้องอาบัติทุกกฏ. ขนเจียมที่ย้อมแล้ว เป็นนิสสัคคีย์.  
<span class="LineNumber"> 015 </span>	ภิกษุสั่งว่า จงสาง, ต้องอาบัติทุกกฏ. ขนเจียมที่สางแล้ว เป็นนิสสัคคีย์ คือ เป็นของ  
<span class="LineNumber"> 016 </span>จำต้องเสียสละแก่สงฆ์ คณะ หรือบุคคล.  
<span class="LineNumber"> 017 </span>	ดูกรภิกษุทั้งหลาย ก็แลภิกษุพึงเสียสละขนเจียมนั้น อย่างนี้.  
<span class="LineNumber"> 018 </span>				วิธีเสียสละ  
<span class="LineNumber"> 019 </span>			เสียสละแก่สงฆ์  
<span class="LineNumber"> 020 </span>	ภิกษุรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษากว่า  
<span class="LineNumber"> 021 </span>นั่งกระหย่งประนมมือ กล่าวอย่างนี้ว่า  
<span class="LineNumber"> 022 </span>	ท่านเจ้าข้า ขนเจียมเหล่านี้ของข้าพเจ้า. ใช้ภิกษุณีผู้มิใช่ญาติซักแล้ว เป็น  
<span class="LineNumber"> 023 </span>ของจำจะสละ, ข้าพเจ้าสละขนเจียมเหล่านี้แก่สงฆ์.  
<span class="LineNumber"> 024 </span>	ครั้นสละแล้วพึงแสดงอาบัติ ภิกษุผู้ฉลาด ผู้สามารถ พึงรับอาบัติ พึงคืนขนเจียมที่  
<span class="LineNumber"> 025 </span>เสียสละให้ด้วยญัตติกรรมวาจา ว่าดังนี้:-  
