<span class="LineNumber"> 001 </span>			๓. โอวาทวรรค สิกขาบทที่ ๕  
<span class="LineNumber"> 002 </span>			เรื่องภิกษุรูปหนึ่ง  
<span class="LineNumber"> 003 </span>	[๔๔๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ภิกษุรูปหนึ่งเที่ยวบิณฑบาตไปตามถนน  
<span class="LineNumber"> 005 </span>แห่งหนึ่ง ในพระนครสาวัตถี. แม้ภิกษุณีรูปหนึ่งก็เที่ยวบิณฑบาตไปในถนนนั้น. ครั้งนั้นแล  
<span class="LineNumber"> 006 </span>ภิกษุนั้นได้กล่าวคำนี้กะภิกษุณีรูปนั้นว่า ไปเถิดน้องหญิง ณ สถานที่โน้นมีผู้ถวายภิกษา. แม้ภิกษุณี  
<span class="LineNumber"> 007 </span>รูปนั้นก็กล่าวอย่างนี้ว่า ไปเถิดพระคุณเจ้า ณ สถานที่โน้นมีผู้ถวายภิกษา. ภิกษุและภิกษุณีทั้งสอง  
<span class="LineNumber"> 008 </span>ได้เป็นเพื่อนเห็นกัน เพราะได้พบกันอยู่เนืองๆ  
<span class="LineNumber"> 009 </span>	ก็แลสมัยนั้น พระเจ้าหน้าที่แจกจีวรกำลังแจกจีวรของสงฆ์ จึงภิกษุณีรูปนั้นไปรับ  
<span class="LineNumber"> 010 </span>โอวาท แล้วเข้าไปหาภิกษุรูปนั้น อภิวาทแล้วยืนอยู่ ณ ที่ควรส่วนข้างหนึ่ง.  
<span class="LineNumber"> 011 </span>	ภิกษุรูปนั้นได้กล่าวคำนี้กะภิกษุณีนั้นผู้ยืนอยู่ ณ ที่ควรส่วนข้างหนึ่งว่า ดูกรน้องหญิง  
<span class="LineNumber"> 012 </span>ส่วนจีวรของฉันนี้ เธอจักยินดีหรือไม่?  
<span class="LineNumber"> 013 </span>	ภิกษุณีรับว่า ยินดี เจ้าข้า เพราะดิฉันมีจีวรเก่า.  
<span class="LineNumber"> 014 </span>	ภิกษุนั้นได้ให้จีวรแก่ภิกษุณีนั้น. แต่ภิกษุนั้นก็เป็นผู้มีจีวรเก่าอยู่เหมือนกัน. ภิกษุทั้งหลาย  
<span class="LineNumber"> 015 </span>จึงได้กล่าวกะภิกษุรูปนั้นว่า บัดนี้ ท่านจงเปลี่ยนจีวรของท่านเถิด. ภิกษุรูปนั้นได้แจ้งเรื่องนั้น  
<span class="LineNumber"> 016 </span>แก่ภิกษุทั้งหลาย. บรรดาภิกษุที่มักน้อย ... ต่างก็เพ่งโทษ ติเตียน โพนทะนาว่า ไฉน ภิกษุจึงได้ให้  
<span class="LineNumber"> 017 </span>จีวรแก่ภิกษุณีเล่า แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 018 </span>			ทรงสอบถามแล้วบัญญัติสิกขาบท  
<span class="LineNumber"> 019 </span>	พระผู้มีพระภาคทรงสอบถามภิกษุรูปนั้นว่า ดูกรภิกษุ ข่าวว่า เธอได้ให้จีวรแก่ภิกษุณี  
<span class="LineNumber"> 020 </span>จริงหรือ?  
<span class="LineNumber"> 021 </span>	ภิกษุรูปนั้นทูลรับว่า จริง พระพุทธเจ้าข้า. 
