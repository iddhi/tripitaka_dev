<span class="LineNumber"> 001 </span>				พระบัญญัติ  
<span class="LineNumber"> 002 </span>	๒๐.๑. อนึ่ง ภิกษุใดทรงอติเรกจีวร เป็นนิสสัคคิยปาจิตตีย์.  
<span class="LineNumber"> 003 </span>	สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 004 </span>ฉะนี้.  
<span class="LineNumber"> 005 </span>			เรื่องพระฉัพพัคคีย์ จบ.  
<span class="LineNumber"> 006 </span>				พระอนุบัญญัติ  
<span class="LineNumber"> 007 </span>			เรื่องพระอานนท์  
<span class="LineNumber"> 008 </span>	[๒] ก็โดยสมัยนั้นแล อติเรกจีวรที่เกิดแก่ท่านพระอานนท์มีอยู่ และท่านประสงค์จะ  
<span class="LineNumber"> 009 </span>ถวายจีวรนั้นแก่ท่านพระสารีบุตร แต่ท่านพระสารีบุตรอยู่ถึงเมืองสาเกต จึงท่านพระอานนท์มีความ  
<span class="LineNumber"> 010 </span>ปริวิตกว่า พระผู้มีพระภาคทรงบัญญัติสิกขาบทไว้ว่า ภิกษุไม่พึงทรงอติเรกจีวร ก็นี่อติเรกจีวร  
<span class="LineNumber"> 011 </span>บังเกิดแก่เรา และเราก็ใคร่จะถวายแก่ท่านพระสารีบุตร แต่ท่านอยู่ถึงเมืองสาเกต เราจะพึง  
<span class="LineNumber"> 012 </span>ปฏิบัติอย่างไรหนอ ครั้นแล้วท่านพระอานนท์ได้กราบทูลเรื่องนั้นแด่พระผู้มีพระภาค.  
<span class="LineNumber"> 013 </span>	พระผู้มีพระภาคตรัสถามว่า ดูกรอานนท์ ยังอีกนานเท่าไร สารีบุตรจึงจักกลับมา?  
<span class="LineNumber"> 014 </span>	พระอานนท์กราบทูลว่า จักกลับมาในวันที่ ๙ หรือวันที่ ๑๐ พระพุทธเจ้าข้า.  
<span class="LineNumber"> 015 </span>			ทรงอนุญาตอติเรกจีวร  
<span class="LineNumber"> 016 </span>	ลำดับนั้น พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 017 </span>แรกเกิดนั้น แล้วรับสั่งกะภิกษุทั้งหลายว่า  
<span class="LineNumber"> 018 </span>	ดูกรภิกษุทั้งหลาย เราอนุญาตให้ทรงอติเรกจีวรไว้ได้ ๑๐ วันเป็นอย่างยิ่ง.  
<span class="LineNumber"> 019 </span>	อนึ่ง พวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 020 </span>				พระอนุบัญญัติ  
<span class="LineNumber"> 021 </span>	๒๐.๑. ก. จีวรสำเร็จแล้ว กฐินอันภิกษุเดาะเสียแล้ว พึงทรงอติเรกจีวรได้  
<span class="LineNumber"> 022 </span>๑๐ วันเป็นอย่างยิ่ง ภิกษุให้ล่วงกำหนดนั้นไป เป็นนิสสัคคิยปาจิตตีย์.  
<span class="LineNumber"> 023 </span>			เรื่องพระอานนท์ จบ.  
