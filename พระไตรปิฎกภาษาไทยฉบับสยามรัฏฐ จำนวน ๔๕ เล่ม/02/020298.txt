<span class="LineNumber"> 001 </span>ที่ปิด บอกทางแก่คนหลงทาง หรือส่องประทีปในที่มืด ด้วยประสงค์ว่า คนมีจักษุจักเห็นรูป  
<span class="LineNumber"> 002 </span>ดังนี้, ดิฉันนี้ขอถึงพระผู้มีพระภาคเจ้าพระองค์นั้น ทั้งพระธรรม และภิกษุสงฆ์ว่าเป็นสรณะ  
<span class="LineNumber"> 003 </span>ขอพระคุณเจ้าจงจำดิฉันว่าเป็นอุบาสิกาผู้ถึงสรณะตลอดชีวิต จำเดิมแต่วันนี้เป็นต้นไป. ต่อ  
<span class="LineNumber"> 004 </span>จากนั้น ท่านพระอนุรุทธะเดินทางไปถึงพระนครสาวัตถีแล้ว ได้แจ้งความนั้นแก่ภิกษุทั้งหลาย  
<span class="LineNumber"> 005 </span>บรรดาภิกษุผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ  
<span class="LineNumber"> 006 </span>ติเตียน โพนทะนาว่า ไฉนท่านพระอนุรุทธะจึงได้สำเร็จการนอนร่วมกับมาตุคามเล่า ครั้นแล้ว  
<span class="LineNumber"> 007 </span>ภิกษุเหล่านั้นได้กราบทูลเรื่องนั้นแด่พระผู้มีพระภาค ...  
<span class="LineNumber"> 008 </span>				ทรงสอบถาม  
<span class="LineNumber"> 009 </span>	พระผู้มีพระภาคทรงสอบถามท่านพระอนุรุทธะว่า ดูกรอนุรุทธะ ข่าวว่า เธอสำเร็จการ  
<span class="LineNumber"> 010 </span>นอนร่วมกับมาตุคาม จริงหรือ?  
<span class="LineNumber"> 011 </span>	ท่านพระอนุรุทธะทูลรับว่า จริง พระพุทธเจ้าข้า.  
<span class="LineNumber"> 012 </span>			ทรงติเตียนแล้วบัญญัติสิกขาบท  
<span class="LineNumber"> 013 </span>	พระผู้มีพระภาคพุทธเจ้าทรงติเตียนว่า ดูกรอนุรุทธะ ไฉนเธอจึงได้สำเร็จการนอนร่วม  
<span class="LineNumber"> 014 </span>กับมาตุคามเล่า การกระทำของเธอนั่นไม่เป็นไปเพื่อความเลื่อมใสของชุมชนที่ยังไม่เลื่อมใส หรือ  
<span class="LineNumber"> 015 </span>เพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 016 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 017 </span>				พระบัญญัติ  
<span class="LineNumber"> 018 </span>	๕๕. ๖. อนึ่ง ภิกษุใดสำเร็จการนอนร่วมกับมาตุคาม เป็นปาจิตตีย์.  
<span class="LineNumber"> 019 </span>			เรื่องพระอนุรุทธะเถระ จบ.  
<span class="LineNumber"> 020 </span>				สิกขาบทวิภังค์  
<span class="LineNumber"> 021 </span>	[๒๙๕] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 022 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ ชื่อว่า ภิกษุ  
<span class="LineNumber"> 023 </span>ที่ทรงประสงค์ในอรรถนี้.  
<span class="LineNumber"> 024 </span>	ที่ชื่อว่า มาตุคาม ได้แก่หญิงมนุษย์ ไม่ใช่หญิงยักษ์ ไม่ใช่หญิงเปรต ไม่ใช่  
<span class="LineNumber"> 025 </span>สัตว์ดิรัจฉานตัวเมีย โดยที่สุดแม้เด็กหญิงที่เกิดในวันนั้น ไม่ต้องกล่าวถึงสตรีผู้ใหญ่.  
