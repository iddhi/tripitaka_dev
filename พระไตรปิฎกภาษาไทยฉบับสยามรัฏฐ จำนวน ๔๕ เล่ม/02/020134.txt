<span class="LineNumber"> 001 </span>ภิกษุ เพราะอรรถว่าเป็นผู้อุปสมบทแล้วด้วยไตรสรณคมน์. ชื่อว่า ภิกษุ เพราะอรรถว่าเป็นผู้  
<span class="LineNumber"> 002 </span>เจริญ. ชื่อว่า ภิกษุ เพราะอรรถว่ามีสารธรรม. ชื่อว่า ภิกษุ เพราะอรรถว่าเป็นพระเสขะ. ชื่อว่า  
<span class="LineNumber"> 003 </span>ภิกษุ เพราะอรรถว่า เป็นพระอเสขะ. ชื่อว่า ภิกษุ เพราะอรรถว่าเป็นผู้อันสงฆ์พร้อมเพรียงกัน  
<span class="LineNumber"> 004 </span>อุปสมบทให้ด้วยญัตติจตุตถกรรม อันไม่กำเริบ ควรแก่ฐานะ บรรดาภิกษุเหล่านั้น ภิกษุที่สงฆ์  
<span class="LineNumber"> 005 </span>พร้อมเพรียงกันอุปสมบทให้ด้วยญัตติจตุตถกรรม อันไม่กำเริบ ควรแก่ฐานะ นี้ชื่อว่า ภิกษุ  
<span class="LineNumber"> 006 </span>ที่ทรงประสงค์ในอรรถนี้.  
<span class="LineNumber"> 007 </span>	บาตรที่ชื่อว่า มีแผลหย่อนห้า คือ ไม่มีแผล มี ๑ แผล มี ๒ แผล มี ๓ แผล หรือ  
<span class="LineNumber"> 008 </span>มี ๔ แผล.  
<span class="LineNumber"> 009 </span>	บาตรที่ชื่อว่า ไม่มีแผล ได้แก่บาตรที่มีรอยร้าวยาวไม่ถึงสององคุลี.  
<span class="LineNumber"> 010 </span>	บาตรที่ชื่อว่า มีแผล ได้แก่บาตรที่มีรอยร้าวยาวถึงสององคุลี.  
<span class="LineNumber"> 011 </span>	บาตรที่ชื่อว่า ใหม่ ตรัสหมายถึงบาตรที่ขอเขามา.  
<span class="LineNumber"> 012 </span>	บทว่า ให้จ่าย คือ ขอเขา เป็นทุกกฏในประโยคที่ขอ, เป็นนิสสัคคีย์ด้วยได้บาตรมา,  
<span class="LineNumber"> 013 </span>จำต้องเสียสละในท่ามกลางสงฆ์.  
<span class="LineNumber"> 014 </span>	ภิกษุทุกรูปพึงถือบาตรที่อธิษฐานแล้วไปประชุม อย่าอธิษฐานบาตรเลวด้วยหมายจะได้  
<span class="LineNumber"> 015 </span>บาตรที่มีราคามาก, ถ้าอธิษฐานบาตรเลว ด้วยหมายจะได้บาตรที่มีราคามาก, ต้องอาบัติทุกกฏ.  
<span class="LineNumber"> 016 </span>	ดูกรภิกษุทั้งหลาย ก็แลภิกษุพึงเสียสละบาตรนั้น อย่างนี้:-  
<span class="LineNumber"> 017 </span>			วิธีเสียสละบาตร  
<span class="LineNumber"> 018 </span>	[๑๓๒] ภิกษุรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่  
<span class="LineNumber"> 019 </span>พรรษากว่า นั่งกระหย่งประนมมือ กล่าวอย่างนี้ว่า:-  
<span class="LineNumber"> 020 </span>	ท่านเจ้าข้า บาตรใบนี้ ข้าพเจ้ามีบาตรมีแผลหย่อนห้า ให้จ่ายมาแล้วเป็น  
<span class="LineNumber"> 021 </span>ของจำจะสละ, ข้าพเจ้าสละบาตรใบนี้แก่สงฆ์.  
<span class="LineNumber"> 022 </span>	ครั้นสละแล้ว พึงแสดงอาบัติ. ภิกษุผู้ฉลาด ผู้สามารถ พึงรับอาบัติ. สงฆ์พึงสมมติ  
<span class="LineNumber"> 023 </span>ภิกษุผู้ประกอบด้วยองค์ ๕ ให้เป็นผู้เปลี่ยนบาตร.  
<span class="LineNumber"> 024 </span>			องค์ ๕ ของภิกษุผู้เปลี่ยนบาตร  
<span class="LineNumber"> 025 </span>	องค์ ๕ นั้น คือ ๑ ไม่ถึงความลำเอียงเพราะความชอบพอ, ๒ ไม่ถึงความลำเอียง  
<span class="LineNumber"> 026 </span>เพราะเกลียดชัง, ๓ ไม่ถึงความลำเอียงเพราะงมงาย, ๔ ไม่ถึงความลำเอียงเพราะกลัว; และ ๕  
<span class="LineNumber"> 027 </span>รู้จักว่าทำอย่างไร เป็นอันเปลี่ยนหรือไม่เป็นอันเปลี่ยน.  
<span class="LineNumber"> 028 </span>	ดูกรภิกษุทั้งหลาย ก็แลสงฆ์พึงสมมติภิกษุผู้เปลี่ยนบาตรนั้น อย่างนี้:-  
