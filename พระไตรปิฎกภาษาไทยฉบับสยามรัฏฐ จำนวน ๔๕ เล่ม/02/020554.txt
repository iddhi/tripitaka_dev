<span class="LineNumber"> 001 </span>			๗. สัปปาณกวรรค สิกขาบทที่ ๗  
<span class="LineNumber"> 002 </span>			เรื่องภิกษุรูปหนึ่ง  
<span class="LineNumber"> 003 </span>	[๖๕๘] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ภิกษุรูปหนึ่งกำลังเดินทางไปสู่พระนครสาวัตถี  
<span class="LineNumber"> 005 </span>ในโกศลชนบท เดินทางไปทางประตูบ้านแห่งหนึ่ง. สตรีผู้หนึ่งทะเลาะกับสามีแล้วเดินออกจาก  
<span class="LineNumber"> 006 </span>บ้านไป พบภิกษุรูปนั้นแล้วได้ถามว่า พระคุณเจ้าจักไปไหน เจ้าข้า?  
<span class="LineNumber"> 007 </span>	ภิกษุนั้นตอบว่า ฉันจักไปสู่พระนครสาวัตถี จ้ะ.  
<span class="LineNumber"> 008 </span>	สตรีนั้นขอร้องว่า ดิฉันจักไปกับพระคุณเจ้าด้วย.  
<span class="LineNumber"> 009 </span>	ภิกษุนั้นกล่าวรับรองว่า ไปเถิด จ้ะ.  
<span class="LineNumber"> 010 </span>	ขณะนั้น สามีของสตรีนั้นออกจากบ้านแล้ว ถามคนทั้งหลายว่า พวกท่านเห็นสตรีมี  
<span class="LineNumber"> 011 </span>รูปร่างอย่างนี้บ้างไหม?  
<span class="LineNumber"> 012 </span>	คนทั้งหลายตอบว่า สตรีมีรูปร่างเช่นว่านั้นเดินไปกับพระ.  
<span class="LineNumber"> 013 </span>	ในทันที เขาได้ติดตามไปจับภิกษุนั้นทุบตีแล้วปล่อยไป ภิกษุนั้นนั่งพ้อตนเองอยู่ ณ  
<span class="LineNumber"> 014 </span>โคนต้นไม้แห่งหนึ่ง.  
<span class="LineNumber"> 015 </span>	จึงสตรีนั้นได้กล่าวกะบุรุษผู้สามีว่า นาย พระรูปนั้นมิได้พาดิฉันไป ดิฉันต่างหากไปกับ  
<span class="LineNumber"> 016 </span>ท่าน พระรูปนั้นไม่ใช่เป็นตัวการ นายจงไปขอขมาโทษท่านเสีย.  
<span class="LineNumber"> 017 </span>	บุรุษนั้นได้ขอขมาโทษภิกษุนั้น ในทันใดนั้นแล.  
<span class="LineNumber"> 018 </span>	ครั้นภิกษุนั้นไปถึงพระนครสาวัตถีแล้ว ได้เล่าเรื่องนั้นแก่ภิกษุทั้งหลาย บรรดาภิกษุที่  
<span class="LineNumber"> 019 </span>เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉน ภิกษุจึงได้ชักชวนแล้วเดินทางไกล  
<span class="LineNumber"> 020 </span>สายเดียวกันกับมาตุคามเล่า  
<span class="LineNumber"> 021 </span>				ทรงสอบถาม  
<span class="LineNumber"> 022 </span>	พระผู้มีพระภาคทรงสอบถามภิกษุรูปนั้นว่า ดูกรภิกษุ ข่าวว่า เธอชักชวนแล้วเดินทาง  
<span class="LineNumber"> 023 </span>ไกลสายเดียวกับมาตุคาม จริงหรือ?  
<span class="LineNumber"> 024 </span>	ภิกษุรูปนั้นทูลรับว่า จริง พระพุทธเจ้าข้า.  
