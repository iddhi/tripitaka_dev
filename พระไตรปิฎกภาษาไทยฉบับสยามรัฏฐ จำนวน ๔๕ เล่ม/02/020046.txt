<span class="LineNumber"> 001 </span>			๑. จีวรวรรค สิกขาบทที่ ๗  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๕๘] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น พระฉัพพัคคีย์เข้าไปหาภิกษุทั้งหลายผู้มีจีวร  
<span class="LineNumber"> 005 </span>ถูกชิงไป แล้วกล่าวอย่างนี้ว่า อาวุโสทั้งหลาย การขอจีวรต่อพ่อเจ้าเรือนหรือแม่เจ้าเรือนผู้มิใช่  
<span class="LineNumber"> 006 </span>ญาติ พระผู้มีพระภาคทรงอนุญาตแก่ภิกษุผู้มีจีวรถูกชิงไป หรือผู้มีจีวรฉิบหายแล้ว ท่านทั้งหลาย  
<span class="LineNumber"> 007 </span>จงขอจีวรเถิด.  
<span class="LineNumber"> 008 </span>	ภิกษุเหล่านั้นกล่าวว่า พอแล้ว ขอรับ พวกผมได้จีวรมาแล้ว.  
<span class="LineNumber"> 009 </span>	ฉ. พวกผมจะขอเพื่อประโยชน์ของพวกท่าน.  
<span class="LineNumber"> 010 </span>	ภิ. จงขอเถิด ขอรับ.  
<span class="LineNumber"> 011 </span>	ลำดับนั้น พระฉัพพัคคีย์เข้าไปหาพวกพ่อเจ้าเรือนผู้มิใช่ญาติ แล้วกล่าวคำนี้ว่า ท่าน-  
<span class="LineNumber"> 012 </span>ทั้งหลาย พวกภิกษุที่มีจีวรถูกชิงไปมาแล้ว ขอท่านทั้งหลายจงถวายจีวรแก่พวกเธอ ดังนี้แล้ว  
<span class="LineNumber"> 013 </span>ขอจีวรได้มาเป็นอันมาก  
<span class="LineNumber"> 014 </span>	ครั้งนั้น บุรุษผู้หนึ่ง นั่งอยู่ในที่ชุมชน พูดกะบุรุษอีกผู้หนึ่งว่า พระคุณเจ้าทั้งหลาย  
<span class="LineNumber"> 015 </span>ผู้มีจีวรถูกชิงไปมาแล้ว ข้าพเจ้าได้ถวายจีวรแก่ท่านเหล่านั้นแล้ว แม้บุรุษอีกผู้หนึ่งนั้นก็กล่าว  
<span class="LineNumber"> 016 </span>อย่างนี้ว่า แม้ข้าพเจ้าก็ได้ถวายไปแล้ว แม้บุรุษอื่นอีกก็กล่าวอย่างนี้ว่า แม้ข้าพเจ้าก็ได้ถวายไป  
<span class="LineNumber"> 017 </span>แล้ว บุรุษเหล่านั้น จึงพากันเพ่งโทษ ติเตียน โพนทะนาว่า ไฉนพระสมณะเชื้อสายพระศากยบุตร  
<span class="LineNumber"> 018 </span>จึงไม่รู้จักประมาณ ขอจีวรมามากมายเล่า พระสมณะเชื้อสายพระศากยบุตร จักทำการค้าผ้า  
<span class="LineNumber"> 019 </span>หรือจัดตั้งร้านขายผ้า.  
<span class="LineNumber"> 020 </span>	ภิกษุทั้งหลายได้ยินชาวบ้านเหล่านั้น เพ่งโทษ ติเตียน โพนทะนาอยู่ บรรดาภิกษุที่  
<span class="LineNumber"> 021 </span>เป็นผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ ติเตียน  
<span class="LineNumber"> 022 </span>โพนทะนาว่า ไฉนพระฉัพพัคคีย์จึงได้ไม่รู้จักประมาณ ขอจีวรมามากมายเล่า แล้วกราบทูลเรื่อง  
<span class="LineNumber"> 023 </span>นั้นแด่พระผู้มีพระภาค.  
