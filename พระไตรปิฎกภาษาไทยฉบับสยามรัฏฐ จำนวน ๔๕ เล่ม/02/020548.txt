<span class="LineNumber"> 001 </span>	มารดาของเด็กเหล่านั้นก็อนุญาตทันที ด้วยคิดเห็นว่า เด็กเหล่านี้ต่างก็มีฉันทะร่วมกัน  
<span class="LineNumber"> 002 </span>มีความมุ่งหมายดีด้วยกันทุกคน.  
<span class="LineNumber"> 003 </span>	เด็กพวกนั้นเข้าไปหาภิกษุทั้งหลายขอบรรพชาแล้ว.  
<span class="LineNumber"> 004 </span>	ภิกษุทั้งหลายก็ได้ให้เด็กพวกนั้นบรรพชาและอุปสมบท.  
<span class="LineNumber"> 005 </span>	ครั้นปัจจุสสมัยแห่งราตรี ภิกษุใหม่เหล่านั้นลุกขึ้นร้องไห้วิงวอนว่า ขอท่านทั้งหลาย  
<span class="LineNumber"> 006 </span>จงให้ข้าวต้ม จงให้ข้าวสวย จงให้ของเคี้ยว.  
<span class="LineNumber"> 007 </span>	ภิกษุทั้งหลายกล่าวอย่างนี้ว่า อาวุโสทั้งหลาย จงรอให้ราตรีสว่างก่อน ถ้าข้าวต้มมี  
<span class="LineNumber"> 008 </span>จักดื่มได้ ถ้าข้าวสวยมี จักฉันได้ ถ้าของเคี้ยวมี จักเคี้ยวฉันได้ ถ้าข้าวต้มข้าวสวยหรือของ  
<span class="LineNumber"> 009 </span>เคี้ยวไม่มี ต้องเที่ยวบิณฑบาตฉัน.  
<span class="LineNumber"> 010 </span>	ภิกษุใหม่เหล่านั้นอันภิกษุทั้งหลายแม้กล่าวอยู่อย่างนี้แล ก็ยังร้องไห้วิงวอนอยู่อย่างนั้น  
<span class="LineNumber"> 011 </span>แลว่า จงให้ข้าวต้ม จงให้ข้าวสวย จงให้ของเคี้ยว ดังนี้ ย่อมถ่ายอุจจาระรดบ้าง ถ่าย  
<span class="LineNumber"> 012 </span>ปัสสาวะรดบ้าง ซึ่งเสนาสนะ.  
<span class="LineNumber"> 013 </span>	[๖๕๐] พระผู้มีพระภาคทรงตื่นบรรทม ณ เวลาปัจจุสสมัยแห่งราตรี ได้ทรงสดับเสียง  
<span class="LineNumber"> 014 </span>เด็กๆ ครั้นแล้วตรัสเรียกท่านพระอานนท์มาตรัสถามว่า นั่นเสียงเด็กๆ หรือ อานนท์?  
<span class="LineNumber"> 015 </span>	จึงท่านพระอานนท์ได้กราบทูลเรื่องนั้นแด่พระผู้มีพระภาคแล้ว.  
<span class="LineNumber"> 016 </span>			ประชุมสงฆ์ทรงบัญญัติสิกขาบท  
<span class="LineNumber"> 017 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 018 </span>เพราะเหตุแรกเกิดนั้น แล้วทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุ  
<span class="LineNumber"> 019 </span>ทั้งหลายรู้อยู่ยังบุคคลมีอายุหย่อน ๒๐ ปี ให้อุปสมบท จริงหรือ?  
<span class="LineNumber"> 020 </span>	ภิกษุทั้งหลายทูลรับว่า จริง พระพุทธเจ้าข้า.  
<span class="LineNumber"> 021 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉน โมฆบุรุษเหล่านั้นรู้อยู่  
<span class="LineNumber"> 022 </span>จึงได้ยังบุคคลมีอายุหย่อน ๒๐ ปี ให้อุปสมบทเล่า? เพราะบุคคลมีอายุหย่อน ๒๐ ปี เป็นผู้ไม่  
<span class="LineNumber"> 023 </span>อดทนต่อเย็น ร้อน หิวกระหาย เป็นผู้มีปกติไม่ทนทานต่อสัมผัสแห่ง เหลือบ ยุง ลมแดด  
<span class="LineNumber"> 024 </span>สัตว์เสือกคลาน ต่อคำกล่าวที่เขากล่าวร้าย อันมาแล้วไม่ดี ต่อทุกขเวทนาทางกาย อันกล้าแข็ง  
<span class="LineNumber"> 025 </span>เผ็ดร้อน ไม่เป็นที่ยินดี ไม่เป็นที่พอใจ อันอาจผลาญชีวิตได้ ที่เกิดขึ้นแล้ว อันบุคคลมีอายุ  
<span class="LineNumber"> 026 </span>ครบ ๒๐ ปีเท่านั้น จึงจะเป็นผู้อดทนต่อเย็น ร้อน หิวกระหาย เป็นผู้มีปกติทนทานต่อสัมผัส 
