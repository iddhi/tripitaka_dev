<span class="LineNumber"> 001 </span>	ภ. ดูกรภิกษุทั้งหลาย การกระทำของสาคตะไม่เหมาะ ไม่สม ไม่ควร ไม่ใช่กิจของสมณะ  
<span class="LineNumber"> 002 </span>ใช้ไม่ได้ ไม่ควรทำ, ไฉน สาคตะจึงได้ดื่มน้ำที่ทำผู้ดื่มให้เมาเล่า? การกระทำของสาคตะนั่น  
<span class="LineNumber"> 003 </span>ไม่เป็นไปเพื่อความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่  
<span class="LineNumber"> 004 </span>เลื่อมใสแล้ว ...  
<span class="LineNumber"> 005 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดง อย่างนี้ ว่าดังนี้:-  
<span class="LineNumber"> 006 </span>				พระบัญญัติ  
<span class="LineNumber"> 007 </span>	๑๐๐. ๑. เป็นปาจิตตีย์ ในเพราะดื่มสุราและเมรัย.  
<span class="LineNumber"> 008 </span>			เรื่องพระสาคตะ จบ.  
<span class="LineNumber"> 009 </span>			_______________  
<span class="LineNumber"> 010 </span>				สิกขาบทวิภังค์  
<span class="LineNumber"> 011 </span>	[๕๗๖] ที่ชื่อว่า สุรา ได้แก่สุราที่ทำด้วยแป้ง สุราที่ทำด้วยขนม สุราที่ทำด้วยข้าวสุก  
<span class="LineNumber"> 012 </span>สุราที่หมักส่าเหล้า สุราที่ผสมด้วยเครื่องปรุง.  
<span class="LineNumber"> 013 </span>	ที่ชื่อ เมรัย ได้แก่น้ำดองดอกไม้ น้ำดองผลไม้ น้ำดองน้ำผึ้ง น้ำดองน้ำอ้อยงบ  
<span class="LineNumber"> 014 </span>น้ำดองที่ผสมด้วยเครื่องปรุง.  
<span class="LineNumber"> 015 </span>	คำว่า ดื่ม คือ ดื่ม โดยที่สุดแม้ด้วยปลายหญ้าคา, ต้องอาบัติปาจิตตีย์.  
<span class="LineNumber"> 016 </span>				บทภาชนีย์  
<span class="LineNumber"> 017 </span>				ติกะปาจิตตีย์  
<span class="LineNumber"> 018 </span>	[๕๗๗] น้ำเมา ภิกษุสำคัญว่าน้ำเมา ดื่ม, ต้องอาบัติปาจิตตีย์. น้ำเมา ภิกษุสงสัย ดื่ม,  
<span class="LineNumber"> 019 </span>ต้องอาบัติปาจิตตีย์.  
<span class="LineNumber"> 020 </span>	น้ำเมา ภิกษุสำคัญว่ามิใช่น้ำเมา ดื่ม, ต้องอาบัติปาจิตตีย์.  
<span class="LineNumber"> 021 </span>				ทุกะทุกกฏ  
<span class="LineNumber"> 022 </span>	ไม่ใช่น้ำเมา ภิกษุสำคัญว่าน้ำเมา ดื่ม, ต้องอาบัติทุกกฏ.  
<span class="LineNumber"> 023 </span>	ไม่ใช่น้ำเมา ภิกษุสงสัย ดื่ม, ต้องอาบัติทุกกฏ.  
