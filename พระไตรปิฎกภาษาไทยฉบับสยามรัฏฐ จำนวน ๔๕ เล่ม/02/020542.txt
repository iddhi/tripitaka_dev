<span class="LineNumber"> 001 </span>			๗. สัปปาณกวรรค สิกขาบทที่ ๓  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๖๓๙] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี ครั้งนั้น พระฉัพพัคคีย์รู้อยู่ฟื้นอธิกรณ์ที่ทำเสร็จแล้ว  
<span class="LineNumber"> 005 </span>ตามธรรมเพื่อทำอีก ด้วยกล่าวหาว่า กรรมไม่เป็นอันทำแล้ว กรรมที่ทำแล้วไม่ดี กรรมต้องทำใหม่  
<span class="LineNumber"> 006 </span>กรรมไม่เป็นอันทำเสร็จแล้ว กรรมที่ทำเสร็จแล้วไม่ดี ต้องทำให้เสร็จใหม่ บรรดาภิกษุที่เป็นผู้  
<span class="LineNumber"> 007 </span>มักน้อย ... ต่างก็เพ่งโทษ ติเตียน โพนทะนาว่า ไฉน พระฉัพพัคคีย์รู้อยู่ จึงได้ฟื้นอธิกรณ์ที่ทำ  
<span class="LineNumber"> 008 </span>เสร็จแล้วตามธรรมเพื่อทำใหม่เล่า? แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 009 </span>				ทรงสอบถาม  
<span class="LineNumber"> 010 </span>	พระผู้มีพระภาคทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า พวกเธอรู้อยู่  
<span class="LineNumber"> 011 </span>ฟื้นอธิกรณ์ที่ทำเสร็จแล้วตามธรรมเพื่อทำอีก จริงหรือ?  
<span class="LineNumber"> 012 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 013 </span>			ทรงติเตียนแล้วบัญญัติสิกขาบท  
<span class="LineNumber"> 014 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอรู้อยู่ จึงได้  
<span class="LineNumber"> 015 </span>ฟื้นอธิกรณ์ที่ทำเสร็จแล้วตามธรรมเพื่อทำอีกเล่า? การกระทำของพวกเธอนั่น ไม่เป็นไปเพื่อ  
<span class="LineNumber"> 016 </span>ความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 017 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 018 </span>				พระบัญญัติ  
<span class="LineNumber"> 019 </span>	๑๑๒. ๓. อนึ่ง ภิกษุใด รู้อยู่ ฟื้นอธิกรณ์ที่ทำเสร็จแล้วตามธรรม เพื่อทำอีก  
<span class="LineNumber"> 020 </span>เป็นปาจิตตีย์.  
<span class="LineNumber"> 021 </span>			เรื่องพระฉัพพัคคีย์ จบ.  
<span class="LineNumber"> 022 </span>			______________  
