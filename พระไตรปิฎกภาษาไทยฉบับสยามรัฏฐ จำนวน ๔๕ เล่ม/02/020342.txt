<span class="LineNumber"> 001 </span>				พระบัญญัติ  
<span class="LineNumber"> 002 </span>	๕๘. ๙. อนึ่ง ภิกษุใด บอกอาบัติชั่วหยาบของภิกษุ แก่อนุปสัมบัน เว้นไว้  
<span class="LineNumber"> 003 </span>แต่ภิกษุได้รับสมมติ,  เป็นปาจิตตีย์.  
<span class="LineNumber"> 004 </span>			เรื่องพระอุปนันทศากยบุตร จบ.  
<span class="LineNumber"> 005 </span>				สิกขาบทวิภังค์  
<span class="LineNumber"> 006 </span>	[๓๔๓] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 007 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่า เป็นผู้ขอ ... นี้ ชื่อว่า ภิกษุ  
<span class="LineNumber"> 008 </span>ที่ทรงประสงค์ในอรรถนี้.  
<span class="LineNumber"> 009 </span>	บทว่า ของภิกษุ คือ ของภิกษุรูปอื่น.  
<span class="LineNumber"> 010 </span>	อาบัติที่ชื่อว่า ชั่วหยาบ ได้แก่ ปาราชิก ๔ และสังฆาทิเสส ๑๓.  
<span class="LineNumber"> 011 </span>	ที่ชื่อว่า อนุปสัมบัน คือ เว้นภิกษุและภิกษุณี นอกนั้นชื่อว่าอนุปสัมบัน.  
<span class="LineNumber"> 012 </span>	บทว่า บอก คือ บอกแก่สตรี บุรุษ คฤหัสถ์ หรือบรรพชิต.  
<span class="LineNumber"> 013 </span>	บทว่า เว้นไว้แต่ภิกษุได้รับสมมติ คือ ยกเว้นแต่ภิกษุที่สงฆ์สมมติ.  
<span class="LineNumber"> 014 </span>				บทภาชนีย์  
<span class="LineNumber"> 015 </span>	[๓๔๔] การสมมติภิกษุ กำหนดอาบัติ ไม่กำหนดสกุลก็มี,  การสมมติภิกษุ กำหนด  
<span class="LineNumber"> 016 </span>สกุล ไม่กำหนดอาบัติก็มี,  การสมมติภิกษุ กำหนดอาบัติและกำหนดสกุลก็มี,  การสมมติภิกษุ  
<span class="LineNumber"> 017 </span>ไม่กำหนดอาบัติ ไม่กำหนดสกุลก็มี.  
<span class="LineNumber"> 018 </span>	ที่ชื่อว่า กำหนดอาบัติ คือ สงฆ์กำหนดอาบัติว่า พึงบอกตามจำนวนอาบัติเท่านี้.  
<span class="LineNumber"> 019 </span>	ที่ชื่อว่า กำหนดสกุล คือ สงฆ์กำหนดสกุลว่า พึงบอกในสกุลมีจำนวนเท่านี้.  
<span class="LineNumber"> 020 </span>	ที่ชื่อว่า กำหนดอาบัติและกำหนดสกุล คือ สงฆ์กำหนดอาบัติและกำหนดสกุลไว้  
<span class="LineNumber"> 021 </span>ว่า พึงบอกตามจำนวนอาบัติเท่านี้ ในสกุลมีจำนวนเท่านี้.  
<span class="LineNumber"> 022 </span>	ที่ชื่อว่า ไม่กำหนดอาบัติ ไม่กำหนดสกุล คือ สงฆ์ไม่ได้กำหนดอาบัติ และไม่ได้  
<span class="LineNumber"> 023 </span>กำหนดสกุลไว้ว่า พึงบอกตามจำนวนอาบัติเท่านี้ ในสกุลมีจำนวนเท่านี้.  
<span class="LineNumber"> 024 </span>	[๓๔๕] ในการกำหนดอาบัติ ภิกษุบอกอาบัติอื่นนอกจากอาบัติที่สงฆ์กำหนดไว้ ต้อง  
<span class="LineNumber"> 025 </span>อาบัติปาจิตตีย์.  
