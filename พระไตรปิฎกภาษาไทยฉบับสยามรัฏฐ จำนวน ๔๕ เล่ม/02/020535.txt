<span class="LineNumber"> 001 </span>			๖. สุราปานวรรค สิกขาบทที่ ๑๐  
<span class="LineNumber"> 002 </span>			เรื่องพระสัตตรสวัคคีย์  
<span class="LineNumber"> 003 </span>	[๖๒๗] โดยสมัยนั้น พระผู้มีพระภาคพระพุทธเจ้าประทับอยู่ ณ พระเชตวันอารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี ครั้งนั้น พระสัตตรสวัคคีย์เป็นผู้ไม่เก็บงำบริขาร  
<span class="LineNumber"> 005 </span>พระฉัพพัคคีย์จึงซ่อนบาตรบ้าง จีวรบ้าง ของพระสัตตรสวัคคีย์ๆ จึงกล่าวขอร้องพระฉัพพัคคีย์ว่า  
<span class="LineNumber"> 006 </span>อาวุโสทั้งหลาย ขอท่านจงคืนบาตรให้แก่พวกผมดังนี้บ้าง ว่าขอท่านจงคืนจีวรให้แก่พวกผมดังนี้  
<span class="LineNumber"> 007 </span>บ้าง. พระฉัพพัคคีย์พากันหัวเราะ พระสัตตรสวัคคีย์ร้องไห้ ภิกษุทั้งหลายพากันถามว่า อาวุโส  
<span class="LineNumber"> 008 </span>ทั้งหลาย พวกท่านร้องไห้ทำไม?  
<span class="LineNumber"> 009 </span>	พระสัตตรสวัคคีย์ตอบว่า อาวุโสทั้งหลาย พวกพระฉัพพัคคีย์เหล่านี้พากันซ่อนบาตร  
<span class="LineNumber"> 010 </span>บ้าง จีวรบ้าง ของพวกผม.  
<span class="LineNumber"> 011 </span>	บรรดาภิกษุที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉน พระฉัพพัคคีย์  
<span class="LineNumber"> 012 </span>จึงได้ซ่อนบาตรบ้าง จีวรบ้าง ของภิกษุทั้งหลายเล่า? แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 013 </span>				ทรงสอบถาม  
<span class="LineNumber"> 014 </span>	พระผู้มีพระภาคทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า พวกเธอซ่อน  
<span class="LineNumber"> 015 </span>บาตรบ้าง จีวรบ้าง ของภิกษุทั้งหลายจริงหรือ?  
<span class="LineNumber"> 016 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 017 </span>			ทรงติเตียนแล้วบัญญัติสิกขาบท  
<span class="LineNumber"> 018 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอจึงได้ซ่อน  
<span class="LineNumber"> 019 </span>บาตรบ้าง จีวรบ้าง ของภิกษุทั้งหลายเล่า? การกระทำของพวกเธอนั่นไม่เป็นไปเพื่อความเลื่อม  
<span class="LineNumber"> 020 </span>ใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 021 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 022 </span>				พระบัญญัติ  
<span class="LineNumber"> 023 </span>	๑๐๙. ๑๐. อนึ่ง ภิกษุใด ซ่อนก็ดี ให้ซ่อนก็ดี ซึ่งบาตรก็ดี จีวรก็ดี ผ้าปู  
<span class="LineNumber"> 024 </span>นั่งก็ดี กล่องเข็มก็ดี ประคดเอวก็ดี ของภิกษุ โดยที่สุดแม้หมายจะหัวเราะ เป็น  
<span class="LineNumber"> 025 </span>ปาจิตตีย์.  
<span class="LineNumber"> 026 </span>			เรื่องพระสัตตรสวัคคีย์ จบ.  
