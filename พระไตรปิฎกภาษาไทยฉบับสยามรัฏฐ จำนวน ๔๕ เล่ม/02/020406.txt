<span class="LineNumber"> 001 </span>			๓. โอวาทวรรค สิกขาบทที่ ๖  
<span class="LineNumber"> 002 </span>			เรื่องพระอุทายี  
<span class="LineNumber"> 003 </span>	[๔๔๗] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ท่านพระอุทายีเป็นผู้สามารถทำจีวรกรรม.  
<span class="LineNumber"> 005 </span>ภิกษุณีรูปหนึ่งเข้าไปหาท่านแล้วพูดว่า ดิฉันขอโอกาส เจ้าค่ะ ขอพระคุณเจ้าช่วยเย็บจีวรให้ดิฉัน  
<span class="LineNumber"> 006 </span>ด้วย. ฝ่ายท่านพระอุทายีเย็บจีวรให้นางแล้ว ทำการย้อมอย่างดี ทำบริกรรมเรียบร้อยแล้ว เขียน-  
<span class="LineNumber"> 007 </span>รูปอันวิจิตร ตามความคิดเห็นไว้ในท่ามกลางแล้วพับเก็บไว้.  
<span class="LineNumber"> 008 </span>	ครั้นภิกษุณีนั่นเข้าไปหาท่านพระอุทายีแล้วถามว่า จีวรนั้นเสร็จแล้วหรือยัง เจ้าค่ะ?  
<span class="LineNumber"> 009 </span>	พระอุทายีตอบว่า เสร็จแล้ว น้องหญิง เชิญนำจีวรผืนนี้ตามที่พับไว้แล้วไปเก็บไว้  
<span class="LineNumber"> 010 </span>เมื่อไร ภิกษุณีสงฆ์มารับโอวาท จึงค่อยห่มจีวรผืนนี้เดินตามมาเบื้องหลังภิกษุณีสงฆ์.  
<span class="LineNumber"> 011 </span>	ฝ่ายภิกษุณีนั้นนำจีวรตามที่พับไว้นั้น ไปเก็บไว้ ถึงคราวที่ภิกษุณีสงฆ์มารับโอวาท จึง  
<span class="LineNumber"> 012 </span>ห่มจีวรผืนนั้น เดินตามมาเบื้องหลังภิกษุณีสงฆ์ ประชาชน พากันเพ่งโทษ ติเตียน โพนทะนาว่า  
<span class="LineNumber"> 013 </span>ภิกษุณีพวกนี้หมดความเกรงกลัว เป็นคนชั่ว ไม่มียางอาย เขียนรูปอันวิจิตรตามความเห็นไว้  
<span class="LineNumber"> 014 </span>ที่จีวรได้.  
<span class="LineNumber"> 015 </span>	ภิกษุณีทั้งหลายถามว่า นี่ใครทำ?  
<span class="LineNumber"> 016 </span>	ภิกษุณีนั้นตอบว่า พระคุณเจ้าอุทายี.  
<span class="LineNumber"> 017 </span>	ภิกษุณีทั้งหลายพูดว่า รูปอย่างนี้ไม่งาม แม้แก่พวกนักเลงที่หมดความเกรงกลัว ไม่มี  
<span class="LineNumber"> 018 </span>ยางอาย ไฉนจะงามแก่พระคุณเจ้าอุทายีเล่า แล้วแจ้งเรื่องนั้นแก่ภิกษุทั้งหลาย.  
<span class="LineNumber"> 019 </span>	บรรดาภิกษุที่มักน้อย ... ต่างก็เพ่งโทษ ติเตียน โพนทะนาว่า ไฉนท่านพระอุทายีจึงได้เย็บ  
<span class="LineNumber"> 020 </span>จีวรให้ภิกษุณีเล่า แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 021 </span>			ทรงสอบถามแล้วบัญญัติสิกขาบท  
<span class="LineNumber"> 022 </span>	พระผู้มีพระภาคทรงสอบถามท่านพระอุทายีว่า ดูกรอุทายี ข่าวว่า เธอเย็บจีวรให้ภิกษุณี  
<span class="LineNumber"> 023 </span>จริงหรือ? 
