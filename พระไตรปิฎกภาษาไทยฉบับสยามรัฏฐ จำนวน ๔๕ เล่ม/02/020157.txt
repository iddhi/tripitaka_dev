<span class="LineNumber"> 001 </span>			๓. ปัตตวรรค สิกขาบทที่ ๕  
<span class="LineNumber"> 002 </span>			เรื่องพระอุปนันทศากยบุตร  
<span class="LineNumber"> 003 </span>	[๑๔๙] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ท่านพระอุปนันทศากยบุตรได้กล่าวชวนภิกษุ  
<span class="LineNumber"> 005 </span>สัทธิวิหาริกของภิกษุผู้เป็นพี่น้องกันว่า อาวุโส จงมา เราจักพากันหลีกไปเที่ยวตามชนบท.  
<span class="LineNumber"> 006 </span>	ภิกษุรูปนั้นตอบว่า ผมไม่ไปขอรับ เพราะมีจีวรเก่า.  
<span class="LineNumber"> 007 </span>	ท่านพระอุปนันทศากยบุตรกล่าวขะยั้นขะยอว่า ไปเถิด อาวุโส, ผมจักให้จีวรแก่ท่าน  
<span class="LineNumber"> 008 </span>แล้วได้ให้จีวรภิกษุรูปนั้น.  
<span class="LineNumber"> 009 </span>	ภิกษุรูปนั้นได้ทราบข่าวว่า พระผู้มีพระภาคจักเสด็จเที่ยวจาริกไปตามชนบท จึงคิดว่า  
<span class="LineNumber"> 010 </span>บัดนี้เราจักไม่ไปเที่ยวตามชนบทกับท่านพระอุปนันทศากยบุตรละ จักตามเสด็จพระผู้มีพระภาค  
<span class="LineNumber"> 011 </span>เที่ยวจาริกไปตามชนบท.  
<span class="LineNumber"> 012 </span>	ครั้นถึงกำหนด, ท่านพระอุปนันทศากยบุตรได้กล่าวคำนี้กะภิกษุรูปนั้นว่า มาเถิด อาวุโส  
<span class="LineNumber"> 013 </span>เราจักพากันไปเที่ยวตามชนบทในบัดนี้.  
<span class="LineNumber"> 014 </span>	ภิกษุรูปนั้นตอบว่า ผมไม่ไปกับท่านละ, ผมจักตามเสด็จพระผู้มีพระภาคเที่ยวจาริกไป  
<span class="LineNumber"> 015 </span>ตามชนบท.  
<span class="LineNumber"> 016 </span>	ท่านพระอุปนันทศากยบุตรกล่าวว่า ผมได้ให้จีวรแก่ท่านไปด้วยหมายใจว่าจักไปเที่ยว  
<span class="LineNumber"> 017 </span>ตามชนบทด้วยกัน ดังนี้แล้วโกรธ น้อยใจ ได้ชิงจีวรที่ให้นั้นคืนมา  
<span class="LineNumber"> 018 </span>	ภิกษุรูปนั้นจึงได้แจ้งเรื่องนั้นแก่ภิกษุทั้งหลาย.  
<span class="LineNumber"> 019 </span>	บรรดาภิกษุผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็  
<span class="LineNumber"> 020 </span>เพ่งโทษติเตียน โพนทะนาว่า ไฉน ท่านพระอุปนันทศากยบุตรให้จีวรแก่ภิกษุไปเองแล้ว จึงได้  
<span class="LineNumber"> 021 </span>โกรธ น้อยใจ ชิงเอาคืนมาเล่า? แล้วกราบทูลเรื่องนั้น แด่พระผู้มีพระภาค.  
<span class="LineNumber"> 022 </span>			ประชุมสงฆ์ทรงสอบถาม  
<span class="LineNumber"> 023 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ในเพราะ  
<span class="LineNumber"> 024 </span>เหตุแรกเกิดนั้น แล้วทรงถามพระอุปนันทศากยบุตรว่า ดูกรอุปนันทะ ข่าวว่า เธอให้จีวรแก่  
<span class="LineNumber"> 025 </span>ภิกษุเองแล้ว โกรธ น้อยใจ ชิงเอาคืนมา จริงหรือ?
