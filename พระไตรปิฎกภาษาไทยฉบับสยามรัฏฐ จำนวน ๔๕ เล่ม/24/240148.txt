<span class="LineNumber"> 001 </span>ปลากินยาพิษ ครั้งนั้นแล ตุทิปัจเจกพรหมเข้าไปหาพระโกกาลิกยังที่อยู่ครั้นแล้วยืนอยู่ที่เวหาส
<span class="LineNumber"> 002 </span>ได้กล่าวกะโกกาลิกภิกษุว่า ดูกรโกกาลิกะ ท่านจงยังจิตให้เลื่อมใสในพระสารีบุตรและพระ
<span class="LineNumber"> 003 </span>โมคคัลลานะเถิด เพราะพระสารีบุตรและพระโมคคัลลานะเป็นผู้มีศีลเป็นที่รัก โกกาลิกภิกษุ
<span class="LineNumber"> 004 </span>ถามว่า ดูกรท่านผู้มีอายุ ท่านเป็นใคร ฯ
<span class="LineNumber"> 005 </span>     ตุ. เราเป็นตุทิปัจเจกพรหม ฯ
<span class="LineNumber"> 006 </span>     โก. ดูกรท่านผู้มีอายุ ท่านเป็นผู้ที่พระผู้มีพระภาคทรงพยากรณ์ว่าเป็นอนาคามีมิใช่หรือ 
<span class="LineNumber"> 007 </span>เมื่อเป็นเช่นนั้น ไฉนท่านมา ณ ที่นี้อีกในบัดนี้ อนึ่ง ท่านจงเห็นความผิดนี้ของท่านเท่าที่มีอยู่ ฯ
<span class="LineNumber"> 008 </span>     ครั้งนั้นแล ตุทิปัจเจกพรหมได้กล่าวกะโกกาลิกะภิกษุด้วยคาถาว่า
<span class="LineNumber"> 009 </span>        ผรุสวาจาเพียงดังจอบ  ซึ่งเป็นเครื่องตัดทอนตนของคนพาล
<span class="LineNumber"> 010 </span>        ผู้กล่าวคำชั่ว  ย่อมเกิดขึ้นที่ปากของบุคคลผู้เป็นบุรุษพาล  
<span class="LineNumber"> 011 </span>        ผู้ใดสรรเสริญผู้ที่ควรติเตียน   หรือติเตียนคนที่ควรสรรเสริญ
<span class="LineNumber"> 012 </span>        ผู้นั้นชื่อว่าสะสมโทษไว้ด้วยปาก      ย่อมไม่ประสบความสุข
<span class="LineNumber"> 013 </span>        เพราะโทษนั้น ฯ
<span class="LineNumber"> 014 </span>        การปราชัยด้วยทรัพย์ในการเล่นการพนัน  ด้วยตนเองจน
<span class="LineNumber"> 015 </span>        หมดตัวนี้  เป็นโทษมีประมาณน้อย   การที่บุคคลยังใจให้
<span class="LineNumber"> 016 </span>        ประทุษ ร้าย ในพระอริยเจ้าผู้ดำเนินดีแล้วนี้ เป็นโทษมากกว่า 
<span class="LineNumber"> 017 </span>        บุคคลตั้งวาจาและใจอันเป็นบาป  แล้วติเตียนพระอริยะ 
<span class="LineNumber"> 018 </span>        ย่อมเข้าถึงนรกสิ้นหนึ่งแสนนิรัพพุทกัป  อีก ๓๖ นิรัพพุทะ  
<span class="LineNumber"> 019 </span>        และ ๕ อัพพุทะ ฯ
<span class="LineNumber"> 020 </span>     ครั้งนั้นแล โกกาลิกภิกษุได้กระทำกาละด้วยอาพาธนั้นเองแล้วเกิดในปทุมนรก เพราะ
<span class="LineNumber"> 021 </span>ยังจิตให้อาฆาตในพระสารีบุตรและพระโมคคัลลานะ ลำดับนั้นเมื่อปฐมยามแห่งราตรีผ่านไป
<span class="LineNumber"> 022 </span>แล้ว ท้าวสหัมบดีพรหมผู้มีวรรณะสง่างาม ยังพระวิหารเชตวันทั้งสิ้นให้สว่างไสว เข้าไปเฝ้า
<span class="LineNumber"> 023 </span>พระผู้มีพระภาคยังที่ประทับ ถวายบังคมแล้วนั่ง ณ ที่ควรส่วนข้างหนึ่ง ครั้นแล้ว ได้กราบทูล
<span class="LineNumber"> 024 </span>พระผู้มีพระภาคว่า ข้าแต่พระองค์ผู้เจริญ โกกาลิกภิกษุกระทำกาละแล้ว เกิดในปทุมนรก 
