<span class="LineNumber"> 001 </span>	[๒๑] บุคคลผู้มีธรรมอันเสื่อม เป็นไฉน
<span class="LineNumber"> 002 </span>	บุคคลบางคนในโลกนี้ เป็นผู้ได้สมาบัติอันสหรคตด้วยรูปฌาน หรือสหรคตด้วย
<span class="LineNumber"> 003 </span>อรูปฌาน แต่บุคคลนั้น มิใช่เป็นผู้ได้ตามต้องการ มิใช่เป็นผู้ได้โดยไม่ยาก มิใช่เป็นผู้ได้โดย
<span class="LineNumber"> 004 </span>ไม่ลำบาก ไม่สามารถจะเข้าหรือออกสมาบัติใด ในที่ใด นานเท่าใดตามปรารถนา ข้อนี้ก็เป็น
<span class="LineNumber"> 005 </span>ฐานะอยู่แล ที่บุคคลนั้น จะพึงเสื่อมจากสมาบัติเหล่านั้นได้ เพราะอาศัยความประมาท บุคคล
<span class="LineNumber"> 006 </span>นี้เรียกว่า ผู้มีธรรมอันเสื่อม
<span class="LineNumber"> 007 </span>	[๒๒] บุคคลผู้มีธรรมอันไม่เสื่อม เป็นไฉน
<span class="LineNumber"> 008 </span>	บุคคลบางคนในโลกนี้ เป็นผู้ได้สมาบัติอันสหรคตด้วยรูปฌาน หรือสหรคตด้วย
<span class="LineNumber"> 009 </span>อรูปฌาน แต่บุคคลนั้นเป็นผู้ได้ตามต้องการ เป็นผู้ได้โดยไม่ยากเป็นผู้ได้โดยไม่ลำบาก
<span class="LineNumber"> 010 </span>สามารถจะเข้าหรือออกสมาบัติใด ในที่ใด นานเท่าใดตามปรารถนา ข้อนี้ไม่เป็นฐานะไม่เป็น
<span class="LineNumber"> 011 </span>โอกาสที่บุคคลนั้นจะพึงเสื่อมจากสมาบัติเหล่านั้น เพราะอาศัยความประมาท บุคคลนี้เรียกว่า
<span class="LineNumber"> 012 </span> ผู้มีธรรมอันไม่เสื่อมพระอริยบุคคลแม้ทั้งปวงเป็นผู้มีธรรมอันไม่เสื่อมในวิโมกข์ส่วนที่
<span class="LineNumber"> 013 </span>เป็นอริยะ
<span class="LineNumber"> 014 </span>	[๒๓] บุคคลผู้ควรโดยเจตนา เป็นไฉน
<span class="LineNumber"> 015 </span>	บุคคลบางคนในโลกนี้ เป็นผู้ได้สมาบัติอันสรหคตด้วยรูปฌาน หรือสหรคตด้วย
<span class="LineNumber"> 016 </span>อรูปฌาน แต่บุคคลนั้นมิใช่เป็นผู้ได้ตามต้องการ มิใช่ได้โดยไม่ยากมิใช่เป็นผู้ได้โดยไม่ลำบาก
<span class="LineNumber"> 017 </span> ไม่สามารถจะเข้าหรือออกสมาบัติใด ในที่ใด นานเท่าใดได้ตามปรารถนา หากว่าคอยใส่ใจอยู่
<span class="LineNumber"> 018 </span>ย่อมไม่เสื่อมจากสมาบัติเหล่านั้นหากไม่เอาใจใส่ก็เสื่อมจากสมาบัติเหล่านั้น บุคคลนี้เรียกว่า
<span class="LineNumber"> 019 </span> ผู้ควรโดยเจตนา
<span class="LineNumber"> 020 </span>	[๒๔] บุคคลผู้ควรโดยการตามรักษา เป็นไฉน
<span class="LineNumber"> 021 </span>	บุคคลบางคนในโลกนี้ เป็นผู้ได้สมาบัติอันสรหคตด้วยรูปฌาน หรือสรหคตด้วย
<span class="LineNumber"> 022 </span>อรูปฌาน และบุคคลนั้นแลมิใช่เป็นผู้ได้ตามต้องการ มิใช่เป็นผู้ได้โดยไม่ยาก มิใช่เป็นผู้ได้
<span class="LineNumber"> 023 </span>โดยไม่ลำบาก ไม่สามารถจะเข้าหรือออกสมาบัติใดในที่ใด นานเท่าใดได้ตามปรารถนา
<span class="LineNumber"> 024 </span> หากว่าคอยรักษาอยู่ ย่อมไม่เสื่อมจากสมาบัติเหล่านั้น หากว่าไม่คอยรักษาก็เสื่อมจากสมาบัติ
<span class="LineNumber"> 025 </span>เหล่านั้น บุคคลนี้เรียกว่าผู้ควรโดยการตามรักษา
