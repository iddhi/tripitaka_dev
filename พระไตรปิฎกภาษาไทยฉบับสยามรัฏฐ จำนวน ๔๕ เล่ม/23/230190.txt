<span class="LineNumber"> 001 </span>                        สัปปุริสสูตรที่ ๒
<span class="LineNumber"> 002 </span>     [๑๒๘] ดูกรภิกษุทั้งหลาย สัปบุรุษเมื่อเกิดในตระกูล ย่อมเกิดเพื่อประโยชน์ เพื่อ
<span class="LineNumber"> 003 </span>เกื้อกูล เพื่อความสุข แก่ชนเป็นอันมาก คือ ย่อมเกิดเพื่อประโยชน์เพื่อเกื้อกูล เพื่อความสุข
<span class="LineNumber"> 004 </span>แก่มารดาบิดา ๑ แก่บุตรภรรยา ๑ แก่หมู่คนผู้เป็นทาสกรรมกร ๑ แก่มิตรอำมาตย์ ๑ แก่ญาติ
<span class="LineNumber"> 005 </span>ที่ล่วงลับไปแล้ว ๑ แก่พระราชา ๑ แก่เทวดาทั้งหลาย ๑ แก่สมณพราหมณ์ ๑ ดูกรภิกษุทั้งหลาย
<span class="LineNumber"> 006 </span> มหาเมฆเมื่อตกให้ข้าวกล้าเจริญงอกงาม ย่อมตกเพื่อประโยชน์ เพื่อเกื้อกูล เพื่อความสุขแก่ชน
<span class="LineNumber"> 007 </span>เป็นอันมาก ฉันใด สัปบุรุษก็ฉันนั้นเหมือนกัน เมื่อเกิดในตระกูล ย่อมเกิดเพื่อประโยชน์ 
<span class="LineNumber"> 008 </span>เพื่อเกื้อกูล เพื่อความสุข แก่ชนเป็นอันมาก คือ ย่อมเกิดเพื่อประโยชน์ เพื่อเกื้อกูล 
<span class="LineNumber"> 009 </span>เพื่อความสุข แก่มารดาบิดา ... แก่สมณพราหมณ์ ฯ
<span class="LineNumber"> 010 </span>         สัปบุรุษผู้มีปัญญาอยู่ครองเรือน เป็นผู้ไม่เกียจคร้านทั้ง
<span class="LineNumber"> 011 </span>         กลางคืนกลางวัน บำเพ็ญตนเพื่อประโยชน์แก่ชนเป็นอันมาก
<span class="LineNumber"> 012 </span>         ในชั้นต้นระลึกถึงอุปการะที่ท่านทำไว้ก่อน ย่อมบูชามารดา
<span class="LineNumber"> 013 </span>         บิดาโดยชอบธรรม สัปบุรุษผู้มีศรัทธาตั้งมั่นแล้ว และมีศีล
<span class="LineNumber"> 014 </span>         เป็นที่รัก ทราบธรรมแล้ว ย่อมบูชาบรรพชิตผู้ไม่ครองเรือน
<span class="LineNumber"> 015 </span>         ผู้ไม่มีบาปประพฤติพรหมจรรย์ สัปบุรุษนั้นเป็นผู้เกื้อกูลต่อ
<span class="LineNumber"> 016 </span>         พระราชา ต่อเทวดา ต่อญาติและสหายทั้งหลาย ตั้งมั่นแล้ว
<span class="LineNumber"> 017 </span>         ในสัทธรรม เป็นผู้เกื้อกูลแก่คนทั้งปวง สัปบุรุษนั้น กำจัด
<span class="LineNumber"> 018 </span>         มลทินคือความตระหนี่ได้แล้ว ย่อมประสบโลกอันเกษม ฯ
<span class="LineNumber"> 019 </span>                          จบสูตรที่ ๘
