<span class="LineNumber"> 001 </span>                          สขสูตรที่ ๑
<span class="LineNumber"> 002 </span>     [๓๓] ดูกรภิกษุทั้งหลาย เธอทั้งหลายพึงคบมิตรผู้ประกอบด้วยองค์ ๗ ประการ 
<span class="LineNumber"> 003 </span>๗ ประการเป็นไฉน คือ มิตรผู้ให้ของที่ให้ได้ยาก ๑ รับทำกิจที่ทำได้ยาก ๑ อดทนถ้อยคำที่
<span class="LineNumber"> 004 </span>อดใจได้ยาก ๑ บอกความลับของตนแก่เพื่อน ๑ ปิดความลับของเพื่อน ๑ ไม่ละทิ้งในยามวิบัติ ๑ 
<span class="LineNumber"> 005 </span>เมื่อเพื่อนสิ้นโภคสมบัติก็ไม่ดูหมิ่น ๑ ดูกรภิกษุทั้งหลาย เธอทั้งหลายพึงคบมิตรผู้ประกอบด้วย
<span class="LineNumber"> 006 </span>องค์ ๗ ประการนี้แล ฯ
<span class="LineNumber"> 007 </span>         มิตรที่ดีงามย่อมให้ของที่ดีงามให้ได้ยาก รับทำกิจที่ทำได้ยาก
<span class="LineNumber"> 008 </span>         อดทนถ้อยคำหยาบคาย แม้ยากที่จะอดใจไว้ได้ บอกความ
<span class="LineNumber"> 009 </span>         ลับของตนแก่เพื่อน ปิดบังความลับของเพื่อน ไม่ละทิ้ง
<span class="LineNumber"> 010 </span>         ในยามวิบัติ เมื่อเพื่อนสิ้นโภคสมบัติ ก็ไม่ดูหมิ่น ฐานะ
<span class="LineNumber"> 011 </span>         เหล่านี้มีอยู่ในบุคคลใด  บุคคลนั้นเป็นมิตรแท้ ผู้ประสงค์
<span class="LineNumber"> 012 </span>         จะคบมิตร ก็ควรคบมิตรเช่นนั้น ฯ
<span class="LineNumber"> 013 </span>                          จบสูตรที่ ๕
<span class="LineNumber"> 014 </span>                          สขสูตรที่ ๒
<span class="LineNumber"> 015 </span>     [๓๔] ดูกรภิกษุทั้งหลาย ภิกษุผู้ประกอบด้วยธรรม ๗ ประการควรเสพควรคบเป็นมิตร 
<span class="LineNumber"> 016 </span>ควรเข้าไปนั่งใกล้ แม้ถูกขับไล่ ธรรม ๗ ประการเป็นไฉน คือภิกษุเป็นที่รักใคร่พอใจ ๑ 
<span class="LineNumber"> 017 </span>เป็นที่เคารพ ๑ เป็นผู้ควรสรรเสริญ ๑ เป็นผู้ฉลาดพูด ๑ เป็นผู้อดทนต่อถ้อยคำ ๑ พูดถ้อยคำ
<span class="LineNumber"> 018 </span>ลึกซึ้ง ๑ ไม่ชักนำในทางที่ไม่ดี ๑ดูกรภิกษุทั้งหลาย ภิกษุผู้ประกอบด้วยธรรม ๗ ประการนี้แล
<span class="LineNumber"> 019 </span> ควรเสพ ควรคบเป็นมิตร ควรเข้าไปนั่งใกล้ แม้ถูกขับไล่ ฯ
