<span class="LineNumber"> 001 </span>     ดูกรพยัคฆปัชชะ สีลสัมปทาเป็นไฉน กุลบุตรในโลกนี้ เป็นผู้งดเว้น จากปาณา
<span class="LineNumber"> 002 </span>ติบาต ฯลฯ เป็นผู้งดเว้นจากการดื่มน้ำเมา คือ สุราและเมรัยอันเป็นที่ตั้งแห่งความประมาท ดูกร
<span class="LineNumber"> 003 </span>พยัคฆปัชชะ นี้เรียกว่าสีลสัมปทา ฯ
<span class="LineNumber"> 004 </span>     ดูกรพยัคฆปัชชะ ก็จาคสัมปทาเป็นไฉน กุลบุตรในโลกนี้ มีจิตปราศจากมลทินคือ
<span class="LineNumber"> 005 </span>ความตระหนี่ อยู่ครองเรือน มีจาคะอันปล่อยแล้ว มีฝ่ามือชุ่มยินดีในการสละ ควรแก่การขอ
<span class="LineNumber"> 006 </span> ยินดีในการจำแนกทาน ดูกรพยัคฆปัชชะนี้เรียกว่าจาคสัมปทา ฯ
<span class="LineNumber"> 007 </span>     ดูกรพยัคฆปัชชะ ก็ปัญญาสัมปทาเป็นไฉน กุลบุตรในโลกนี้ เป็นผู้มีปัญญา คือ 
<span class="LineNumber"> 008 </span>ประกอบด้วยปัญญาที่เห็นความเกิดและความดับ เป็นอริยะ ชำแรกกิเลส ให้ถึงความสิ้นทุกข์
<span class="LineNumber"> 009 </span>โดยชอบ ดูกรพยัคฆปัชชะ นี้เรียกว่าปัญญาสัมปทาดูกรพยัคฆปัชชะ ธรรม ๔ ประการนี้แล 
<span class="LineNumber"> 010 </span>ย่อมเป็นไปเพื่อประโยชน์เพื่อความสุขในภายหน้าแก่กุลบุตร ฯ
<span class="LineNumber"> 011 </span>         	คนหมั่นในการทำงาน ไม่ประมาท จัดการงานเหมาะสม
<span class="LineNumber"> 012 </span>         	เลี้ยงชีพพอเหมาะ รักษาทรัพย์ที่หามาได้ มีศรัทธา
<span class="LineNumber"> 013 </span>         	ถึงพร้อมด้วยศีล รู้ถ้อยคำ ปราศจากความตระหนี่ ชำระทาง
<span class="LineNumber"> 014 </span>สัมปรายิกประโยชน์เป็นนิตย์ ธรรม ๘ ประการดังกล่าว
<span class="LineNumber"> 015 </span>นี้ของผู้ครองเรือน ผู้มีศรัทธา อันพระพุทธเจ้าผู้มีพระนาม
<span class="LineNumber"> 016 </span>         	อันแท้จริงตรัสว่า นำสุขมาให้ในโลกทั้งสอง คือ ประโยชน์
<span class="LineNumber"> 017 </span>         	ในปัจจุบันนี้และความสุขในภายหน้า บุญ คือ จาคะนี้
<span class="LineNumber"> 018 </span>            ย่อมเจริญแก่คฤหัสถ์ด้วยประการฉะนี้ ฯ
<span class="LineNumber"> 019 </span>                          จบสูตรที่ ๔
<span class="LineNumber"> 020 </span>                          อุชชยสูตร
<span class="LineNumber"> 021 </span>     [๑๔๕] ครั้งนั้นแล อุชชยพราหมณ์เข้าไปเฝ้าพระผู้มีพระภาคถึงที่ประทับ ได้ปราศรัย
<span class="LineNumber"> 022 </span>กับพระผู้มีพระภาค ครั้นผ่านการปราศรัย พอให้ระลึกถึงกันไปแล้ว จึงนั่ง ณ ที่ควรส่วนข้างหนึ่ง
