<span class="LineNumber"> 001 </span>	    ๓.  สัปปุริสสูตร  (๑๑๓)
<span class="LineNumber"> 002 </span>	[๑๗๘]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเชตวัน  อารามของอนาถบิณฑิกเศรษฐี
<span class="LineNumber"> 004 </span>เขตพระนครสาวัตถี  สมัยนั้นแล  พระผู้มีพระภาคตรัสเรียกภิกษุทั้งหลายว่า  ดูกรภิกษุทั้งหลาย
<span class="LineNumber"> 005 </span> ภิกษุเหล่านั้นทูลรับพระดำรัสแล้ว  พระผู้มีพระภาคจึงได้ตรัสดังนี้ว่า  ดูกรภิกษุทั้งหลาย  เราจัก
<span class="LineNumber"> 006 </span>แสดงสัปปุริสธรรม  และ  อสัปปุริสธรรมแก่พวกเธอ  เธอทั้งหลายจงฟังธรรมนั้น  จงใส่ใจให้ดี
<span class="LineNumber"> 007 </span>เราจักกล่าวต่อไป  ภิกษุเหล่านั้นทูลรับพระผู้มีพระภาคว่า  ชอบแล้ว  พระพุทธเจ้าข้า  ฯ
<span class="LineNumber"> 008 </span>	[๑๗๙]  พระผู้มีพระภาคจึงได้ตรัสดังนี้ว่า  ดูกรภิกษุทั้งหลาย  อสัปปุริสธรรมเป็นอย่างไร
<span class="LineNumber"> 009 </span>คืออสัตบุรุษในโลกนี้  เป็นผู้ออกจากสกุลสูงบวชแล้ว  ย่อม  พิจารณาเห็นดังนี้ว่า  เราเป็นผู้ออกจาก
<span class="LineNumber"> 010 </span>สกุลสูงบวชแล้ว  ส่วนภิกษุอื่นเหล่านี้มิใช่เป็นผู้ออกจากสกุลสูงบวชแล้ว  อสัตบุรุษนั้นจึงยกตน
<span class="LineNumber"> 011 </span>ข่มผู้อื่น  เพราะความเป็นผู้มีสกุลสูงนั้น  ดูกรภิกษุทั้งหลาย  นี้คือ  อสัปปุริสธรรม  ฯ
<span class="LineNumber"> 012 </span>	ส่วนสัตบุรุษแล  ย่อมพิจารณาเห็นดังนี้ว่า  ธรรมคือความโลภ  ความโกรธ  ความหลง
<span class="LineNumber"> 013 </span>ย่อมไม่ถึงความหมดสิ้นไป  เพราะความเป็นผู้มีสกุลสูงเลยถึงแม้ภิกษุไม่ใช่เป็นผู้ออกจากสกุลสูง
<span class="LineNumber"> 014 </span>บวชแล้ว  แต่เป็นผู้ปฏิบัติธรรมสมควรแก่ธรรม  ปฏิบัติชอบ  ประพฤติธรรมอันสมควร  คนทั้งหลาย
<span class="LineNumber"> 015 </span>ก็ต้องบูชาสรรเสริญเธอในที่นั้นๆ  สัตบุรุษนั้นทำการปฏิบัติแต่ภายในเท่านั้น  ไม่ยกตน  ไม่ข่ม
<span class="LineNumber"> 016 </span>ผู้อื่นเพราะความเป็นผู้มีสกุลสูงนั้น  ดูกรภิกษุทั้งหลาย  นี้คือ  สัปปุริสธรรม  ฯ
<span class="LineNumber"> 017 </span>	[๑๘๐]  ดูกรภิกษุทั้งหลาย  ประการอื่นยังมีอีก  อสัตบุรุษเป็นผู้ออกจาก  สกุลใหญ่
<span class="LineNumber"> 018 </span>ออกจากสกุลมีโภคะมาก  ออกจากสกุลมีโภคะยิ่ง  บวชแล้ว  ย่อม  พิจารณาเห็นดังนี้ว่า  เราเป็น
<span class="LineNumber"> 019 </span>ผู้ออกจากสกุลใหญ่...ออกจากสกุลมีโภคะมาก...  ออกจากสกุลมีโภคะยิ่ง  บวชแล้ว  ส่วนภิกษุอื่น
<span class="LineNumber"> 020 </span>เหล่านี้  ไม่ใช่เป็นผู้ออกจาก  สกุลใหญ่  ออกจากสกุลมีโภคะมาก  ออกจากสกุลมีโภคะยิ่ง  บวชแล้ว
<span class="LineNumber"> 021 </span>อสัตบุรุษนั้นจึงยกตน  ข่มผู้อื่น  เพราะความเป็นผู้มีสกุลใหญ่  มีโภคะมาก  มีโภคะยิ่งนั้นๆ
<span class="LineNumber"> 022 </span> ดูกรภิกษุทั้งหลาย  แม้นี้ก็คือ  อสัปปุริสธรรม  ฯ
