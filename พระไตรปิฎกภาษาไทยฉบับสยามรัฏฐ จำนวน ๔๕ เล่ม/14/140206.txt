<span class="LineNumber"> 001 </span>	อ.  ดูกรพระราชกุมาร  อาตมภาพจะพึงแสดงธรรมตามที่ได้สดับ  ตามที่ได้ศึกษามาแก่
<span class="LineNumber"> 002 </span>พระองค์  ถ้าพระองค์ทรงทราบอรรถแห่งภาษิตของอาตมภาพได้นั่นเป็นความดี  ถ้าไม่ทรงทราบ
<span class="LineNumber"> 003 </span>ขอพระองค์พึงดำรงอยู่ในภาวะของพระองค์ตามที่ควรเถิด  อย่าได้ซักถามอาตมภาพในธรรมนั้น
<span class="LineNumber"> 004 </span>ให้ยิ่งขึ้นไปเลย  ฯ
<span class="LineNumber"> 005 </span>	ช.  ขอท่านอัคคิเวสสนะโปรดแสดงธรรมตามที่ได้สดับ  ตามที่ได้ศึกษามาแก่ข้าพเจ้าเถิด
<span class="LineNumber"> 006 </span>ถ้าข้าพเจ้าทราบอรรถแห่งภาษิตของท่านอัคคิเวสสนะได้  นั่นเป็นความดี  ถ้าไม่ทราบ  ข้าพเจ้า
<span class="LineNumber"> 007 </span>จักดำรงอยู่ในภาวะของตนตามที่ควร  ข้าพเจ้าจักไม่ซักถามท่านอัคคิเวสสนะในธรรมนั้นให้ยิ่ง
<span class="LineNumber"> 008 </span>ขึ้นไป  ฯ
<span class="LineNumber"> 009 </span>	[๓๙๑]  ลำดับนั้นแล  สมณุทเทสอจิรวตะได้แสดงธรรมตามที่ได้สดับ  ตามที่ได้ศึกษามา
<span class="LineNumber"> 010 </span>แก่พระราชกุมารชยเสนะ  เมื่อสมณุทเทสอจิรวตะกล่าวแล้วอย่างนั้น  พระราชกุมารชยเสนะ
<span class="LineNumber"> 011 </span>ได้ตรัสกะสมณุทเทสอจิรวตะดังนี้ว่า  ข้าแต่ท่านอัคคิเวสสนะผู้เจริญ  ข้อที่ภิกษุไม่ประมาท
<span class="LineNumber"> 012 </span>มีความเพียร  ส่งตนไปในธรรมอยู่  พึงสำเร็จเอกัคคตาแห่งจิต  นั่นไม่ใช่ฐานะ  ไม่ใช่โอกาส
<span class="LineNumber"> 013 </span> ต่อนั้น  พระราชกุมารชยเสนะ  ทรงประกาศความไม่ใช่ฐานะ  ไม่ใช่โอกาส  แก่สมณุทเทสอจิรวตะ
<span class="LineNumber"> 014 </span>แล้วทรงลุกขึ้นจากอาสนะเสด็จหลีกไป  ฯ
<span class="LineNumber"> 015 </span>	ครั้งนั้นแล  สมณุทเทสอจิรวตะ  เมื่อพระราชกุมารชยเสนะเสด็จหลีกไปแล้วไม่นาน
<span class="LineNumber"> 016 </span>จึงเข้าไปเฝ้าพระผู้มีพระภาคยังที่ประทับ  ครั้นแล้วถวายอภิวาท  พระผู้มีพระภาค  นั่ง  ณ  ที่ควร
<span class="LineNumber"> 017 </span>ส่วนข้างหนึ่ง  พอนั่งเรียบร้อยแล้ว  ได้กราบทูลเรื่องราวเท่าที่ได้สนทนากับพระราชกุมารชยเสนะ
<span class="LineNumber"> 018 </span>ทั้งหมดนั้นแด่พระผู้มีพระภาค  ฯ
<span class="LineNumber"> 019 </span>	[๓๙๒]  เมื่อสมณุทเทสอจิรวตะกราบทูลแล้วอย่างนี้  พระผู้มีพระภาคได้ตรัสกะ
<span class="LineNumber"> 020 </span>สมณุทเทสอจิรวตะดังนี้ว่า  ดูกรอัคคิเวสสนะ  พระราชกุมารจะพึงได้ความ  ข้อนั้นในภาษิตของ
<span class="LineNumber"> 021 </span>เธอนี้แต่ที่ไหน  ข้อที่ความข้อนั้นเขารู้  เขาเห็น  เขาบรรลุเขาทำให้แจ้งกันได้ด้วยเนกขัมมะ
<span class="LineNumber"> 022 </span>แต่พระราชกุมารชยเสนะยังอยู่ท่ามกลางกาม  ยังบริโภคกาม  ถูกกามวิตกกิน  ถูกความเร่าร้อน
<span class="LineNumber"> 023 </span>เพราะกามเผา  ยังขวนขวายในการ  แสวงหากาม  จักทรงรู้  หรือจักทรงเห็น  หรือจักทรงทำให้แจ้ง
<span class="LineNumber"> 024 </span>ความข้อนั้นได้นั่นไม่ใช่ฐานะที่มีได้  ฯ
