<span class="LineNumber"> 001 </span>	[๓]  ดูกรภิกษุทั้งหลาย  เราเข้าไปหาพวกนิครนถ์ผู้มีวาทะอย่างนี้แล้ว  ถามอย่างนี้ว่า
<span class="LineNumber"> 002 </span>ดูกรนิครนถ์ผู้มีอายุ  จริงหรือที่มีข่าวว่า  พวกท่านมีวาทะอย่างนี้  มีทิฐิอย่างนี้ว่า  ปุริสบุคคล
<span class="LineNumber"> 003 </span>นี้ย่อมเสวยเวทนาอย่างใดอย่างหนึ่ง  เป็นสุขก็ดี  เป็น  ทุกข์ก็ดี  มิใช่ทุกข์มิใช่สุขก็ดี  ข้อนั้น
<span class="LineNumber"> 004 </span>ทั้งหมดเป็นเพราะเหตุแห่งกรรมที่ตนทำไว้  ในก่อน  ทั้งนี้เพราะหมดกรรมเก่าด้วยตบะ  ไม่ทำกรรม
<span class="LineNumber"> 005 </span>ใหม่  จักมีความไม่ถูกบังคับต่อไป  จักมีความสิ้นกรรม  เพราะสิ้นกรรม  จักมีความ  สิ้นทุกข์  เพราะสิ้น
<span class="LineNumber"> 006 </span>ทุกข์  จักมีความสิ้นเวทนา  เพราะสิ้นเวทนา  ทุกข์ทั้งปวงจักเป็นของอันปุริสบุคคลนั้นสลัดได้แล้ว  ฯ
<span class="LineNumber"> 007 </span>	ดูกรภิกษุทั้งหลาย  พวกนิครนถ์นั้น  ถูกเราถามอย่างนี้แล้วย่อมยืนยัน  เราจึงถามพวกนิครนถ์นั้น
<span class="LineNumber"> 008 </span>อย่างนี้ว่า  ดูกรนิครนถ์ผู้มีอายุ  พวกท่านทราบละหรือว่าเราทั้งหลายได้มีแล้วใน
<span class="LineNumber"> 009 </span>ก่อน  มิใช่ไม่ได้มีแล้ว  ฯ
<span class="LineNumber"> 010 </span>	นิครนถ์เหล่านั้นตอบว่า  ดูกรท่านผู้มีอายุ  ข้อนี้หามิได้เลย  ฯ
<span class="LineNumber"> 011 </span>	เรา.  ดูกรนิครนถ์ผู้มีอายุ  พวกท่านทราบละหรือว่า  เราทั้งหลายได้ทำบาปกรรมไว้ใน
<span class="LineNumber"> 012 </span>ก่อน  มิใช่ไม่ได้ทำไว้  ฯ
<span class="LineNumber"> 013 </span>	นิ.  ดูกรท่านผู้มีอายุ  ข้อนี้หามิได้เลย  ฯ
<span class="LineNumber"> 014 </span>	เรา.  ดูกรนิครนถ์ผู้มีอายุ  พวกท่านทราบละหรือว่า  เราทั้งหลายได้ทำบาปกรรมอย่างนี้บ้างๆ  ฯ
<span class="LineNumber"> 015 </span>	นิ.  ดูกรท่านผู้มีอายุ  ข้อนี้หามิได้เลย  ฯ
<span class="LineNumber"> 016 </span>	เรา.  ดูกรนิครนถ์ผู้มีอายุ  พวกท่านทราบละหรือว่า  ทุกข์เท่านี้เราสลัดได้แล้ว  หรือว่า
<span class="LineNumber"> 017 </span>ทุกข์เท่านี้เราต้องสลัดเสีย  หรือว่าเมื่อทุกข์เท่านี้เราสลัดได้แล้วจักเป็นอันเราสลัดทุกข์ได้
<span class="LineNumber"> 018 </span>ทั้งหมด  ฯ
<span class="LineNumber"> 019 </span>	นิ.  ดูกรท่านผู้มีอายุ  ข้อนี้หามิได้เลย  ฯ
<span class="LineNumber"> 020 </span>	เรา.  ดูกรนิครนถ์ผู้มีอายุ  พวกท่านทราบการละอกุศลธรรม  การบำเพ็ญกุศลธรรมในปัจจุบันละ
<span class="LineNumber"> 021 </span>หรือ  ฯ
<span class="LineNumber"> 022 </span>	นิ.  ดูกรท่านผู้มีอายุ  ข้อนี้หามิได้เลย  ฯ
