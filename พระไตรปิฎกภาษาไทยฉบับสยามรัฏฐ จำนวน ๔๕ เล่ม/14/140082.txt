<span class="LineNumber"> 001 </span>เลวหรือประณีตก็ตาม  อยู่ในที่ไกลหรือในที่ใกล้ก็ตาม  ทั้งหมดนั่น  ไม่ใช่ของเราไม่ใช่เรา  ไม่ใช่
<span class="LineNumber"> 002 </span>อัตตาของเรา  ดูกรภิกษุ  เมื่อรู้  เมื่อเห็นอย่างนี้แล  จึงไม่มีอนุสัยคือความถือตัวว่าเป็นเราว่าของเรา
<span class="LineNumber"> 003 </span> ในกายอันมีวิญญาณนี้  และในนิมิตทั้งหมดในภายนอก  ฯ
<span class="LineNumber"> 004 </span>	[๑๒๙]  ลำดับนั้นแล  มีภิกษุรูปหนึ่ง  เกิดความปริวิตกแห่งใจขึ้นอย่าง  นี้ว่า  จำเริญละ
<span class="LineNumber"> 005 </span>เท่าที่ว่ามานี้  เป็นอันว่า  รูป  เวทนา  สัญญา  สังขาร  วิญญาณเป็นอนัตตา  กรรมที่อนัตตาทำแล้ว
<span class="LineNumber"> 006 </span>จักถูกตนได้อย่างไร  ครั้งนั้นแล  พระผู้มีพระภาคทรงทราบความปริวิตกแห่งใจของภิกษุรูปนั้นด้วย
<span class="LineNumber"> 007 </span>พระหฤทัย  จึงรับสั่งกะภิกษุทั้งหลายว่า  ดูกรภิกษุทั้งหลาย  ข้อที่โมฆบุรุษบางคนในธรรมวินัยนี้
<span class="LineNumber"> 008 </span> ไม่รู้แล้ว  ตกอยู่ในอวิชชา  ใจมีตัณหาเป็นใหญ่  พึงสำคัญคำสั่งสอนของศาสดาอย่างสะเพร่า
<span class="LineNumber"> 009 </span>ด้วยความปริวิตกว่าจำเริญละ  เท่าที่ว่ามานี้  เป็นอันว่า  รูป  เวทนา  สัญญา  สังขาร  วิญญาณ
<span class="LineNumber"> 010 </span>เป็น  อนัตตา  กรรมที่อนัตตาทำแล้ว  จักถูกตนได้อย่างไร  เราจะขอสอบถาม  ดูกรภิกษุทั้งหลาย
<span class="LineNumber"> 011 </span>เราได้แนะนำพวกเธอในธรรมนั้นๆ  แล้วแล  พวกเธอจะสำคัญความ  ข้อนั้นเป็นไฉน  รูปเที่ยงหรือ
<span class="LineNumber"> 012 </span>ไม่เที่ยง  ฯ
<span class="LineNumber"> 013 </span>	ภิกษุเหล่านั้นทูลว่า  ไม่เที่ยง  พระพุทธเจ้าข้า  ฯ
<span class="LineNumber"> 014 </span>	พ.  ก็สิ่งใดไม่เที่ยง  สิ่งนั้นเป็นทุกข์หรือสุขเล่า  ฯ
<span class="LineNumber"> 015 </span>	ภิ.  เป็นทุกข์  พระพุทธเจ้าข้า  ฯ
<span class="LineNumber"> 016 </span>	พ.  ก็สิ่งใดไม่เที่ยง  เป็นทุกข์  มีความแปรปรวนไปเป็นธรรมดา  ควรหรือหนอที่จะเล็ง
<span class="LineNumber"> 017 </span>เห็นสิ่งนั้นว่า  นั่นของเรา  นั่นเรา  นั่นอัตตาของเรา  ฯ
<span class="LineNumber"> 018 </span>	ภิ.  ไม่ควรเลย  พระพุทธเจ้าข้า  ฯ
<span class="LineNumber"> 019 </span>	พ.  ดูกรภิกษุทั้งหลาย  พวกเธอจะสำคัญความข้อนั้นเป็นไฉน  เวทนาเที่ยงหรือไม่เที่ยง  ฯ
<span class="LineNumber"> 020 </span>	ภิ.  ไม่เที่ยง  พระพุทธเจ้าข้า  ฯ
<span class="LineNumber"> 021 </span>	พ.  ก็สิ่งใดไม่เที่ยง  สิ่งนั้นเป็นทุกข์  หรือเป็นสุขเล่า  ฯ
<span class="LineNumber"> 022 </span>	ภิ.  เป็นทุกข์  พระพุทธเจ้าข้า  ฯ
