<span class="LineNumber"> 001 </span>อดีต  ทั้งที่เป็นอนาคต  ทั้งที่เป็นปัจจุบัน  เป็นไปในภายในหรือมีในภายนอกก็ตาม  หยาบหรือ
<span class="LineNumber"> 002 </span>ละเอียดก็ตาม  เลวหรือประณีตก็ตาม  อยู่ในที่ไกลหรือในที่ใกล้ก็ตาม  นี่เป็นวิญญาณขันธ์
<span class="LineNumber"> 003 </span>ดูกรภิกษุขันธ์ทั้งหลาย  ย่อมมีชื่อเรียกว่าขันธ์  ด้วยเหตุเพียงเท่านี้แล  ฯ
<span class="LineNumber"> 004 </span>	[๑๒๔]  ภิ.  ข้าแต่พระองค์ผู้เจริญ  อะไรหนอแล  เป็นเหตุ  เป็นปัจจัย  แห่งการบัญญัติ
<span class="LineNumber"> 005 </span>รูปขันธ์  อะไรหนอแล  เป็นเหตุ  เป็นปัจจัย  แห่งการบัญญัติเวทนาขันธ์  อะไรหนอแล
<span class="LineNumber"> 006 </span>เป็นเหตุ  เป็นปัจจัย  แห่งการบัญญัติ  สัญญาขันธ์อะไรหนอแล  เป็นเหตุ  เป็นปัจจัย  แห่ง
<span class="LineNumber"> 007 </span>การบัญญัติสังขารขันธ์  อะไรหนอแลเป็นเหตุ  เป็นปัจจัย  แห่งการบัญญัติวิญญาณขันธ์  ฯ
<span class="LineNumber"> 008 </span>	พ.  ดูกรภิกษุ  มหาภูตรูป  ๔  เป็นเหตุ  เป็นปัจจัย  แห่งการบัญญัติรูปขันธ์  ผัสสะ
<span class="LineNumber"> 009 </span>เป็นเหตุ  เป็นปัจจัย  แห่งการบัญญัติเวทนาขันธ์  ผัสสะเป็นเหตุ  เป็นปัจจัย  แห่งการบัญญัติ
<span class="LineNumber"> 010 </span>สัญญาขันธ์  ผัสสะเป็นเหตุ  เป็นปัจจัย  แห่งการบัญญัติสังขารขันธ์  นามรูปเป็นเหตุ  เป็น
<span class="LineNumber"> 011 </span>ปัจจัย  แห่งการบัญญัติวิญญาณขันธ์  ฯ
<span class="LineNumber"> 012 </span>	[๑๒๕]  ภิ.  ข้าแต่พระองค์ผู้เจริญ  ก็สักกายทิฐิ  จะมีได้อย่างไร  ฯ
<span class="LineNumber"> 013 </span>	พ.  ดูกรภิกษุ  ปุถุชนผู้ไม่ได้สดับในโลกนี้  เป็นผู้ไม่ได้เห็นพระอริยะ  ไม่ฉลาดใน
<span class="LineNumber"> 014 </span>ธรรมของพระอริยะ  ไม่ได้ฝึกในธรรมของพระอริยะ  ไม่ได้เห็นสัตบุรุษ  ไม่ฉลาดในธรรม
<span class="LineNumber"> 015 </span>ของสัตบุรุษ  ไม่ได้ฝึกในธรรมของสัตบุรุษ  ย่อมเล็งเห็นรูปโดย  ความเป็นอัตตาบ้าง  เล็งเห็น
<span class="LineNumber"> 016 </span>อัตตาว่ามีรูปบ้าง  เล็งเห็นรูปในอัตตาบ้าง  เล็งเห็นอัตตาในรูปบ้าง  ย่อมเล็งเห็นเวทนาโดย
<span class="LineNumber"> 017 </span>ความเป็นอัตตาบ้าง  เล็งเห็นอัตตาว่ามีเวทนาบ้าง  เล็งเห็นเวทนาในอัตตาบ้าง  เล็งเห็นอัตตา
<span class="LineNumber"> 018 </span>ในเวทนาบ้าง  ย่อมเล็งเห็นสัญญาโดยความเป็นอัตตาบ้าง  เล็งเห็นอัตตาว่ามีสัญญาบ้าง  เล็ง
<span class="LineNumber"> 019 </span>เห็นสัญญาในอัตตาบ้างเล็งเห็นอัตตาในสัญญาบ้าง  ย่อมเล็งเห็นสังขารโดยความเป็นอัตตา
<span class="LineNumber"> 020 </span>บ้าง  เล็งเห็นอัตตาว่ามีสังขารบ้าง  เล็งเห็นสังขารในอัตตาบ้าง  เล็งเห็นอัตตาในสังขารบ้าง
<span class="LineNumber"> 021 </span>ย่อมเล็งเห็นวิญญาณโดยความเป็นอัตตาบ้าง  เล็งเห็นอัตตาว่ามีวิญญาณบ้าง  เล็งเห็นวิญญาณ
<span class="LineNumber"> 022 </span>ในอัตตาบ้าง  เล็งเห็นอัตตาในวิญญาณบ้าง  ดูกรภิกษุ  อย่างนี้แลสักกายทิฐิจึงมีได้  ฯ
<span class="LineNumber"> 023 </span>	[๑๒๖]  ภิ.  ข้าแต่พระองค์ผู้เจริญ  สักกายทิฐิจะไม่มีได้อย่างไร  ฯ
