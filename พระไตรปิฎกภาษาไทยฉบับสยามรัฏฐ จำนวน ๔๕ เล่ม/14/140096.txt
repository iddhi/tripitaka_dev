<span class="LineNumber"> 001 </span>	    ๒.  ฉวิโสธนสูตร  (๑๑๒)
<span class="LineNumber"> 002 </span>	[๑๖๖]  ข้าพเจ้าได้สดับมาแล้วอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเชตวัน  อารามของอนาถ บิณฑิกเศรษฐี
<span class="LineNumber"> 004 </span>เขตพระนครสาวัตถี  สมัยนั้นแล  พระผู้มีพระภาคตรัสเรียกภิกษุ  ทั้งหลายว่า  ดูกรภิกษุทั้งหลาย
<span class="LineNumber"> 005 </span>ภิกษุเหล่านั้นทูลรับพระดำรัสแล้ว  ฯ
<span class="LineNumber"> 006 </span>	[๑๖๗]  พระผู้มีพระภาคได้ตรัสดังนี้ว่า  ดูกรภิกษุทั้งหลาย  ภิกษุในธรรมวินัยนี้  ย่อม
<span class="LineNumber"> 007 </span>พยากรณ์อรหัตตผลว่า  ข้าพเจ้ารู้ชัดว่า  ชาติสิ้นแล้ว  พรหมจรรย์อยู่จบแล้ว  กิจที่ควรทำได้ทำ
<span class="LineNumber"> 008 </span>เสร็จแล้ว  กิจอื่นเพื่อความเป็นอย่างนี้มิได้มี  ดูกรภิกษุ  ทั้งหลาย  พวกเธออย่าเพ่อยินดี  อย่าเพ่อ
<span class="LineNumber"> 009 </span>คัดค้านคำกล่าวของภิกษุรูปนั้น  ครั้นไม่ยินดีไม่คัดค้านแล้ว  พึงถามปัญหาเธอว่า  ดูกรท่านผู้มีอายุ
<span class="LineNumber"> 010 </span>โวหารอันพระผู้มีพระภาคพระองค์นั้น  ผู้ทรงรู้  ทรงเห็น  เป็นพระอรหันตสัมมาสัมพุทธ  ตรัสไว้
<span class="LineNumber"> 011 </span>ชอบ  นี้มี  ๔  ประการ  ๔  ประการเป็นไฉน  คือ  คำกล่าวว่า  เห็นในอารมณ์ที่ตนเห็นแล้ว  คำกล่าวว่า
<span class="LineNumber"> 012 </span>ได้ยินในอารมณ์ที่ตนฟังแล้ว  คำกล่าวว่า  ทราบในอารมณ์  ที่ตนทราบแล้ว  คำกล่าวว่า  รู้ชัดใน
<span class="LineNumber"> 013 </span>อารมณ์ที่ตนรู้ชัดแล้ว  นี้แล  โวหาร  ๔  ประการอันพระผู้มีพระภาคพระองค์นั้น  ผู้ทรงรู้  ทรงเห็น
<span class="LineNumber"> 014 </span>เป็นพระอรหันตสัมมาสัมพุทธตรัสไว้ชอบ  ก็จิตของท่านผู้มีอายุ  ผู้รู้อยู่  เห็นอยู่  อย่างไรเล่า
<span class="LineNumber"> 015 </span>จึงหลุดพ้นจาก  อาสวะ  ไม่ยึดมั่นในโวหาร  ๔  นี้  ฯ
<span class="LineNumber"> 016 </span>	[๑๖๘]  ดูกรภิกษุทั้งหลาย  ภิกษุผู้สิ้นอาสวะแล้ว  อยู่จบพรหมจรรย์แล้ว  ทำกิจที่ควรทำ
<span class="LineNumber"> 017 </span>เสร็จแล้ว  ปลงภาระได้แล้ว  บรรลุประโยชน์ตนแล้วโดยลำดับ  สิ้น  สัญโญชน์ในภพแล้ว  พ้น
<span class="LineNumber"> 018 </span>วิเศษแล้ว  เพราะรู้ชอบ  จึงนับว่ามีธรรมอันสมควรจะพยากรณ์ได้ดังนี้ว่า  ดูกรท่านผู้มีอายุ  ข้าพ
<span class="LineNumber"> 019 </span>เจ้าไม่ยินดี  ไม่ยินร้าย  อันกิเลสไม่อาศัยไม่พัวพัน  พ้นวิเศษแล้ว  พรากได้แล้วในธรรมที่ข้าพเจ้า
<span class="LineNumber"> 020 </span>ได้เห็น  มีใจอันกระทำให้ปราศจากเขตแดนได้แล้วอยู่  ข้าพเจ้าไม่ยินดี  ไม่ยินร้าย  ...  พรากได้แล้ว
<span class="LineNumber"> 021 </span>ในธรรมที่ข้าพเจ้าได้ยิน  มีใจอันกระทำให้ปราศจากเขตแดนได้แล้วอยู่  ข้าพเจ้าไม่ยินดี  ไม่ยินร้าย  ...
