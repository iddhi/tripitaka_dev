<span class="LineNumber"> 001 </span>ดูกรสุนักขัตตะ  ในภิกษุเหล่านั้น  ภิกษุพวกที่พยากรณ์อรหัตผลโดยชอบแท้นั้น  ย่อมมีอรหัตผล
<span class="LineNumber"> 002 </span>จริงทีเดียว  ส่วนในภิกษุพวกที่พยากรณ์อรหัตผลด้วยความสำคัญว่าตนได้บรรลุนั้น ตถาคตมี
<span class="LineNumber"> 003 </span>ความดำริอย่างนี้ว่า  จักแสดงธรรมแก่เธอ  ดูกรสุนักขัตตะ  ในเรื่องนี้ตถาคตมีความดำริว่า
<span class="LineNumber"> 004 </span>จักแสดงธรรมแก่ภิกษุเหล่านั้นด้วยประการฉะนี้  แต่ถ้าธรรมวินัยนี้มีโมฆบุรุษบางพวกคิดแต่ง
<span class="LineNumber"> 005 </span>ปัญหาเข้ามาถามตถาคต  ข้อที่ตถาคตมีความดำริในภิกษุเหล่านั้นอย่างนี้ว่า  จักแสดงธรรมแก่
<span class="LineNumber"> 006 </span>เธอนั้น  ก็จะเป็นอย่างอื่นไป  ฯ
<span class="LineNumber"> 007 </span>	พระสุนักขัตตะทูลว่า  ข้าแต่พระผู้มีพระภาคผู้สุคต  ขณะนี้เป็นกาลสมควรแล้วๆ  ที่
<span class="LineNumber"> 008 </span>พระผู้มีพระภาคจะทรงแสดงธรรม  ภิกษุทั้งหลายได้ฟังต่อพระผู้มีพระภาคแล้ว  จักทรงจำไว้  ฯ
<span class="LineNumber"> 009 </span>	พ.  ดูกรสุนักขัตตะ  ถ้าเช่นนั้น  เธอจงฟัง  จงใส่ใจให้ดี  เราจักกล่าวต่อไป  ฯ
<span class="LineNumber"> 010 </span>	พระสุนักขัตตะ  ลิจฉวีบุตร  ทูลรับพระดำรัสแล้ว  ฯ
<span class="LineNumber"> 011 </span>	[๗๐]  พระผู้มีพระภาคได้ตรัสดังนี้ว่า  ดูกรสุนักขัตตะ  กามคุณนี้มี  ๕  อย่างแล
<span class="LineNumber"> 012 </span>๕  อย่างเป็นไฉน  คือ
<span class="LineNumber"> 013 </span>	(๑)  รูปที่รู้ได้ด้วยจักษุ  อันน่าปรารถนา  น่าใคร่  น่าพอใจ  เป็นที่รักประกอบด้วยกาม
<span class="LineNumber"> 014 </span>เป็นที่ตั้งแห่งความกำหนัด
<span class="LineNumber"> 015 </span>	(๒)  เสียงที่รู้ได้ด้วยโสต  อันน่าปรารถนา  น่าใคร่  น่าพอใจ  เป็นที่รักประกอบด้วย
<span class="LineNumber"> 016 </span>กาม  เป็นที่ตั้งแห่งความกำหนัด
<span class="LineNumber"> 017 </span>	(๓)  กลิ่นที่รู้ได้ด้วยฆานะ  อันน่าปรารถนา  น่าใคร่  น่าพอใจ  เป็นที่รักประกอบด้วย
<span class="LineNumber"> 018 </span>กาม  เป็นที่ตั้งแห่งความกำหนัด
<span class="LineNumber"> 019 </span>	(๔)  รสที่รู้ได้ด้วยชิวหา  อันน่าปรารถนา  น่าใคร่  น่าพอใจ  เป็นที่รัก  ประกอบด้วย
<span class="LineNumber"> 020 </span>กาม  เป็นที่ตั้งแห่งความกำหนัด
<span class="LineNumber"> 021 </span>	(๕)  โผฏฐัพพะที่รู้ได้ด้วยกาย  อันน่าปรารถนา  น่าใคร่  น่าพอใจเป็นที่รัก  ประกอบ
<span class="LineNumber"> 022 </span>ด้วยกาม  เป็นที่ตั้งแห่งความกำหนัด
<span class="LineNumber"> 023 </span>	ดูกรสุนักขัตตะ  นี้แลกามคุณ  ๕  อย่าง  ฯ
