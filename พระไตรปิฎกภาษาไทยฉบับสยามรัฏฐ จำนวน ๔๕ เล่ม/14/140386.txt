<span class="LineNumber"> 001 </span>	    ๖.  ฉฉักกสูตร  (๑๔๘)
<span class="LineNumber"> 002 </span>	[๘๑๐]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเชตวัน  อารามของอนาถบิณฑิกเศรษฐี
<span class="LineNumber"> 004 </span>เขตพระนครสาวัตถี  สมัยนั้นแล  พระผู้มีพระภาคตรัสเรียก  ภิกษุทั้งหลายว่า  ดูกรภิกษุทั้งหลาย
<span class="LineNumber"> 005 </span>ภิกษุเหล่านั้นทูลรับพระดำรัสแล้ว  พระผู้มี  พระภาคได้ตรัสดังนี้ว่า  ดูกรภิกษุทั้งหลาย  เราจัก
<span class="LineNumber"> 006 </span>แสดงธรรมแก่เธอทั้งหลาย  อันไพเราะในเบื้องต้น  ในท่ามกลาง  ในที่สุด  พร้อมทั้งอรรถทั้ง
<span class="LineNumber"> 007 </span>พยัญชนะ  ประกาศ  พรหมจรรย์อันบริสุทธิ์บริบูรณ์สิ้นเชิง  คือ  ธรรมหมวดหก  ๖  หมวด  พวกเธอ
<span class="LineNumber"> 008 </span>จงฟังธรรมนั้น  จงใส่ใจให้ดี  เราจักกล่าวต่อไป  ภิกษุเหล่านั้นทูลรับพระผู้มีพระภาคว่าชอบแล้ว
<span class="LineNumber"> 009 </span>พระพุทธเจ้าข้า  ฯ
<span class="LineNumber"> 010 </span>	[๘๑๑]  พระผู้มีพระภาคจึงได้ตรัสดังนี้ว่า  พวกเธอพึงทราบอายตนะภายใน  ๖  อายตนะ
<span class="LineNumber"> 011 </span>ภายนอก  ๖  หมวดวิญญาณ  ๖  หมวดผัสสะ  ๖  หมวดเวทนา  ๖หมวดตัณหา  ๖  ฯ
<span class="LineNumber"> 012 </span>	[๘๑๒]  ก็ข้อที่เรากล่าวดังนี้ว่า  พึงทราบอายตนะภายใน  ๖  นั่น  เราอาศัยอะไรกล่าวแล้ว
<span class="LineNumber"> 013 </span>ได้แก่  อายตนะคือจักษุ  อายตนะคือโสตะ  อายตนะคือฆานะอายตนะคือชิวหา  อายตนะคือกาย
<span class="LineNumber"> 014 </span>อายตนะคือมโน  ข้อที่เรากล่าวดังนี้ว่า  พึงทราบอายตนะภายใน  ๖  นั่น  เราอาศัยอายตนะดังนี้
<span class="LineNumber"> 015 </span>กล่าวแล้ว  นี้ธรรมหมวดหกหมวดที่  ๑  ฯ
<span class="LineNumber"> 016 </span>	[๘๑๓]  ก็ข้อที่เรากล่าวดังนี้ว่า  พึงทราบอายตนะภายนอก  ๖  นั่น  เราอาศัยอะไรกล่าว
<span class="LineNumber"> 017 </span>แล้ว  ได้แก่  อายตนะคือรูป  อายตนะคือเสียง  อายตนะคือกลิ่นอายตนะคือรส  อายตนะคือ
<span class="LineNumber"> 018 </span>โผฏฐัพพะ  อายตนะคือธรรมารมณ์  ข้อที่เรากล่าวดังนี้ว่า  พึงทราบอายตนะภายนอก  ๖  นั่น  เรา
<span class="LineNumber"> 019 </span>อาศัยอายตนะดังนี้  กล่าวแล้ว  นี้ธรรมหมวดหก  หมวดที่  ๒  ฯ
<span class="LineNumber"> 020 </span>	[๘๑๔]  ก็ข้อที่เรากล่าวดังนี้ว่า  พึงทราบหมวดวิญญาณ  ๖  นั่น  เราอาศัย  อะไรกล่าวแล้ว
<span class="LineNumber"> 021 </span> คือ  บุคคลอาศัยจักษุและรูป  จึงเกิดจักษุวิญญาณ  อาศัยโสตะและเสียง  จึงเกิดโสตวิญญาณ
<span class="LineNumber"> 022 </span>อาศัยฆานะและกลิ่น  จึงเกิดฆานวิญญาณ  อาศัยชิวหาและรส  จึงเกิดชิวหาวิญญาณ  อาศัยกาย
