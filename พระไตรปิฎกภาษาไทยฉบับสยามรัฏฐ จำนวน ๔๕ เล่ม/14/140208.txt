<span class="LineNumber"> 001 </span>ป่าไม้  ภูมิภาค  และสระโบกขรณีที่น่ารื่นรมย์  นั่นไม่ใช่ฐานะ  ไม่ใช่โอกาสเลย  เดี๋ยวนี้เอง
<span class="LineNumber"> 002 </span>และสหายคนขึ้นไปทีหลังก็พูดว่า  เราก็เพิ่งรู้คำที่ท่านกล่าวอย่างนี้ว่า  แน่ะ  เพื่อน  เรายืนบนภูเขา
<span class="LineNumber"> 003 </span>แล้วเห็นสวน  ป่าไม้  ภูมิภาค  และสระโบกขรณีที่น่ารื่นรมย์  เดี๋ยวนี้เหมือนกัน  สหายคน
<span class="LineNumber"> 004 </span>ขึ้นไปก่อนจึงพูดอย่างนี้ว่า  สหายเอ๋ย  ความเป็นจริง  เราถูกภูเขาใหญ่ลูกนี้กั้นไว้  จึงไม่แลเห็น
<span class="LineNumber"> 005 </span>สิ่งที่ควรเห็น  นี้  ฉันใด  ดูกรอัคคิเวสสนะ  ฉันนั้นเหมือนกันแล  พระราชกุมารชยเสนะ
<span class="LineNumber"> 006 </span>ถูกกองอวิชชาใหญ่ยิ่งกว่าภูเขาลูกนั้นกั้นไว้  บังไว้  ปิดไว้  คลุมไว้แล้ว  พระราชกุมารชยเสนะ
<span class="LineNumber"> 007 </span>นั้นแล  ยังอยู่ท่ามกลางกาม  ยังบริโภคกาม  ถูกกามวิตกกิน  ถูกความเร่าร้อนเพราะกามเผา
<span class="LineNumber"> 008 </span>ยังขวนขวายในการแสวงหากาม  จักทรงรู้  หรือทรงเห็น  หรือทรงทำให้แจ้งซึ่งความข้อที่เขารู้
<span class="LineNumber"> 009 </span>เขาเห็น  เขาบรรลุ  เขาทำให้แจ้งกันได้ด้วยเนกขัมมะ  นั่นไม่ใช่ฐานะที่มีได้  ดูกรอัคคิเวสสนะ
<span class="LineNumber"> 010 </span>ถ้าอุปมา  ๒  ข้อนี้จะพึงทำเธอให้แจ่มแจ้งแก่พระราชกุมารชยเสนะได้  พระราชกุมารชยเสนะจะพึง
<span class="LineNumber"> 011 </span>เลื่อมใสเธอ  และเลื่อมใสแล้วจะพึงทำอาการของบุคคลผู้เลื่อมใสต่อเธออย่างไม่น่าอัศจรรย์  ฯ
<span class="LineNumber"> 012 </span>	อ.  ข้าแต่พระองค์ผู้เจริญ  ก็อุปมา  ๒  ข้อนี้จักทำข้าพระองค์ให้แจ่มแจ้งแก่พระราชกุมาร
<span class="LineNumber"> 013 </span>ชยเสนะได้แต่ที่ไหน  เพราะอุปมาอันน่าอัศจรรย์ยิ่งนัก  ข้าพระองค์ไม่เคยได้สดับมาในก่อน
<span class="LineNumber"> 014 </span>เหมือนที่ได้สดับต่อพระผู้มีพระภาค  ฯ
<span class="LineNumber"> 015 </span>	[๓๙๕]  พ.  ดูกรอัคคิเวสสนะ  เปรียบเหมือนพระราชามหากษัตริย์ผู้ทรงได้มูรธาภิเษก
<span class="LineNumber"> 016 </span>แล้ว  ตรัสเรียกพรานผู้ชำนาญป่าช้างมารับสั่งว่า  มานี่แน่ะพ่อพรานเพื่อนยาก  ท่านจงขี่ช้างหลวง
<span class="LineNumber"> 017 </span>เข้าไปยังป่าช้าง  เห็นช้างป่าแล้ว  จงคล้องมันไว้  ให้มั่นคงที่คอช้างหลวงเถิด  พรานผู้ชำนาญป่า
<span class="LineNumber"> 018 </span>ช้างรับสนองพระราชโองการแล้ว  จึงขึ้นช้างหลวงเข้าไปยังป่าช้าง  เห็นช้างป่าแล้ว  จึงคล้องไว้
<span class="LineNumber"> 019 </span>มั่นคงที่คอช้างหลวง  ช้างหลวงจึงนำช้างป่านั้นออกมาสู่ที่กลางแจ้งได้  ดูกรอัคคิเวสสนะ  เพียง
<span class="LineNumber"> 020 </span>เท่านี้แล  ช้างป่าจึงมาอยู่กลางแจ้ง  ธรรมดาช้างป่าทั้งหลายยังห่วงถิ่นคือป่าช้างอยู่   พรานจึง
<span class="LineNumber"> 021 </span>กราบทูลเรื่องนี้แด่พระราชามหากษัตริย์ว่า  ขอเดชะ  ช้างป่าของพระองค์มาอยู่ที่กลางแจ้งแล้ว
<span class="LineNumber"> 022 </span>พระพุทธเจ้าข้า  พระราชามหากษัตริย์จึงตรัสเรียกควาญผู้ฝึกช้างมารับสั่งว่า  มานี่แน่ะ  ควาญช้าง
<span class="LineNumber"> 023 </span>เพื่อนยาก  ท่านจงฝึกช้างป่า  จงไปแก้ไขปรกติของสัตว์ป่า  แก้ไขความดำริพล่านของสัตว์ป่า
<span class="LineNumber"> 024 </span>แก้ไขความกระวนกระวาย  ความลำบากใจ  และความเร่าร้อนใจของสัตว์ป่า  เพื่อให้ช้างป่าเชือก
<span class="LineNumber"> 025 </span>นั้นอภิรมย์ในแดนบ้าน  ให้บันเทิงในปรกติที่มนุษย์ต้องการเถิด  ควาญช้างรับสนองพระราชโองการ
