<span class="LineNumber"> 001 </span>ดูกรภิกษุทั้งหลาย  ข้อที่บุคคลนั้นละราคานุสัยเพราะสุขเวทนาบรรเทาปฏิฆานุสัยเพราะทุกขเวทนา
<span class="LineNumber"> 002 </span>ถอนอวิชชานุสัยเพราะอทุกขมสุขเวทนา  ยังวิชชาให้เกิดขึ้นเพราะละอวิชชาเสียได้  แล้วจักเป็น
<span class="LineNumber"> 003 </span>ผู้กระทำที่สุดแห่งทุกข์ในปัจจุบันได้  นั่นเป็นฐานะที่มีได้  ฯ
<span class="LineNumber"> 004 </span>	[๘๒๔]  ดูกรภิกษุทั้งหลาย  อริยสาวกผู้สดับแล้ว  เห็นอยู่อย่างนี้  ย่อมเบื่อหน่ายแม้
<span class="LineNumber"> 005 </span>ในจักษุ  ย่อมเบื่อหน่ายแม้ในรูป  ย่อมเบื่อหน่ายแม้ในจักษุวิญญาณย่อมเบื่อหน่ายแม้ในจักษุ
<span class="LineNumber"> 006 </span>สัมผัส  ย่อมเบื่อหน่ายแม้ในเวทนา  ย่อมเบื่อหน่ายแม้ในตัณหา
<span class="LineNumber"> 007 </span>	ย่อมเบื่อหน่ายแม้ในโสตะ  ย่อมเบื่อหน่ายแม้ในเสียง  ...
<span class="LineNumber"> 008 </span>	ย่อมเบื่อหน่ายแม้ในฆานะ  ย่อมเบื่อหน่ายแม้ในกลิ่น  ...
<span class="LineNumber"> 009 </span>	ย่อมเบื่อหน่ายแม้ในชิวหา  ย่อมเบื่อหน่ายแม้ในรส  ...
<span class="LineNumber"> 010 </span>	ย่อมเบื่อหน่ายแม้ในกาย  ย่อมเบื่อหน่ายแม้ในโผฏฐัพพะ  ...
<span class="LineNumber"> 011 </span>	ย่อมเบื่อหน่ายแม้ในมโน  ย่อมเบื่อหน่ายแม้ในธรรมารมณ์ย่อมเบื่อหน่าย  แม้ในมโน
<span class="LineNumber"> 012 </span>วิญญาณ  ย่อมเบื่อหน่ายแม้ในมโนสัมผัส  ย่อมเบื่อหน่ายแม้ในเวทนา   ย่อมเบื่อหน่ายแม้ใน
<span class="LineNumber"> 013 </span>ตัณหา  เมื่อเบื่อหน่ายย่อมคลายกำหนัด  เพราะคลายกำหนัด  จึงหลุดพ้น  เมื่อหลุดพ้นแล้ว  ย่อม
<span class="LineNumber"> 014 </span>มีญาณรู้ว่า  หลุดพ้นแล้ว  และทราบชัดว่า  ชาติสิ้นแล้ว  พรหมจรรย์อยู่จบแล้ว  กิจที่ควรทำได้
<span class="LineNumber"> 015 </span>ทำเสร็จแล้วกิจอื่นเพื่อความเป็นอย่างนี้มิได้มี  ฯ
<span class="LineNumber"> 016 </span>	พระผู้มีพระภาคได้ตรัสพระภาษิตนี้แล้ว  ภิกษุเหล่านั้นต่างชื่นชมยินดี  พระภาษิตของ
<span class="LineNumber"> 017 </span>พระผู้มีพระภาค  และเมื่อพระผู้มีพระภาคกำลังตรัสไวยากรณ์ภาษิตนี้อยู่  ภิกษุประมาณ  ๖๐  รูป
<span class="LineNumber"> 018 </span>ได้มีจิตหลุดพ้นจากอาสวะ  เพราะไม่ถือมั่นแล  ฯ
<span class="LineNumber"> 019 </span>	    จบ  ฉฉักกสูตร  ที่  ๖
<span class="LineNumber"> 020 </span>	    __________ 
