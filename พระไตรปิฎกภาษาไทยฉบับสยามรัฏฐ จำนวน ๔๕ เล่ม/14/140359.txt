<span class="LineNumber"> 001 </span>	ฉ.  ข้าแต่ท่านพระสารีบุตร  กระผมเห็นความดับ  รู้ความดับในจักษุ  ในจักษุวิญญาณ
<span class="LineNumber"> 002 </span>ในธรรมที่รู้ได้ด้วยจักษุวิญญาณ  จึงพิจารณาเห็นจักษุ  จักษุวิญญาณ   ธรรมที่รู้ได้ด้วยจักษุวิญญาณ
<span class="LineNumber"> 003 </span>ว่า  นั่นไม่ใช่ของเรา  ไม่ใช่เรา  ไม่ใช่อัตตาของเรา  ฯ
<span class="LineNumber"> 004 </span>	กระผมเห็นความดับ  รู้ความดับในโสต  ในโสตวิญญาณ  ...
<span class="LineNumber"> 005 </span>	กระผมเห็นความดับ  รู้ความดับในฆานะ  ในฆานวิญญาณ  ...
<span class="LineNumber"> 006 </span>	กระผมเห็นความดับ  รู้ความดับในชิวหา  ในชิวหาวิญญาณ  ...
<span class="LineNumber"> 007 </span>	กระผมเห็นความดับ  รู้ความดับในกาย  ในกายวิญญาณ  ...
<span class="LineNumber"> 008 </span>	กระผมเห็นความดับ  รู้ความดับในมโน  ในมโนวิญญาณ  ในธรรมที่รู้ได้ด้วยมโนวิญญาณ
<span class="LineNumber"> 009 </span> จึงพิจารณาเห็นมโน  มโนวิญญาณ  ธรรมที่รู้ได้ด้วยมโนวิญญาณว่า  นั่นไม่ใช่ของเรา  ไม่ใช่เรา
<span class="LineNumber"> 010 </span>ไม่ใช่อัตตาของเรา  ฯ
<span class="LineNumber"> 011 </span>	[๗๕๑]  เมื่อท่านพระฉันนะกล่าวแล้วอย่างนี้  ท่านพระมหาจุนทะได้กล่าว  กะท่านพระ
<span class="LineNumber"> 012 </span>ฉันนะดังนี้ว่า  ดูกรท่านฉันนะ  เพราะฉะนั้นแล  ท่านควรใส่ใจคำสั่งสอนของพระผู้มีพระภาคนั้น
<span class="LineNumber"> 013 </span>ไว้ตลอดกาลเนืองนิตย์แม้ดังนี้ว่า  บุคคลผู้อันตัณหาและทิฐิ  อาศัยอยู่แล้ว  ย่อมมีความหวั่นไหว
<span class="LineNumber"> 014 </span>สำหรับผู้ไม่มีตัณหาและทิฐิอาศัย  ย่อมไม่มีความหวั่นไหว  เมื่อไม่มีความหวั่นไหว  ก็มีความสงบ
<span class="LineNumber"> 015 </span>เมื่อมีความสงบ  ก็ไม่มี  ตัณหาตัวน้อมไปสู่ภพ  เมื่อไม่มีตัณหาตัวน้อมไปสู่ภพ  ก็ไม่มีการมาเกิด
<span class="LineNumber"> 016 </span>ไปเกิดเมื่อไม่มีการมาเกิดไปเกิด  ก็ไม่มีจุติและอุปบัติ  เมื่อไม่มีจุติและอุปบัติ  ก็ไม่มีโลกนี้
<span class="LineNumber"> 017 </span>ไม่มีโลกหน้า  ไม่มีระหว่างกลางทั้งสองโลก  นี่แหละที่สุดแห่งทุกข์  ครั้นท่านพระสารีบุตร
<span class="LineNumber"> 018 </span>และท่านพระมหาจุนทะ  กล่าวสอนท่านพระฉันนะด้วยโอวาทนี้แล้ว  จึงลุกจากอาสนะ  หลีกไป  ฯ
<span class="LineNumber"> 019 </span>	[๗๕๒]  ครั้งนั้นแล  ท่านพระฉันนะ  เมื่อท่านพระสารีบุตรและท่านพระมหาจุนทะ
<span class="LineNumber"> 020 </span>หลีกไปแล้วไม่นาน  ได้หาศาตรามาฆ่าตัวเสียทันทีนั้น  ท่านพระสารีบุตร  จึงเข้าไปเฝ้าพระผู้มี
<span class="LineNumber"> 021 </span>พระภาคยังที่ประทับ  แล้วถวายอภิวาทพระผู้มีพระภาค  นั่ง  ณที่ควรส่วนข้างหนึ่ง  พอนั่งเรียบร้อย
<span class="LineNumber"> 022 </span>แล้ว  ได้กราบทูลพระผู้มีพระภาคดังนี้ว่าข้าแต่พระองค์ผู้เจริญ  ท่านพระฉันนะหาศาตรามาฆ่าตัว
<span class="LineNumber"> 023 </span>เสียแล้ว  ท่านจะมีคติ  อย่างไร  มีสัมปรายภพอย่างไร  ฯ
<span class="LineNumber"> 024 </span>	พระผู้มีพระภาคตรัสว่า  ดูกรสารีบุตร  ฉันนภิกษุพยากรณ์  ความเป็นผู้ไม่ควรตำหนิต่อหน้า
<span class="LineNumber"> 025 </span>เธอแล้วมิใช่หรือ  ฯ
