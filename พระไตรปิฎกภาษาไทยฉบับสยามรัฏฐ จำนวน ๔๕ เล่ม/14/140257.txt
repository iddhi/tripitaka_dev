<span class="LineNumber"> 001 </span> กระสับกระส่าย  ล่วงวัยหนุ่มสาว  ฟันหักผมหงอก  หนังย่น  ศีรษะล้าน  เหี่ยว  ตัวตกกระ
<span class="LineNumber"> 002 </span>ในหมู่มนุษย์หรือ  ฯ
<span class="LineNumber"> 003 </span>	สัตว์นั้นทูลอย่างนี้ว่า  เห็น  เจ้าข้า  ฯ
<span class="LineNumber"> 004 </span>	พระยายมถามอย่างนี้ว่า  ดูกรพ่อมหาจำเริญ  ท่านนั้นรู้ความ  มีสติ  เป็นผู้ใหญ่แล้ว  ได้
<span class="LineNumber"> 005 </span>มีความดำริดังนี้บ้างไหมว่า  แม้ตัวเราแล  ก็มีความแก่เป็นธรรมดาไม่ล่วงพ้นความแก่ไปได้
<span class="LineNumber"> 006 </span>ควรที่เราจะทำความดีทางกาย  ทางวาจา  และทางใจ  ฯ
<span class="LineNumber"> 007 </span>	สัตว์นั้นทูลอย่างนี้ว่า  ข้าพเจ้าไม่อาจ  เจ้าข้า  มัวประมาทเสีย  เจ้าข้า  ฯ
<span class="LineNumber"> 008 </span>	พระยายมกล่าวอย่างนี้ว่า  ดูกรพ่อมหาจำเริญ  ท่านไม่ได้ทำดีทางกายทางวาจา  และทางใจ
<span class="LineNumber"> 009 </span>ไว้  เพราะมัวประมาทเสีย  ดังนั้น  เหล่านายนิรยบาลจักลงโทษโดยอาการที่ท่านประมาทแล้ว  ก็
<span class="LineNumber"> 010 </span>บาปกรรมนี้นั่นแล  ไม่ใช่มารดาทำให้ท่านไม่ใช่บิดาทำให้ท่าน  ไม่ใช่พี่น้องชายทำให้ท่าน  ไม่ใช่
<span class="LineNumber"> 011 </span>พี่น้องหญิงทำให้ท่าน  ไม่ใช่มิตรอำมาตย์ทำให้ท่าน  ไม่ใช่ญาติสาโลหิตทำให้ท่าน  ไม่ใช่สมณะ
<span class="LineNumber"> 012 </span>และพราหมณ์ทำให้ท่าน  ไม่ใช่เทวดาทำให้ท่าน  ตัวท่านเองทำเข้าไว้  ท่านเท่านั้นจักเสวยวิบาก
<span class="LineNumber"> 013 </span>ของบาปกรรมนี้  ฯ
<span class="LineNumber"> 014 </span>	[๕๐๙]  ดูกรภิกษุทั้งหลาย  พระยายมครั้นปลอบโยน  เอาอกเอาใจไต่ถามถึงเทวทูตที่  ๒
<span class="LineNumber"> 015 </span>กะสัตว์นั้นแล้ว  จึงปลอบโยน  เอาอกเอาใจ  ไต่ถามถึงเทวทูตที่  ๓  ว่า  ดูกรพ่อมหาจำเริญ  ท่าน
<span class="LineNumber"> 016 </span>ไม่ได้เห็นเทวทูตที่  ๓  ปรากฏในหมู่  มนุษย์หรือ  ฯ
<span class="LineNumber"> 017 </span>	สัตว์นั้นทูลอย่างนี้ว่า  ข้าพเจ้าไม่เห็นเลย  เจ้าข้า  ฯ
<span class="LineNumber"> 018 </span>	พระยายมถามอย่างนี้ว่า  ดูกรพ่อมหาจำเริญ  ท่านไม่ได้เห็นหญิงหรือชาย  ผู้ป่วย  ทนทุกข์
<span class="LineNumber"> 019 </span>เป็นไข้หนัก  นอนเปื้อนมูตรคูถของตน  มีคนอื่นคอยพยุงลุกพยุงเดิน  ในหมู่มนุษย์หรือ  ฯ
<span class="LineNumber"> 020 </span>	สัตว์นั้นทูลอย่างนี้ว่า  เห็น  เจ้าข้า  ฯ
<span class="LineNumber"> 021 </span>	พระยายมถามอย่างนี้ว่า  ดูกรพ่อมหาจำเริญ  ท่านนั้นรู้ความมีสติ  เป็นผู้ใหญ่แล้ว  ได้มี
<span class="LineNumber"> 022 </span>ความดำริดังนี้บ้างไหมว่า  แม้ตัวเราแล  ก็มีความเจ็บป่วยเป็นธรรมดา  ไม่ล่วงพ้นความเจ็บป่วย
<span class="LineNumber"> 023 </span>ไปได้  ควรที่เราจะทำความดีทางกาย  ทางวาจา  และทางใจ  ฯ
<span class="LineNumber"> 024 </span>	สัตว์นั้นทูลอย่างนี้ว่า  ข้าพเจ้าไม่อาจ  เจ้าข้า  มัวประมาทเสีย  เจ้าข้า  ฯ
