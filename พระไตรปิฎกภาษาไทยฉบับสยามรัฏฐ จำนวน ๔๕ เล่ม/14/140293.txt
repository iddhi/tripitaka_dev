<span class="LineNumber"> 001 </span>				๖.  มหากัมมวิภังคสูตร  (๑๓๖)
<span class="LineNumber"> 002 </span>	[๕๙๘]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเวฬุวัน  อันเคยเป็นสถานที่พระราชทาน
<span class="LineNumber"> 004 </span>เหยื่อแก่กระแต  เขตพระนครราชคฤห์  สมัยนั้นแล  ท่านพระสมิทธิอยู่ในกระท่อมในป่า  ครั้งนั้น
<span class="LineNumber"> 005 </span>ปริพาชกโปตลิบุตรเดินเล่นไปโดยลำดับเข้าไปหาท่านพระสมิทธิยังที่อยู่แล้ว  ได้ทักทายปราศรัย
<span class="LineNumber"> 006 </span>กับท่านพระสมิทธิ  ครั้นผ่าน  คำทักทายปราศรัยพอให้ระลึกถึงกันไปแล้ว  จึงนั่ง  ณ  ที่ควรส่วน
<span class="LineNumber"> 007 </span>ข้างหนึ่ง  ฯ
<span class="LineNumber"> 008 </span>	[๕๙๙]  ปริพาชกโปตลิบุตร  พอนั่งเรียบร้อยแล้ว  ได้กล่าวกะท่าน  พระสมิทธิดังนี้ว่า
<span class="LineNumber"> 009 </span>ดูกรท่านสมิทธิ  ข้าพเจ้าได้สดับรับมาเฉพาะพระพักตร์พระสมณโคดมดังนี้ว่า  กายกรรมเป็นโมฆะ
<span class="LineNumber"> 010 </span>วจีกรรมเป็นโมฆะ  มโนกรรมเท่านั้น  จริง  และว่าสมาบัติที่บุคคลเข้าแล้วไม่เสวยเวทนาอะไรๆ
<span class="LineNumber"> 011 </span>นั้น  มีอยู่  ฯ
<span class="LineNumber"> 012 </span>	ท่านพระสมิทธิกล่าวว่า  ดูกรโปตลิบุตรผู้มีอายุ  ท่านอย่ากล่าวอย่างนี้  อย่ากล่าวตู่
<span class="LineNumber"> 013 </span>พระผู้มีพระภาค  การกล่าวตู่พระผู้มีพระภาคไม่ดีเลย  เพราะพระผู้มีพระภาคมิได้ตรัสอย่างนี้ว่า
<span class="LineNumber"> 014 </span>กายกรรมเป็นโมฆะ  วจีกรรมเป็นโมฆะ  มโนกรรมเท่านั้น  จริง  และว่าสมาบัติที่บุคคลเข้าแล้ว
<span class="LineNumber"> 015 </span>ไม่เสวยเวทนาอะไรๆ  นั้น  มีอยู่  ฯ
<span class="LineNumber"> 016 </span>	ป.  ดูกรท่านสมิทธิ  ท่านบวชมานานเท่าไรแล้ว  ฯ
<span class="LineNumber"> 017 </span>	ส.  ดูกรท่านผู้มีอายุ  ไม่นาน  เพียง  ๓  พรรษา  ฯ
<span class="LineNumber"> 018 </span>	ป.  ในเมื่อภิกษุใหม่เข้าใจการระแวดระวังศาสดาถึงอย่างนี้แล้ว  คราวนี้พวกเราจัก
<span class="LineNumber"> 019 </span>พูดอะไรกะภิกษุผู้เถระได้  ดูกรท่านสมิทธิ  บุคคลทำกรรมชนิดที่ประกอบด้วยความจงใจแล้ว
<span class="LineNumber"> 020 </span>ด้วยกาย  ด้วยวาจา  ด้วยใจ  เขาจะเสวยอะไร  ฯ
<span class="LineNumber"> 021 </span>	ส.  ดูกรโปตลิบุตรผู้มีอายุ  เขาจะเสวยทุกข์  ฯ
<span class="LineNumber"> 022 </span>	ลำดับนั้น  ปริพาชกโปตลิบุตรไม่ยินดี  ไม่คัดค้านภาษิตของท่านพระสมิทธิ  แล้วลุกจาก
<span class="LineNumber"> 023 </span>อาสนะหลีกไป  ฯ
