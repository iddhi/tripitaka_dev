<span class="LineNumber"> 001 </span>					อนิยตกัณฑ์  
<span class="LineNumber"> 002 </span>	ท่านทั้งหลาย อนึ่ง ธรรมคืออนิยต ๒ สิกขาบทเหล่านี้แล มาสู่อุเทศ.  
<span class="LineNumber"> 003 </span>				อนิยต สิกขาบทที่ ๑  
<span class="LineNumber"> 004 </span>			เรื่องพระอุทายีกับนางวิสาขา มิคารมาตา  
<span class="LineNumber"> 005 </span>	[๖๓๑] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 006 </span>บิณฑิกคหบดี เขตพระนครสาวัตถี ครั้งนั้นท่านพระอุทายีเป็นพระประจำสกุลในพระนครสาวัตถี  
<span class="LineNumber"> 007 </span>เข้าไปหาสกุลเป็นอันมาก สมัยนั้น สาวน้อยแห่งสกุลอุปัฏฐากของท่านพระอุทายี เป็นสตรีที่  
<span class="LineNumber"> 008 </span>มารดาบิดายกให้แก่หนุ่มน้อยของสกุลหนึ่ง  
<span class="LineNumber"> 009 </span>	ครั้นเวลาเช้า ท่านพระอุทายีครองอันตรวาสกแล้ว ถือบาตรและจีวรเข้าไปหาสกุลนั้น  
<span class="LineNumber"> 010 </span>ครั้นแล้วจึงไต่ถามพวกชาวบ้านว่า สาวน้อยผู้มีชื่อนี้อยู่ไหน  
<span class="LineNumber"> 011 </span>	พวกชาวบ้านตอบอย่างนี้ว่า พวกข้าพเจ้าได้ยกให้แก่หนุ่มน้อยของสกุลโน้นแล้ว เจ้าข้า  
<span class="LineNumber"> 012 </span>	แม้สกุลนั้นแล ก็เป็นอุปัฏฐากของท่านพระอุทายี จึงท่านพระอุทายีเข้าไปหาสกุลนั้น  
<span class="LineNumber"> 013 </span>ครั้นแล้วจึงถามพวกชาวบ้านว่า สตรีผู้มีชื่อนี้ อยู่ไหน?  
<span class="LineNumber"> 014 </span>	พวกชาวบ้านตอบว่า นางนั่งอยู่ในห้อง เจ้าข้า  
<span class="LineNumber"> 015 </span>	จึงท่านพระอุทายีเข้าไปหาสาวน้อยนั้น ครั้นแล้วสำเร็จการนั่งในที่ลับคือในอาสนะกำบัง  
<span class="LineNumber"> 016 </span>ซึ่งพอจะทำการได้กับสาวน้อยนั้น หนึ่งต่อหนึ่ง เจรจากล่าวธรรมอยู่ ควรแก่เวลา.  
<span class="LineNumber"> 017 </span>	[๖๓๒] ก็โดยสมัยนั้นแล นางวิสาขา มิคารมาตา เป็นสตรีมีบุตรมาก มีนัดดามาก  
<span class="LineNumber"> 018 </span>มีบุตรไม่มีโรค มีนัดดาไม่มีโรค ซึ่งโลกสมมติว่าเป็นมิ่งมงคล พวกชาวบ้านเชิญนางไปให้  
<span class="LineNumber"> 019 </span>รับประทานอาหารก่อนในงานบำเพ็ญกุศล งานมงคล งานมหรสพ ครั้งนั้น นางวิสาขา  
<span class="LineNumber"> 020 </span>มิคารมาตา ได้ถูกเชิญไปสู่สกุลนั้น นางได้เห็นพระอุทายี นั่งในที่ลับคือในอาสนะกำบัง ซึ่ง  
<span class="LineNumber"> 021 </span>พอจะทำการได้กับหญิงสาวนั้น หนึ่งต่อหนึ่ง ครั้นแล้วได้กล่าวคำนี้กะท่านพระอุทายีว่า ข้าแต่  
<span class="LineNumber"> 022 </span>พระคุณเจ้า การที่พระคุณเจ้าสำเร็จการนั่งในที่ลับ คือในอาสนะกำบัง ซึ่งพอจะทำการได้กับ  
<span class="LineNumber"> 023 </span>มาตุคาม หนึ่งต่อหนึ่งเช่นนี้ ไม่เหมาะ ไม่ควร แม้พระคุณเจ้าจะไม่ต้องการด้วยธรรมนั้น  
<span class="LineNumber"> 024 </span>ก็จริง ถึงอย่างนั้น พวกชาวบ้านผู้ที่ไม่เลื่อมใส จะบอกให้เชื่อได้โดยยาก  
