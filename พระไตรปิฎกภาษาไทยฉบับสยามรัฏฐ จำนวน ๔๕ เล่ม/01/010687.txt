<span class="LineNumber"> 001 </span>				สังฆาทิเสส สิกขาบทที่ ๙  
<span class="LineNumber"> 002 </span>				เรื่องพระเมตติยะ และพระภุมมชกะ  
<span class="LineNumber"> 003 </span>	[๕๖๔] โดยสมัยนั้น พระผู้มีพระภาคพุทธเจ้าประทับอยู่ ณ พระเวฬุวันวิหาร อันเป็น  
<span class="LineNumber"> 004 </span>สถานที่พระราชทานเหยื่อแก่กระแต เขตพระนครราชคฤห์ ครั้งนั้น พระเมตติยะและพระภุมมชกะ  
<span class="LineNumber"> 005 </span>กำลังลงจากภูเขาคิชฌกูฏ ได้แลเห็นแพะผู้กับแพะเมียกำลังสมจรกัน ครั้นแล้วได้พูดอย่างนี้ว่า  
<span class="LineNumber"> 006 </span>อาวุโส ผิฉะนั้น พวกเราจะสมมติแพะผู้นี้เป็นพระทัพพมัลลบุตร สมมติแพะเมียนี้เป็นภิกษุณี  
<span class="LineNumber"> 007 </span>เมตติยา จักกล่าวอย่างนี้ว่า อาวุโสทั้งหลาย ครั้งก่อน พวกกระผมได้กล่าวหาพระทัพพมัลลบุตร  
<span class="LineNumber"> 008 </span>ด้วยได้ยิน แต่บัดนี้พวกกระผมได้เห็นพระทัพพมัลลบุตรปฏิบัติผิดในภิกษุณี เมตติยาด้วยตนเอง  
<span class="LineNumber"> 009 </span>เธอทั้งสองได้สมมติแพะผู้นั้นเป็นพระทัพพมัลลบุตร สมมติแพะเมียนั้นเป็นภิกษุณีเมตติยาแล้ว  
<span class="LineNumber"> 010 </span>จึงแจ้งแก่ภิกษุทั้งหลายว่า อาวุโสทั้งหลาย เมื่อก่อนพวกกระผมได้กล่าวหาพระทัพพมัลลบุตรด้วย  
<span class="LineNumber"> 011 </span>ได้ยิน แต่บัดนี้ พวกกระผมได้เห็นพระทัพพมัลลบุตรปฏิบัติผิด ในภิกษุณีเมตติยาด้วยตนเอง  
<span class="LineNumber"> 012 </span>ภิกษุทั้งหลายกล่าวอย่างนี้ว่า อาวุโส ท่านทั้งหลายอย่าได้กล่าวอย่างนี้ ท่านพระทัพพมัลลบุตร  
<span class="LineNumber"> 013 </span>จักไม่ทำกรรมเช่นกล่าวมานี้ แล้วกราบทูลเนื้อความนั้นแด่พระผู้มีพระภาค  
<span class="LineNumber"> 014 </span>				ประชุมสงฆ์ทรงสอบถาม  
<span class="LineNumber"> 015 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 016 </span>เพราะเหตุแรกเกิดนั้น แล้วทรงสอบถามท่านพระทัพพมัลลบุตรว่าดูกรทัพพะ เธอยังระลึกได้หรือ  
<span class="LineNumber"> 017 </span>ว่า เป็นผู้ทำกรรมอย่างที่ภิกษุเหล่านี้กล่าวหา  
<span class="LineNumber"> 018 </span>	ท่านพระทัพพมัลลบุตร กราบทูลว่า ข้าแต่พระองค์ผู้เจริญ พระองค์ย่อมทรงทราบว่า  
<span class="LineNumber"> 019 </span>ข้าพระพุทธเจ้าเป็นฉันใด  
<span class="LineNumber"> 020 </span>	แม้ครั้งที่สองแล พระผู้มีพระภาคได้ตรัสสอบถามท่านพระทัพพมัลลบุตรว่า ดูกรทัพพะ  
<span class="LineNumber"> 021 </span>เธอยังระลึกได้หรือว่า เป็นผู้ทำกรรมอย่างที่ภิกษุเหล่านี้กล่าวหา  
<span class="LineNumber"> 022 </span>	ท่านพระทัพพมัลลบุตร กราบทูลว่า ข้าแต่พระองค์ผู้เจริญ พระองค์ย่อมทรงทราบว่า  
<span class="LineNumber"> 023 </span>ข้าพระพุทธเจ้าเป็นฉันใด  
<span class="LineNumber"> 024 </span>	แม้ครั้งที่สามแล พระผู้มีพระภาคได้ตรัสสอบถามท่านพระทัพพมัลลบุตรว่า ดูกรทัพพะ  
<span class="LineNumber"> 025 </span>เธอยังระลึกได้หรือว่า เป็นผู้ทำกรรมอย่างที่ภิกษุเหล่านี้กล่าวหา  
