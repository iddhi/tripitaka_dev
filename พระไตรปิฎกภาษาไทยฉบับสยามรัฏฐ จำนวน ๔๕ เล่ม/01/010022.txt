<span class="LineNumber"> 001 </span>	คุณโยม รูปไม่อาจ ไม่สามารถ รูปยังยินดีประพฤติพรหมจรรย์อยู่ พระสุทินน์ตอบ.  
<span class="LineNumber"> 002 </span>	แม้ครั้งที่สอง มารดาของท่านพระสุทินน์ก็ได้กล่าวคำนี้กะท่านพระสุทินน์ว่า พ่อสุทินน์  
<span class="LineNumber"> 003 </span>สกุลนี้มั่งคั่ง มีทรัพย์มาก มีโภคะมาก มีทองและเงินมาก มีเครื่องอุปกรณ์ที่น่าปลื้มใจมาก  
<span class="LineNumber"> 004 </span>มีข้าวเปลือกเป็นทรัพยากรมาก พ่อควรกลับมาเป็นคฤหัสถ์ จะได้ใช้สอยโภคสมบัติและบำเพ็ญ  
<span class="LineNumber"> 005 </span>บุญ มาเถิด พ่อสุทินน์ พ่อจงกลับมาเป็นคฤหัสถ์ ใช้สอยโภคสมบัติและบำเพ็ญบุญเถิด.  
<span class="LineNumber"> 006 </span>	คุณโยม รูปไม่อาจ ไม่สามารถ รูปยังยินดีประพฤติพรหมจรรย์อยู่ พระสุทินน์ตอบ.  
<span class="LineNumber"> 007 </span>	แม้ครั้งที่สาม มารดาของท่านพระสุทินน์ก็ได้กล่าวคำนี้กะท่านพระสุทินน์ว่า พ่อสุทินน์  
<span class="LineNumber"> 008 </span>สกุลนี้มั่งคั่ง มีทรัพย์มาก มีโภคะมาก มีทองและมีเงินมาก มีเครื่องอุปกรณ์ที่น่าปลื้มใจมาก  
<span class="LineNumber"> 009 </span>มีข้าวเปลือกเป็นทรัพยากรมาก พ่อสุทินน์ ดังนั้น พ่อจงให้พืชพันธุ์ไว้บ้าง พวกเจ้าลิจฉวีจะได้  
<span class="LineNumber"> 010 </span>ไม่ริบทรัพย์สมบัติของเรา อันหาบุตรผู้สืบสกุลมิได้ไปเสีย.  
<span class="LineNumber"> 011 </span>	สุ. คุณโยม เฉพาะเรื่องนี้รูปอาจทำได้.  
<span class="LineNumber"> 012 </span>	ม. พ่อสุทินน์ ก็เวลานี้พ่อพำนักอยู่ที่ไหน?  
<span class="LineNumber"> 013 </span>	ที่ป่ามหาวันจ้ะ ท่านพระสุทินน์ตอบ และแล้วได้ลุกจากอาสนะหลีกไป.  
<span class="LineNumber"> 014 </span>							เสพเมถุนธรรม  
<span class="LineNumber"> 015 </span>	[๑๗] หลังจากนั้น มารดาของท่านพระสุทินน์สั่งกำชับปุราณทุติยิกาของท่านพระสุทินน์  
<span class="LineNumber"> 016 </span>ว่า ลูกหญิง ถ้ากระนั้นเมื่อใดเจ้ามีระดู ต่อมโลหิตเกิดมีแก่เจ้า เมื่อนั้นเจ้าพึงบอกแก่แม่.  
<span class="LineNumber"> 017 </span>	นางรับคำมารดาของท่านพระสุทินน์แล้ว ต่อมาไม่ช้านัก นางได้มีระดู ต่อมโลหิตได้  
<span class="LineNumber"> 018 </span>เกิดขึ้นแก่นาง นางจึงได้แจ้งแก่มารดาของท่านพระสุทินน์ว่า ดิฉันมีระดู เจ้าค่ะ ต่อมโลหิตเกิดขึ้น  
<span class="LineNumber"> 019 </span>แก่ดิฉันแล้ว.  
<span class="LineNumber"> 020 </span>	มารดาของท่านพระสุทินน์กล่าวว่า ลูกหญิง ถ้ากระนั้น เจ้าจงแต่งตัวด้วยเครื่องประดับ  
<span class="LineNumber"> 021 </span>อันจะเป็นเหตุให้ลูกสุทินน์เกิดความรักใคร่พอใจ.  
<span class="LineNumber"> 022 </span>	จ้ะ คุณแม่ นางรับคำมารดาของท่านพระสุทินน์แล้ว จึงมารดาพานางเข้าไปหาท่าน  
<span class="LineNumber"> 023 </span>พระสุทินน์ที่ป่ามหาวัน แล้วรำพันว่าพ่อสุทินน์ สกุลนี้มั่งคั่ง มีทรัพย์มาก มีโภคะมาก มีทอง  
<span class="LineNumber"> 024 </span>และเงินมาก มีเครื่องอุปกรณ์ที่น่าปลื้มใจมาก มีข้าวเปลือกเป็นทรัพยากรมาก พ่อควรกลับมา  
<span class="LineNumber"> 025 </span>เป็นคฤหัสถ์ จะได้ใช้สอยโภคสมบัติและบำเพ็ญบุญ มาเถิด พ่อสุทินน์ พ่อจงกลับมาเป็น  
<span class="LineNumber"> 026 </span>คฤหัสถ์ ใช้สอยโภคสมบัติและบำเพ็ญบุญเถิด.  
