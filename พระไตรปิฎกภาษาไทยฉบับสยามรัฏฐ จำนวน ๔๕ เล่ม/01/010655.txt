<span class="LineNumber"> 001 </span>	ครั้นพระผู้มีพระภาคทรงติเตียนท่านพระฉันนะ โดยอเนกปริยายดังนี้แล้วตรัสโทษแห่ง  
<span class="LineNumber"> 002 </span>ความเป็นคนเลี้ยงยาก ความเป็นคนบำรุงยาก ความเป็นคนมักมาก ความเป็นคนไม่สันโดษ  
<span class="LineNumber"> 003 </span>ความคลุกคลี ความเกียจคร้าน ตรัสคุณแห่งความเป็นคนเลี้ยงง่าย ความเป็นคนบำรุงง่าย ความ  
<span class="LineNumber"> 004 </span>มักน้อย ความสันโดษ ความขัดเกลา ความกำจัด อาการที่น่าเลื่อมใส การไม่สะสม การปรารภ  
<span class="LineNumber"> 005 </span>ความเพียร โดยอเนกปริยาย ทรงกระทำธรรมีกถาที่สมควรแก่เรื่องนั้น ที่เหมาะสมแก่เรื่องนั้น  
<span class="LineNumber"> 006 </span>แก่ภิกษุทั้งหลาย แล้วรับสั่งกะภิกษุทั้งหลายว่า  
<span class="LineNumber"> 007 </span>	ดูกรภิกษุทั้งหลาย เพราะเหตุนั้นแล เราจักบัญญัติสิกขาบทแก่ภิกษุทั้งหลาย อาศัยอำนาจ  
<span class="LineNumber"> 008 </span>ประโยชน์ ๑๐ ประการ คือ เพื่อความรับว่าดีแห่งสงฆ์ ๑ เพื่อความสำราญแห่งสงฆ์ ๑ เพื่อข่ม  
<span class="LineNumber"> 009 </span>บุคคลผู้เก้ออยาก ๑ เพื่ออยู่สำราญแห่งภิกษุผู้มีศีลเป็นที่รัก ๑ เพื่อป้องกันอาสวะอันจะบังเกิดใน  
<span class="LineNumber"> 010 </span>ปัจจุบัน ๑ เพื่อกำจัดอาสวะ อันจักบังเกิดในอนาคต ๑ เพื่อความเลื่อมใสของชุมชนที่ยังไม่  
<span class="LineNumber"> 011 </span>เลื่อมใส ๑ เพื่อความเลื่อมใสยิ่งของชุมชนที่เลื่อมใสแล้ว ๑ เพื่อความตั้งมั่นแห่งพระสัทธรรม ๑  
<span class="LineNumber"> 012 </span>เพื่อถือตามพระวินัย ๑  
<span class="LineNumber"> 013 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้  
<span class="LineNumber"> 014 </span>					พระบัญญัติ  
<span class="LineNumber"> 015 </span>	๑๑. ๗. อนึ่ง ภิกษุจะให้สร้างวิหารใหญ่ อันมีเจ้าของเฉพาะตนเอง พึงนำ  
<span class="LineNumber"> 016 </span>ภิกษุทั้งหลายไปเพื่อแสดงที่ ภิกษุเหล่านั้นพึงแสดงที่อันไม่มีผู้จองไว้ อันมีชานรอบ  
<span class="LineNumber"> 017 </span>หากภิกษุให้สร้างวิหารใหญ่ ในที่อันมีผู้จองไว้ อันหาชานรอบมิได้ หรือไม่นำภิกษุ  
<span class="LineNumber"> 018 </span>ทั้งหลายไป เพื่อแสดงที่ เป็นสังฆาทิเสส.  
<span class="LineNumber"> 019 </span>				เรื่องพระฉันนะ จบ.  
<span class="LineNumber"> 020 </span>					สิกขาบทวิภังค์  
<span class="LineNumber"> 021 </span>	[๕๒๒] วิหารที่ชื่อว่า ใหญ่ ท่านว่ามีเจ้าของ  
<span class="LineNumber"> 022 </span>	ที่ชื่อว่า วิหาร ได้แก่ที่อยู่ ซึ่งโบกฉาบปูนไว้เฉพาะภายในก็ตาม ซึ่งโบกฉาบปูนไว้  
<span class="LineNumber"> 023 </span>เฉพาะภายนอกก็ตาม ซึ่งโบกฉาบปูนไว้ทั้งภายในทั้งภายนอกก็ตาม  
<span class="LineNumber"> 024 </span>	บทว่า ให้สร้าง คือ ทำเองก็ตาม ใช้ให้เขาทำก็ตาม  
<span class="LineNumber"> 025 </span>	บทว่า อันมีเจ้าของ คือ มีใคร ใครคนอื่น ที่เป็นสตรีก็ตาม บุรุษก็ตาม คฤหัสถ์ก็ตาม  
<span class="LineNumber"> 026 </span>บรรพชิตก็ตาม เป็นเจ้าของ  
