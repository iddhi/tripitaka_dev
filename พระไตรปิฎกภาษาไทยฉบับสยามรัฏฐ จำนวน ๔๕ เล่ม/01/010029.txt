<span class="LineNumber"> 001 </span>	จริง พระพุทธเจ้าข้า ภิกษุนั้นทูลสารภาพ?  
<span class="LineNumber"> 002 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ การกระทำของเธอนั่น ไม่เหมาะ  
<span class="LineNumber"> 003 </span>ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ เธอบวชในธรรมวินัยอันเรากล่าวไว้ดี
<span class="LineNumber"> 004 </span>อย่างนี้แล้ว ไฉนจึงไม่สามารถประพฤติพรหมจรรย์ให้บริบูรณ์บริสุทธิ์ได้ตลอดชีวิตเล่า.  
<span class="LineNumber"> 005 </span>	ดูกรโมฆบุรุษ ธรรมอันเราแสดงแล้วโดยอเนกปริยาย เพื่อคลายความกำหนัด ไม่ใช่  
<span class="LineNumber"> 006 </span>เพื่อมีความกำหนัด เพื่อความพราก ไม่ใช่เพื่อความประกอบ เพื่อความไม่ถือมั่น ไม่ใช่เพื่อมี  
<span class="LineNumber"> 007 </span>ความถือมั่นมิใช่หรือ? เมื่อธรรมชื่อนั้น อันเราแสดงแล้วเพื่อคลายความกำหนัด เธอยังจักคิดเพื่อ  
<span class="LineNumber"> 008 </span>มีความกำหนัด เราแสดงเพื่อความพราก เธอยังจักคิดเพื่อความประกอบ เราแสดงเพื่อความ  
<span class="LineNumber"> 009 </span>ไม่ถือมั่น เธอยังจักคิดเพื่อมีความถือมั่น.  
<span class="LineNumber"> 010 </span>	ดูกรโมฆบุรุษ ธรรมอันเราแสดงแล้วโดยอเนกปริยาย เพื่อเป็นที่สำรอกแห่งราคะ เพื่อ  
<span class="LineNumber"> 011 </span>เป็นที่สร่างแห่งความเมา เพื่อเป็นที่ดับสูญแห่งความระหาย เพื่อเป็นที่หลุดถอนแห่งอาลัย  
<span class="LineNumber"> 012 </span>เพื่อเป็นที่เข้าไปตัดแห่งวัฏฏะ เพื่อเป็นที่สิ้นแห่งตัณหา เพื่อเป็นที่สำรอกแห่งตัณหา เพื่อเป็นที่  
<span class="LineNumber"> 013 </span>ดับแห่งตัณหา เพื่อออกไปจากตัณหาชื่อวานะ มิใช่หรือ?  
<span class="LineNumber"> 014 </span>	ดูกรโมฆบุรุษ การละกาม การกำหนดรู้ความหมายในกาม การกำจัดความระหายในกาม  
<span class="LineNumber"> 015 </span>การเพิกถอนความตรึกอันเกี่ยวด้วยกาม การระงับความกลัดกลุ้มเพราะกาม เราบอกไว้แล้วโดย  
<span class="LineNumber"> 016 </span>อเนกปริยาย มิใช่หรือ?  
<span class="LineNumber"> 017 </span>	ดูกรโมฆบุรุษ องค์กำเนิดอันเธอสอดเข้าในปากอสรพิษที่มีพิษร้าย ยังดีกว่า อันองค์  
<span class="LineNumber"> 018 </span>กำเนิดที่เธอสอดเข้าในองค์กำเนิดของลิงตัวเมีย ไม่ดีเลย องค์กำเนิดอันเธอสอดเข้าในปากงูเห่า  
<span class="LineNumber"> 019 </span>ยังดีกว่า อันองค์กำเนิดที่สอดเข้าในองค์กำเนิดของลิงตัวเมีย ไม่ดีเลย องค์กำเนิดอันเธอสอด  
<span class="LineNumber"> 020 </span>เข้าในหลุมถ่านที่ไฟติดลุกโชน ยังดีกว่า อันองค์กำเนิดที่เธอสอดเข้าในองค์กำเนิดของลิงตัวเมีย  
<span class="LineNumber"> 021 </span>ไม่ดีเลย.  
<span class="LineNumber"> 022 </span>	ข้อที่เราว่าดีนั้น เพราะเหตุไร?  
<span class="LineNumber"> 023 </span>	เพราะบุคคลผู้สอดองค์กำเนิดเข้าในปากอสรพิษเป็นต้นนั้น พึงถึงความตาย หรือความ  
<span class="LineNumber"> 024 </span>ทุกข์เพียงแค่ตาย ซึ่งมีการกระทำนั้นเป็นเหตุ และเพราะการกระทำนั้นเป็นปัจจัย เบื้องหน้าแต่  
<span class="LineNumber"> 025 </span>แตกกายตายไป ไม่พึงเข้าถึงอบาย ทุคติ วินิบาต นรก ส่วนบุคคลผู้ทำการสอดองค์กำเนิดเข้า  
<span class="LineNumber"> 026 </span>ในองค์กำเนิดของลิงตัวเมียนั้น เบื้องหน้าแต่แตกกายตายไป พึงเข้าถึงอบาย ทุคติ วินิบาต  
<span class="LineNumber"> 027 </span>นรก ซึ่งมีการกระทำนี้เป็นเหตุ. 
