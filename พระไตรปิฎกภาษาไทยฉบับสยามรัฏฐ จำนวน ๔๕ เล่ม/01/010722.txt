<span class="LineNumber"> 001 </span>					สังฆาทิเสส สิกขาบทที่ ๑๒  
<span class="LineNumber"> 002 </span>				เรื่องพระฉันนะ  
<span class="LineNumber"> 003 </span>	[๖๐๗] โดยสมัยนั้น พระผู้มีพระภาคพุทธเจ้าประทับอยู่ ณ พระวิหารโฆสิตาราม เขต  
<span class="LineNumber"> 004 </span>พระนครโกสัมพี ครั้งนั้น ท่านพระฉันนะ ประพฤติมารยาทอันไม่สมควร ภิกษุทั้งหลายกล่าว  
<span class="LineNumber"> 005 </span>ตักเตือนอย่างนี้ว่า ดูกรฉันนะ ท่านอย่าได้กระทำอย่างนี้ ประพฤติดังนี้ไม่ควร  
<span class="LineNumber"> 006 </span>	พระฉันนะกล่าวตอบว่า ดูกรท่านทั้งหลาย พวกท่านสำคัญว่าเราเป็นผู้ที่ท่านควรว่ากล่าว  
<span class="LineNumber"> 007 </span>กระนั้นหรือ เราต่างหากควรว่ากล่าวพวกท่าน เพราะพระพุทธเจ้าก็ของเรา พระธรรมก็ของเรา  
<span class="LineNumber"> 008 </span>พระลูกเจ้าของเราตรัสรู้ธรรมแล้ว พวกท่านต่างชื่อกัน ต่างโคตรกัน ต่างชาติกัน ต่างสกุลกัน  
<span class="LineNumber"> 009 </span>บวชรวมกันอยู่ ดุจลมกล้าพัดหญ้าไม้ และใบไม้แห้งให้อยู่ร่วมกัน หรือดุจแม่น้ำที่ไหลมาจาก  
<span class="LineNumber"> 010 </span>ภูเขา พัดจอกสาหร่ายและแหนให้อยู่รวมกันฉะนั้น ดูกรท่านทั้งหลาย พวกท่านสำคัญว่าเราเป็น  
<span class="LineNumber"> 011 </span>ผู้ที่ท่านควรว่ากล่าวกระนั้นหรือ เราต่างหากควรว่ากล่าวพวกท่าน เพราะพระพุทธเจ้าก็ของเรา  
<span class="LineNumber"> 012 </span>พระธรรมก็ของเรา พระลูกเจ้าของเราตรัสรู้ธรรมแล้ว  
<span class="LineNumber"> 013 </span>	บรรดาภิกษุที่เป็นผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา  
<span class="LineNumber"> 014 </span>ต่างก็พากันเพ่งโทษ ติเตียน โพนทะนาว่า ไฉน ท่านพระฉันนะ อันภิกษุทั้งหลาย ว่ากล่าวอยู่  
<span class="LineNumber"> 015 </span>ถูกทางธรรม จึงได้ทำตนให้เป็นผู้อันใครๆ ว่ากล่าวไม่ได้ แล้วกราบทูลเนื้อความนั้นแด่พระผู้มี  
<span class="LineNumber"> 016 </span>พระภาค.  
<span class="LineNumber"> 017 </span>					ประชุมสงฆ์ทรงบัญญัติสิกขาบท  
<span class="LineNumber"> 018 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 019 </span>เพราะเหตุแรกเกิดนั้น แล้วทรงสอบถามท่านพระฉันนะว่า ดูกรฉันนะ ข่าวว่า เธออันภิกษุทั้งหลาย  
<span class="LineNumber"> 020 </span>ว่ากล่าวอยู่ถูกทางธรรม ได้ทำตนให้เป็นผู้อันใครๆ ว่ากล่าวไม่ได้จริงหรือ?  
<span class="LineNumber"> 021 </span>	พระฉันนะทูลรับว่า จริง พระพุทธเจ้าข้า  
<span class="LineNumber"> 022 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ การกระทำของเธอนั่น ไม่เหมาะ  
<span class="LineNumber"> 023 </span>ไม่สม ไม่ควร ไม่ใช่กิจของสมณะ ใช้ไม่ได้  ไม่ควรทำ ดูกรโมฆบุรุษ ไฉน เธออันภิกษุ  
<span class="LineNumber"> 024 </span>ทั้งหลายว่ากล่าวอยู่ถูกทางธรรม จึงได้ทำตนให้เป็นผู้อันใครๆ ว่ากล่าวไม่ได้ ดูกรโมฆบุรุษ การ  
<span class="LineNumber"> 025 </span>กระทำของเธอนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่ง  
