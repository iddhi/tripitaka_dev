<span class="LineNumber"> 001 </span>	เส. ผมไม่ได้ทำยาฉัน แต่ผมฉันอาหารพอแก่ความต้องการ จำวัดพอแก่ความต้องการ  
<span class="LineNumber"> 002 </span>สรงน้ำพอแก่ความต้องการ ครั้นฉันอาหาร สรงน้ำ จำวัดพอแก่ความต้องการแล้ว เมื่อใดความ  
<span class="LineNumber"> 003 </span>กระสันบังเกิดแก่ผม ราคะรบกวนจิตผม เมื่อนั้นผมก็ใช้มือพยายามปล่อยอสุจิ  
<span class="LineNumber"> 004 </span>	ภิ. อาวุโส เสยยสกะ คุณพยายามปล่อยอสุจิ ด้วยมือซึ่งเป็นเครื่องฉันอาหารที่เขา  
<span class="LineNumber"> 005 </span>ถวายด้วยศรัทธาเทียวหรือ?  
<span class="LineNumber"> 006 </span>	เส. เป็นอย่างนั้น ขอรับ  
<span class="LineNumber"> 007 </span>	บรรดาภิกษุที่มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็  
<span class="LineNumber"> 008 </span>เพ่งโทษ ติเตียน โพนทะนาว่า ไฉนท่านพระเสยยสกะจึงได้ใช้มือพยายามปล่อยอสุจิเล่า ภิกษุ  
<span class="LineNumber"> 009 </span>เหล่านั้น พากันติเตียนท่านพระเสยยสกะโดยอเนกปริยาย แล้วกราบทูลเรื่องนั้นแด่พระผู้มี  
<span class="LineNumber"> 010 </span>พระภาค  
<span class="LineNumber"> 011 </span>					ประชุมสงฆ์ทรงบัญญัติสิกขาบท  
<span class="LineNumber"> 012 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ใน  
<span class="LineNumber"> 013 </span>เพราะเหตุแรกเกิดนั้น แล้วทรงสอบถามท่านพระเสยยสกะว่า ดูกรเสยยสกะ ข่าวว่า เธอใช้มือ  
<span class="LineNumber"> 014 </span>พยายามปล่อยอสุจิ จริงหรือ?  
<span class="LineNumber"> 015 </span>	ท่านพระเสยยสกะทูลรับว่า จริง พระพุทธเจ้าข้า  
<span class="LineNumber"> 016 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ การกระทำของเธอนั่น  ไม่เหมาะ  
<span class="LineNumber"> 017 </span>ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ ไฉนเธอจึงได้ใช้มือพยายามปล่อย  
<span class="LineNumber"> 018 </span>อสุจิเล่า  
<span class="LineNumber"> 019 </span>	ดูกรโมฆบุรุษ ธรรมอันเราแสดงแล้วโดยอเนกปริยาย เพื่อคลายความกำหนัด ไม่ใช่  
<span class="LineNumber"> 020 </span>เพื่อมีความกำหนัด เพื่อความพราก ไม่ใช่เพื่อความประกอบ เพื่อความไม่ถือมั่น ไม่ใช่เพื่อมี  
<span class="LineNumber"> 021 </span>ความถือมั่น มิใช่หรือ เมื่อธรรมชื่อนั้น อันเราแสดงแล้ว เพื่อคลายความกำหนัด เธอยังจักคิด  
<span class="LineNumber"> 022 </span>เพื่อมีความกำหนัด เราแสดงเพื่อความพราก เธอยังจักคิดเพื่อความประกอบ เราแสดงเพื่อความ  
<span class="LineNumber"> 023 </span>ไม่ถือมั่น เธอจักคิดเพื่อมีความถือมั่น  
<span class="LineNumber"> 024 </span>	ดูกรโมฆบุรุษ ธรรมอันเราแสดงแล้วโดยอเนกปริยาย เพื่อเป็นที่สำรอกแห่งราคะ เพื่อ  
<span class="LineNumber"> 025 </span>เป็นที่สร่างแห่งความเมา เพื่อเป็นที่บรรเทาความระหาย เพื่อเพิกถอนอาลัย เพื่อเข้าไปตัดวัฏฏะ  
<span class="LineNumber"> 026 </span>เพื่อสิ้นแห่งตัณหา เพื่อคลายกำหนัด เพื่อความดับทุกข์ เพื่อความไม่มีกิเลสเครื่องร้อยรัด  
<span class="LineNumber"> 027 </span>มิใช่หรือ?  
