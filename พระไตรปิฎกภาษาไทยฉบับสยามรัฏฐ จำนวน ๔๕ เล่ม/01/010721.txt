<span class="LineNumber"> 001 </span>	ภิกษุทั้งหลายผู้มีชื่อนี้ด้วย ผู้มีชื่อนี้ด้วย สงฆ์สวดสมนุภาสน์แล้ว เพื่อให้สละเรื่องนั้น  
<span class="LineNumber"> 002 </span>ชอบแก่สงฆ์ เหตุนั้นจึงนิ่ง ข้าพเจ้าทรงความนี้ไว้ด้วยอย่างนี้.  
<span class="LineNumber"> 003 </span>	[๖๐๔] จบญัตติ ต้องอาบัติทุกกฏ  
<span class="LineNumber"> 004 </span>	จบกรรมวาจาสองครั้ง ต้องอาบัติถุลลัจจัย  
<span class="LineNumber"> 005 </span>	จบกรรมวาจาครั้งสุด ต้องอาบัติสังฆาทิเสส  
<span class="LineNumber"> 006 </span>	เมื่อต้องอาบัติสังฆาทิเสส อาบัติทุกกฏเพราะญัตติ อาบัติถุลลัจจัยเพราะกรรมวาจาสอง  
<span class="LineNumber"> 007 </span>ครั้ง ย่อมระงับ สงฆ์พึงสวดสมนุภาสน์คราวหนึ่งต่อภิกษุ ๒ รูป ๓ รูปได้ ไม่ควรสวดสมนุภาสน์  
<span class="LineNumber"> 008 </span>ในคราวหนึ่งยิ่งกว่านั้น  
<span class="LineNumber"> 009 </span>	บทว่า สังฆาทิเสส ความว่า สงฆ์เท่านั้นให้ปริวาสเพื่ออาบัตินั้น ชักเข้าหาอาบัติเดิม  
<span class="LineNumber"> 010 </span>ให้มานัต เรียกเข้าหมู่ ไม่ใช่คณะมากรูปด้วยกันมากมาย ไม่ใช่บุคคลรูปเดียว เพราะฉะนั้น  
<span class="LineNumber"> 011 </span>จึงตรัสเรียกว่า สังฆาทิเสส คำว่า สังฆาทิเสส เป็นการขนานนาม คือเป็นชื่อของอาบัตินิกาย  
<span class="LineNumber"> 012 </span>นั้นแล แม้เพราะเหตุนั้น จึงตรัสเรียกว่า สังฆาทิเสส.  
<span class="LineNumber"> 013 </span>					บทภาชนีย์  
<span class="LineNumber"> 014 </span>	[๖๐๕] กรรมเป็นธรรม ภิกษุสำคัญว่า กรรมเป็นธรรม ไม่สละ ต้องอาบัติสังฆาทิเสส  
<span class="LineNumber"> 015 </span>	กรรมเป็นธรรม ภิกษุสงสัย ไม่สละ ต้องอาบัติสังฆาทิเสส  
<span class="LineNumber"> 016 </span>	กรรมเป็นธรรม ภิกษุสำคัญว่า กรรมไม่เป็นธรรม ไม่สละ ต้องอาบัติสังฆาทิเสส  
<span class="LineNumber"> 017 </span>	กรรมไม่เป็นธรรม ภิกษุสำคัญว่า กรรมเป็นธรรม ต้องอาบัติทุกกฏ  
<span class="LineNumber"> 018 </span>	กรรมไม่เป็นธรรม ภิกษุสงสัย ต้องอาบัติทุกกฏ  
<span class="LineNumber"> 019 </span>	กรรมไม่เป็นธรรม ภิกษุสำคัญว่า กรรมไม่เป็นธรรม ต้องอาบัติทุกกฏ.  
<span class="LineNumber"> 020 </span>					อนาปัตติวาร  
<span class="LineNumber"> 021 </span>	[๖๐๖] ภิกษุผู้ยังไม่ถูกสวดสมนุภาสน์ ๑ ภิกษุผู้สละเสียได้ ๑ ภิกษุวิกลจริต ๑ ภิกษุผู้มี-  
<span class="LineNumber"> 022 </span>จิตฟุ้งซ่าน ๑ ภิกษุผู้กระสับกระส่ายเพราะเวทนา ๑ ภิกษุอาทิกัมมิกะ ๑ ไม่ต้องอาบัติแล.  
<span class="LineNumber"> 023 </span>				สังฆาทิเสส สิกขาบทที่ ๑๑ จบ.  
<span class="LineNumber"> 024 </span>					____________  
