<span class="LineNumber"> 001 </span>					สุงกฆาตวิภาค  
<span class="LineNumber"> 002 </span>	[๑๑๐] ที่ชื่อว่า ด่านภาษี ได้แก่สถานที่ซึ่งพระเจ้าแผ่นดินทรงตั้งไว้ที่ภูเขาขาดบ้าง  
<span class="LineNumber"> 003 </span>ที่ท่าน้ำบ้าง ที่ประตูบ้านบ้าง ด้วยทรงกำหนดว่า จงเก็บภาษีแก่บุคคลผู้ผ่านเข้าไปในสถานที่นั้น  
<span class="LineNumber"> 004 </span>	ภิกษุผ่านเข้าไปในด่านภาษีนั้น แล้วมีไถยจิตจับต้องทรัพย์ที่ควรเสียภาษี ซึ่งมีราคา ๕  
<span class="LineNumber"> 005 </span>มาสกก็ดี เกินกว่า ๕ มาสกก็ดี ต้องอาบัติทุกกฏ ทำให้ไหว ต้องอาบัติถุลลัจจัย ย่างเท้าก้าวที่ ๑  
<span class="LineNumber"> 006 </span>ล่วงด่านภาษีไป ต้องอาบัติถุลลัจจัย ย่างเท้าก้าวที่ ๒ ล่วงด่านภาษีไป ต้องอาบัติปาราชิก  
<span class="LineNumber"> 007 </span>	ภิกษุยืนอยู่ภายในด่านภาษี โยนทรัพย์ให้ตกนอกด่านภาษี ต้องอาบัติปาราชิก หลบเลี่ยง  
<span class="LineNumber"> 008 </span>ภาษี ต้องอาบัติทุกกฏ  
<span class="LineNumber"> 009 </span>					ปาณวิภาค  
<span class="LineNumber"> 010 </span>	[๑๑๑] ที่ชื่อว่า สัตว์มีชีวิต พระผู้มีพระภาคตรัสหมายเอามนุษย์ที่ยังมีลมหายใจ  
<span class="LineNumber"> 011 </span>	ภิกษุมีไถยจิตลูบคลำ ต้องอาบัติทุกกฏ ทำให้ไหว ต้องอาบัติถุลลัจจัย ให้เคลื่อนจากฐาน  
<span class="LineNumber"> 012 </span>ต้องอาบัติปาราชิก  
<span class="LineNumber"> 013 </span>	ภิกษุคิดว่า จักพาให้เดินไป แล้วให้ก้าวเท้าที่ ๑ ต้องอาบัติถุลลัจจัย ให้ก้าวเท้าที่ ๒  
<span class="LineNumber"> 014 </span>ต้องอาบัติปาราชิก.  
<span class="LineNumber"> 015 </span>					อปทวิภาค  
<span class="LineNumber"> 016 </span>	[๑๑๒] ที่ชื่อว่า สัตว์ไม่มีเท้า ได้แก่ งู ปลา  
<span class="LineNumber"> 017 </span>	ภิกษุมีไถยจิตจับต้องสัตว์ไม่มีเท้า ซึ่งมีราคา ๕ มาสก หรือเกินกว่า ๕ มาสก ต้องอาบัติ  
<span class="LineNumber"> 018 </span>ทุกกฏ ทำให้ไหว ต้องอาบัติถุลลัจจัย ให้เคลื่อนจากฐาน ต้องอาบัติปาราชิก.  
<span class="LineNumber"> 019 </span>					ทวิปทวิภาค  
<span class="LineNumber"> 020 </span>	[๑๑๓] ที่ชื่อว่า สัตว์ ๒ เท้า ได้แก่ คน นก  
<span class="LineNumber"> 021 </span>	ภิกษุมีไถยจิตลูบคลำ ต้องอาบัติทุกกฏ ทำให้ไหว ต้องอาบัติถุลลัจจัย ให้เคลื่อนจากฐาน  
<span class="LineNumber"> 022 </span>ต้องอาบัติปาราชิก  
<span class="LineNumber"> 023 </span>	ภิกษุคิดว่า จักพาให้เดินไป แล้วให้ก้าวเท้าที่ ๑ ต้องอาบัติถุลลัจจัย ให้ก้าวเท้าที่ ๒  
<span class="LineNumber"> 024 </span>ต้องอาบัติปาราชิก. 
