<span class="LineNumber"> 001 </span>ทราบว่า ท่านพระปัตโถทนทายกเถระได้ภาษิตคาถาเหล่านี้ ด้วยประการฉะนี้แล. 
<span class="LineNumber"> 002 </span>จบ ปัตโถทนทายกเถราปทาน
<span class="LineNumber"> 003 </span>มัญจทายกเถราปทานที่ ๑๐ 
<span class="LineNumber"> 004 </span>ว่าด้วยผลแห่งการทำตั่งถวายสงฆ์ 
<span class="LineNumber"> 005 </span>[๑๐] เมื่อพระพุทธเจ้าผู้นำโลก พระนามว่าสิทธัตถะ ผู้ประกอบด้วย 
<span class="LineNumber"> 006 </span>พระกรุณา ปรินิพพานแล้ว เมื่อปาพจน์มีความแพร่หลาย อัน 
<span class="LineNumber"> 007 </span>เทวดาและมนุษย์สักการะแล้ว ในครั้งนั้น เราเป็นคนจัณฑาล ทำ 
<span class="LineNumber"> 008 </span>ตั่ง ๔ เหลี่ยม เลี้ยงชีพด้วยการงานนั้น เลี้ยงดูเด็กๆ ก็ด้วยการ 
<span class="LineNumber"> 009 </span>งานนั้น เราเลื่อมใสแล้ว ทำตั่ง ๔ เหลี่ยมเป็นอย่างดี ด้วยมือ
<span class="LineNumber"> 010 </span>ทั้งสองของตน แล้วได้เข้าถวายแก่พระภิกษุสงฆ์ด้วยตนเอง ด้วย
<span class="LineNumber"> 011 </span>กรรมที่ทำไว้ดีแล้วนั้น และด้วยความตั้งเจตนานั้นไว้ เราละร่าง 
<span class="LineNumber"> 012 </span>มนุษย์แล้ว ได้ไปยังดาวดึงสพิภพ เราไปสู่เทวโลก บันเทิงอยู่ใน
<span class="LineNumber"> 013 </span>หมู่ไตรทศ ที่นอนมีราคามาก ย่อมเกิดตามความปรารถนา เราได้
<span class="LineNumber"> 014 </span>เป็นจอมเทพเสวยราชสมบัติในเทวโลก ๕๐ ครั้ง ได้เป็นพระเจ้า
<span class="LineNumber"> 015 </span>จักรพรรดิราช ๘๐ ครั้ง และได้เป็นพระเจ้าประเทศราชอันไพบูลย์ 
<span class="LineNumber"> 016 </span>โดยคณนานับมิได้ เราเป็นผู้ถึงความสุข มียศ นี้เป็นผลแห่งการ 
<span class="LineNumber"> 017 </span>ถวายเตียงนอน ถ้าเราจุติจากเทวโลกมาสู่ภพมนุษย์ ที่นอนสวยๆ 
<span class="LineNumber"> 018 </span>ควรแก่ค่ามาก ย่อมเกิดแก่เราเอง นี้เป็นการเกิดครั้งหลังของเรา 
<span class="LineNumber"> 019 </span>ภพสุดท้ายกำลังเป็นไป แม้ทุกวันนี้ที่นอนก็ปรากฏในเวลาจะนอน
<span class="LineNumber"> 020 </span>ในกัปที่ ๙๔ แต่กัปนี้ เราได้ถวายทานใด ด้วยทานนั้น เราไม่รู้จัก 
<span class="LineNumber"> 021 </span>ทุคติเลย นี้เป็นผลแห่งการถวายเตียง เราเผากิเลสทั้งหลายแล้ว ... 
<span class="LineNumber"> 022 </span>พระพุทธศาสนา เราได้ทำเสร็จแล้ว ดังนี้. 
<span class="LineNumber"> 023 </span>ทราบว่า ท่านพระมัญจทายกเถระได้ภาษิตคาถาเหล่านี้ ด้วยประการฉะนี้แล.
<span class="LineNumber"> 024 </span>จบ มัญจทายกเถราปทาน.
<span class="LineNumber"> 025 </span>---------------- 
