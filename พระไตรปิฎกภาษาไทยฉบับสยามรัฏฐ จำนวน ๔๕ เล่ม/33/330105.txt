<span class="LineNumber"> 001 </span>ทราบว่า ท่านพระอัชชุนปุปผิยเถระได้ภาษิตคาถาเหล่านี้ ด้วยประการฉะนี้แล.
<span class="LineNumber"> 002 </span>จบ อัชชุนปุปผิยเถราปทาน. 
<span class="LineNumber"> 003 </span>กุฏชปุปผิยเถราปทานที่ ๗ 
<span class="LineNumber"> 004 </span>ว่าด้วยผลแห่งการถวายดอกอัญชันเขียว 
<span class="LineNumber"> 005 </span>[๑๐๗] ในที่ไม่ไกลภูเขาหิมวันต์ มีภูเขาลูกหนึ่งชื่ออัจจละ พระพุทธเจ้า
<span class="LineNumber"> 006 </span>พระนามว่าสุทัสสนะ ประทับอยู่ที่ซอกเขา เราถือดอกไม้ที่เกิดในป่า
<span class="LineNumber"> 007 </span>หิมพานต์ เหาะขึ้นอากาศ ณ ที่นั้น เราได้เห็นพระพุทธเจ้าผู้ข้ามพ้น
<span class="LineNumber"> 008 </span>โอฆะ ไม่มีอาสวะ ครั้งนั้นเราถือเอาดอกอัญชันเขียวจบเหนือ 
<span class="LineNumber"> 009 </span>เศียรเกล้าแล้ว บูชาแด่พระสยัมภูพุทธเจ้า ผู้แสวงหาประโยชน์ใหญ่ 
<span class="LineNumber"> 010 </span>ในกัปที่ ๓๑ แต่กัปนี้ เราได้เอาดอกไม้ใดบูชา ด้วยการบูชานั้น 
<span class="LineNumber"> 011 </span>เราไม่รู้จักทุคติเลย นี้เป็นผลแห่งพุทธบูชา เราเผากิเลส
<span class="LineNumber"> 012 </span>ทั้งหลายแล้ว ... พระพุทธศาสนาเราได้ทำเสร็จแล้ว ดังนี้.
<span class="LineNumber"> 013 </span>ทราบว่า ท่านพระกุฏชปุปผิยเถระได้ภาษิตคาถาเหล่านี้ ด้วยประการฉะนี้แล.
<span class="LineNumber"> 014 </span>จบ กุฏชปุปผิยเถราปทาน. 
<span class="LineNumber"> 015 </span>โฆสสัญญกเถราปทานที่ ๘ 
<span class="LineNumber"> 016 </span>ว่าด้วยผลแห่งความเลื่อมใสในเสียงแสดงธรรม
<span class="LineNumber"> 017 </span>[๑๐๘] เมื่อก่อน เราเป็นพรานเนื้อ เที่ยวอยู่ในไพรวัน อันสงัดเงียบ
<span class="LineNumber"> 018 </span>ได้พบพระพุทธเจ้าผู้ปราศจากกิเลสธุลี อันหมู่เทวดาห้อมล้อม
<span class="LineNumber"> 019 </span>กำลังทรงประกาศสัจจะ ๔ ทรงแสดงอมตบท เราได้สดับธรรมอัน
<span class="LineNumber"> 020 </span>ไพเราะของพระพุทธเจ้าผู้เผ่าพันธุ์ของโลกพระนามว่าสิขี เรายังจิตให้ 
<span class="LineNumber"> 021 </span>เลื่อมใสในพระสุรเสียง เรายังจิตให้เลื่อมใสในพระองค์ท่านผู้ไม่มี 
