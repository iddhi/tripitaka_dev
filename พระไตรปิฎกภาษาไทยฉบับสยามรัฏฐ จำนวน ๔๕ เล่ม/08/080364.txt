<span class="LineNumber"> 001 </span>		 หัวข้อประจำเรื่อง  
<span class="LineNumber"> 002 </span>	[๑๐๖๘] อธิกรณ์ ๑ การฟื้น ๑ อาการ ๑ บุคคล ๑ นิทาน ๑ เหตุ ๑ ปัจจัย ๑  
<span class="LineNumber"> 003 </span>มูล ๑ สมุฏฐาน ๑ เป็นอาบัติ ๑ มีอธิกรณ์ ๑ ในที่ใด ๑ แยกกัน ๑ นิทาน ๑ เหตุ ๑  
<span class="LineNumber"> 004 </span>ปัจจัย ๑ มูล ๑ สมุฏฐาน ๑ พยัญชนะ ๑ วิวาท ๑ อธิกรณ์ ๑ ตามที่กล่าวนี้ จัดลงในประเภท  
<span class="LineNumber"> 005 </span>อธิกรณ์ ด้วยประการฉะนี้แล.  
<span class="LineNumber"> 006 </span>		หัวข้อประจำเรื่อง จบ  
<span class="LineNumber"> 007 </span>		----------------  
<span class="LineNumber"> 008 </span>		    คาถาสังคณิกะอีกนัยหนึ่ง  
<span class="LineNumber"> 009 </span>		  เรื่องโจทเป็นต้น  
<span class="LineNumber"> 010 </span>	[๑๐๖๙] ท่านพระอุบาลีทูลถามว่า การโจทเพื่อประสงค์อะไร? การสอบสวน  
<span class="LineNumber"> 011 </span>เพื่อเหตุอะไร? สงฆ์เพื่อประโยชน์อะไร? ส่วนการลงมติเพื่อเหตุอะไร?  
<span class="LineNumber"> 012 </span>		พระผู้มีพระภาคตรัสว่า การโจทเพื่อประสงค์ให้ระลึกถึงความผิด.  
<span class="LineNumber"> 013 </span>การสอบสวนเพื่อประสงค์จะข่ม สงฆ์เพื่อประโยชน์ให้ช่วยกันพิจารณา  
<span class="LineNumber"> 014 </span>ส่วนการลงมติ เพื่อให้การวินิจฉัยแต่ละเรื่องเสร็จสิ้นไป.  
<span class="LineNumber"> 015 </span>		เธออย่าด่วนพูด อย่าพูดเสียงดุดัน อย่ายั่วความโกรธ ถ้าเธอเป็น  
<span class="LineNumber"> 016 </span>ผู้วินิจฉัยอธิกรณ์ อย่าพูดโดยผลุนผลัน อย่ากล่าวถ้อยคำชวนวิวาท ไม่  
<span class="LineNumber"> 017 </span>กอปรด้วยประโยชน์ วัตรคือการซักถาม อนุโลมแก่สิกขาบทอันพระ  
<span class="LineNumber"> 018 </span>พุทธเจ้าผู้เฉียบแหลม มีพระปัญญาทรงวางไว้ ตรัสไว้ดีแล้ว ในพระสูตร  
<span class="LineNumber"> 019 </span>อุภโตวิภังค์ ในพระวินัย คือ ขันธกะ ในอนุโลม คือ บริวาร ใน  
<span class="LineNumber"> 020 </span>พระบัญญัติ คือ วินัยปิฎก และในอนุโลมิกะ คือ มหาประเทศ เธอ  
<span class="LineNumber"> 021 </span>จงพิจารณา วัตรคือการซักถามนั้น อย่าให้เสียคติที่เป็นไปในสัมปรายภพ  
<span class="LineNumber"> 022 </span>เธอผู้ใฝ่หาประโยชน์เกื้อกูล จงซักถามถ้อยคำที่กอปรด้วยประโยชน์ โดย  
<span class="LineNumber"> 023 </span>กาล สำนวนที่กล่าวโดยผลุนผลันของจำเลย และโจทก์ เธออย่าพึงเชื่อถือ  
<span class="LineNumber"> 024 </span>โจทก์ฟ้องว่าต้องอาบัติ แต่จำเลยปฏิเสธว่าไม่ได้ต้องอาบัติ เธอต้อง  
<span class="LineNumber"> 025 </span>สอบสวนทั้งสองฝ่าย พึงปรับตามคำรับสารภาพ และถ้อยคำสำนวน คำ  
<span class="LineNumber"> 026 </span>รับสารภาพ เรากล่าวไว้ในหมู่ภิกษุลัชชี แต่ข้อนั้น ไม่มีในหมู่ภิกษุอลัชชี  
<span class="LineNumber"> 027 </span>อนึ่ง ภิกษุอลัชชีพูดมาก เธอพึงปรับตามถ้อยคำสำนวน ดังกล่าวแล้ว.  
<span class="LineNumber"> 028 </span>		    อลัชชีบุคคล  
<span class="LineNumber"> 029 </span>	[๑๐๗๐] อุ. อลัชชีเป็นคนเช่นไร คำรับสารภาพของผู้ใดฟังไม่ขึ้น ข้า  
<span class="LineNumber"> 030 </span>พระพุทธเจ้าทูลถามพระองค์ถึงข้อนั้น คนเช่นไร พระองค์ตรัสเรียกว่า  
<span class="LineNumber"> 031 </span>อลัชชีบุคคล?  
<span class="LineNumber"> 032 </span>		พ. ผู้ที่แกล้งต้องอาบัติ ปกปิดอาบัติ และถึงอคติ คนเช่นนี้  
<span class="LineNumber"> 033 </span>เราเรียกว่า อลัชชีบุคคล.  
