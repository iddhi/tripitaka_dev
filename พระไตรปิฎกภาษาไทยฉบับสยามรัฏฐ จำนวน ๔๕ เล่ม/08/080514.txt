<span class="LineNumber"> 001 </span>พระตถาคตทรงบัญญัติติณวัตถารกะแก่สาวก อาศัยอำนาจประโยชน์ ๒ ประการ คือ  
<span class="LineNumber"> 002 </span>เพื่อความเลื่อมใสของชุมชนที่ยังไม่เลื่อมใส ๑ เพื่อความเลื่อมใสยิ่งของชุมชนที่เลื่อมใสแล้ว ๑  
<span class="LineNumber"> 003 </span>พระตถาคตทรงบัญญัติติณวัตถารกะแก่สาวก อาศัยอำนาจประโยชน์ ๒ ประการนี้.  
<span class="LineNumber"> 004 </span>พระตถาคตทรงบัญญัติติณวัตถารกะแก่สาวก อาศัยอำนาจประโยชน์ ๒ ประการ คือ  
<span class="LineNumber"> 005 </span>เพื่อความตั้งมั่นแห่งพระสัทธรรม ๑ เพื่ออนุเคราะห์พระวินัย ๑  
<span class="LineNumber"> 006 </span>พระตถาคตทรงบัญญัติติณวัตถารกะแก่สาวก อาศัยอำนาจประโยชน์ ๒ ประการนี้.  
<span class="LineNumber"> 007 </span>		ปัญญัติวรรคที่ ๔ จบ.  
<span class="LineNumber"> 008 </span>		    ----------------  
<span class="LineNumber"> 009 </span>		 นวสังคหวรรค ที่ ๕  
<span class="LineNumber"> 010 </span>		  สังคหะ ๙ อย่าง  
<span class="LineNumber"> 011 </span>	[๑๓๖๒] สังคหะมี ๙ อย่าง คือ วัตถุสังคหะ ๑ วิบัติสังคหะ ๑ อาบัติสังคหะ ๑  
<span class="LineNumber"> 012 </span>นิทานสังคหะ ๑ บุคคลสังคหะ ๑ ขันธสังคหะ ๑ สมุฏฐานสังคหะ ๑ อธิกรณสังคหะ ๑  
<span class="LineNumber"> 013 </span>สมถสังคหะ ๑  
<span class="LineNumber"> 014 </span>		   ให้บอกเรื่อง  
<span class="LineNumber"> 015 </span>	[๑๓๖๓] เมื่ออธิกรณ์เกิดขึ้นแล้ว ถ้าคู่ความทั้งสองมาถึง สงฆ์พึงให้ทั้งสองบอกเรื่อง  
<span class="LineNumber"> 016 </span>ครั้นแล้วพึงฟังปฏิญญาทั้งสอง แล้วพึงพูดกะคู่ความทั้งสองว่า เมื่อพวกเราระงับอธิกรณ์นี้แล้ว  
<span class="LineNumber"> 017 </span>ท่านทั้งสองจักยินดี หรือ ถ้าทั้งสองรับว่า ข้าพเจ้าทั้งสองจักยินดี สงฆ์พึงรับอธิกรณ์นั้นไว้.  
<span class="LineNumber"> 018 </span>ถ้าบริษัทมีอลัชชีมาก สงฆ์พึงระงับด้วยอุพพาหิกา. ถ้าบริษัทมีคนพาลมาก สงฆ์พึงแสวงหา  
<span class="LineNumber"> 019 </span>พระวินัยธร. อธิกรณ์นั้นจะระงับ โดยธรรม โดยวินัย โดยสัตถุศาสน์ใด สงฆ์พึงระงับ  
<span class="LineNumber"> 020 </span>อธิกรณ์นั้นโดยอย่างนั้น.  
<span class="LineNumber"> 021 </span>		  พึงรู้วัตถุเป็นต้น  
<span class="LineNumber"> 022 </span>	[๑๓๖๔] พึงรู้วัตถุ พึงรู้โคตร พึงรู้ชื่อ พึงรู้อาบัติ.  
<span class="LineNumber"> 023 </span>คำว่า เมถุนธรรม เป็นทั้งวัตถุ เป็นทั้งโคตร.  
<span class="LineNumber"> 024 </span>คำว่า ปาราชิก เป็นทั้งชื่อ เป็นทั้งอาบัติ.  
<span class="LineNumber"> 025 </span>คำว่า อทินนาทาน เป็นทั้งวัตถุ เป็นทั้งโคตร.  
<span class="LineNumber"> 026 </span>คำว่า ปาราชิก  เป็นทั้งชื่อ เป็นทั้งอาบัติ.  
