<span class="LineNumber"> 001 </span>๒. เป็นผู้มีสุตะมาก ทรงสุตะ สั่งสมสุตะ ธรรมเหล่านั้นใด งามในเบื้องต้น งามใน  
<span class="LineNumber"> 002 </span>ท่ามกลาง งามในที่สุด ประกาศพรหมจรรย์ พร้อมทั้งอรรถทั้งพยัญชนะ บริสุทธิ์ บริบูรณ์  
<span class="LineNumber"> 003 </span>สิ้นเชิง ธรรมเห็นปานนั้น เธอเป็นผู้ได้สดับมากทรงจำไว้ คล่องปาก ขึ้นใจ แทงตลอดดีแล้ว  
<span class="LineNumber"> 004 </span>ด้วยปัญญา.  
<span class="LineNumber"> 005 </span>๓. เธอจำปาติโมกข์ทั้งสองได้ดีโดยพิสดาร สวดไพเราะ คล่องแคล่ว วินิจฉัยถูกต้อง  
<span class="LineNumber"> 006 </span>โดยสุตตะ โดยอนุพยัญชนะ.  
<span class="LineNumber"> 007 </span>๔. เป็นผู้ตั้งอยู่ในวินัย ไม่ง่อนแง่น.  
<span class="LineNumber"> 008 </span>๕. เป็นผู้สามารถให้คู่ความทั้งสองเบาใจ ให้เข้าใจ ให้เพ่งพินิจพิจารณา เลื่อมใส.  
<span class="LineNumber"> 009 </span>ดูกรอุบาลี ภิกษุประกอบด้วยองค์ ๕ นี้แล เป็นผู้มีอุปการะมากแก่ภิกษุพวกก่อธิกรณ์.  
<span class="LineNumber"> 010 </span>ดูกรอุบาลี ภิกษุผู้ประกอบด้วยองค์แม้อื่นอีก ๕ เป็นผู้มีอุปการะมากแก่ภิกษุพวกก่อ  
<span class="LineNumber"> 011 </span>อธิกรณ์. องค์ ๕ อะไรบ้าง? คือ:  
<span class="LineNumber"> 012 </span>๑. เป็นผู้มีความประพฤติทางกายบริสุทธิ์  
<span class="LineNumber"> 013 </span>๒. เป็นผู้มีความประพฤติทางวาจาบริสุทธิ์  
<span class="LineNumber"> 014 </span>๓. เป็นผู้มีอาชีวะบริสุทธิ์  
<span class="LineNumber"> 015 </span>๔. เป็นบัณฑิต ผู้ฉลาด  
<span class="LineNumber"> 016 </span>๕. ถูกซักเข้า อาจให้คำตอบข้อที่ซัก  
<span class="LineNumber"> 017 </span>ดูกรอุบาลี ภิกษุประกอบด้วยองค์ ๕ เหล่านี้แล เป็นผู้มีอุปการะมากแก่ภิกษุพวกก่อ  
<span class="LineNumber"> 018 </span>อธิกรณ์  
<span class="LineNumber"> 019 </span>ดูกรอุบาลี ภิกษุประกอบด้วยองค์แม้อื่นอีก ๕ เป็นผู้มีอุปการะมากแก่ภิกษุพวกก่อ  
<span class="LineNumber"> 020 </span>อธิกรณ์. องค์ ๕ อะไรบ้าง? คือ:  
<span class="LineNumber"> 021 </span>๑. รู้วัตถุ  
<span class="LineNumber"> 022 </span>๒. รู้นิทาน  
<span class="LineNumber"> 023 </span>๓. รู้บัญญัติ  
<span class="LineNumber"> 024 </span>๔. รู้บทที่ตกหล่นภายหลัง  
<span class="LineNumber"> 025 </span>๕. รู้ถ้อยคำอันเข้าสนธิกันได้  
<span class="LineNumber"> 026 </span>ดูกรอุบาลี ภิกษุประกอบด้วยองค์ ๕ นี้แล เป็นผู้มีอุปการะมากแก่ภิกษุพวกก่ออธิกรณ์.  
