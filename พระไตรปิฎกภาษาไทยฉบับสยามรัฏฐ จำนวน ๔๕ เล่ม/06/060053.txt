<span class="LineNumber"> 001 </span>	ท่านพระสุธรรมได้กล่าวคำนี้แก่จิตตะคหบดี ผู้นั่งเรียบร้อยแล้วว่า ท่านคหบดี ขาทนีย
<span class="LineNumber"> 002 </span>โภชนียาหารนี้ ท่านตกแต่งไว้มากนัก แต่ของสิ่งหนึ่ง ที่เขาเรียกว่า ขนมแดกงา ไม่มีในจำนวนนี้    
<span class="LineNumber"> 003 </span>	จิตตะคหบดีกล่าวความตำหนิว่า ท่านเจ้าข้า เมื่อพระพุทธพจน์มากมายมี  อยู่ แต่พระ
<span class="LineNumber"> 004 </span>คุณเจ้าสุธรรมมากล่าวว่า ขนมแดกงา ซึ่งเป็นคำเล็กน้อย    
<span class="LineNumber"> 005 </span>	ท่านเจ้าข้า เรื่องเคยมีมาแล้ว พ่อค้าชาวทักษิณาบถ ได้ไปสู่ชนบทแถบ  ตะวันออก พวก
<span class="LineNumber"> 006 </span>เขานำแม่ไก่มาแต่ที่นั้น ต่อมาแม่ไก่นั้นสมสู่อยู่ด้วยพ่อกาก็ออก  ลูกมา คราวใดลูกไก่นั้นปรารถนาจะ
<span class="LineNumber"> 007 </span>ร้องอย่างกา คราวนั้นย่อมร้องเสียงการะคนไก่ คราวใดปรารถนาจะขันอย่างไก่ คราวนั้นย่อมขัน
<span class="LineNumber"> 008 </span>เสียงไก่ระคนกา ฉันใด เมื่อ  พระพุทธพจน์มากมายมีอยู่ พระคุณเจ้าสุธรรมมากล่าวว่า ขนมแดกงา 
<span class="LineNumber"> 009 </span>ซึ่งเป็น  คำเล็กน้อย ก็ฉันนั้นเหมือนกัน    
<span class="LineNumber"> 010 </span>	สุ. คหบดี ท่านด่าอาตมา คหบดี ท่านบริภาษอาตมา คหบดี นั่น อาวาสของท่าน 
<span class="LineNumber"> 011 </span>อาตมาจักหลีกไปจากอาวาสนั้น    
<span class="LineNumber"> 012 </span>	จิ. ท่านเจ้าข้า ข้าพเจ้ามิได้ด่ามิได้บริภาษพระคุณเจ้าสุธรรม ขออาราธนาพระคุณเจ้าสุธรรม
<span class="LineNumber"> 013 </span>จงอยู่ในวิหารอัมพาฏกวัน อันเป็นสถานรื่นรมย์ เขตเมือง  มัจฉิกาสณฑ์ ข้าพเจ้าจักทำการขวนขวาย
<span class="LineNumber"> 014 </span>จีวร บิณฑบาต เสนาสนะ และคิลานปัจจัยเภสัชบริขาร แก่พระคุณเจ้าสุธรรม    
<span class="LineNumber"> 015 </span>	ท่านพระสุธรรม ได้กล่าวคำนี้แก่จิตตะคหบดีเป็นคำรบสองว่า คหบดีท่านด่าอาตมา
<span class="LineNumber"> 016 </span>คหบดี ท่านบริภาษอาตมา คหบดี นั่นอาวาสของท่าน อาตมาจักหลีกไปจากอาวาสนั้น    
<span class="LineNumber"> 017 </span>	จิ. ท่านเจ้าข้า ข้าพเจ้ามิได้ด่า มิได้บริภาษพระคุณเจ้าสุธรรม ขออาราธนาพระคุณเจ้า
<span class="LineNumber"> 018 </span>สุธรรม จงอยู่ในวิหารอัมพาฏกวัน อันเป็นสถานรื่นรมย์  เขตเมืองมัจฉิกาสณฑ์ ข้าพเจ้าจักทำการ
<span class="LineNumber"> 019 </span>ขวนขวาย จีวร บิณฑบาต เสนาสนะ  และคิลานปัจจัยเภสัชบริขาร แก่พระคุณเจ้าสุธรรม    
<span class="LineNumber"> 020 </span>	ท่านพระสุธรรม ได้กล่าวคำนี้แก่จิตตะคหบดีเป็นคำรบสามว่า คหบดี  ท่านด่าอาตมา 
<span class="LineNumber"> 021 </span>คหบดี ท่านบริภาษอาตมา คหบดี นั่นอาวาสของท่าน อาตมาจักหลีกไปจากอาวาสนั้น    
<span class="LineNumber"> 022 </span>	จิ. พระคุณเจ้าสุธรรมจักไปที่ไหน เจ้าข้า    
<span class="LineNumber"> 023 </span>	สุ. คหบดี อาตมาจักไปพระนครสาวัตถี เพื่อเฝ้าพระผู้มีพระภาค    
<span class="LineNumber"> 024 </span>	จิ. ท่านเจ้าข้า ถ้าเช่นนั้น ถ้อยคำอันใดที่พระคุณเจ้าได้กล่าวแล้ว และ  ถ้อยคำอันใดที่
<span class="LineNumber"> 025 </span>ข้าพเจ้าได้กล่าวแล้ว ขอท่านจงกราบทูลถ้อยคำอันนั้นทั้งมวลแด่  พระผู้มีพระภาค แต่ข้อที่พระคุณเจ้า
<span class="LineNumber"> 026 </span>สุธรรมจะพึงกลับมาเมืองมัจฉิกาสณฑ์อีกนั้น  ไม่อัศจรรย์เลย เจ้าข้า ฯ
