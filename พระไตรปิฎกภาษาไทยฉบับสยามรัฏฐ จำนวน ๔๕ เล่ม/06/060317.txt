<span class="LineNumber"> 001 </span>	จึงพระเถระพวกนั้นช่วยระงับอธิกรณ์นั้นแล้ว เหมือนอย่างที่สงฆ์ในพระนครสาวัตถีระงับ
<span class="LineNumber"> 002 </span>แล้ว ตามวิธีที่ระงับด้วยดีแล้วฉะนั้น  ครั้งนั้น ภิกษุผู้ไม่ยินดี  ไม่พอใจด้วยการระงับอธิกรณ์ของสงฆ์
<span class="LineNumber"> 003 </span>ในพระนครสาวัตถีนั้น ไม่พอใจด้วยการ  ระงับอธิกรณ์ของพระเถระมากรูป ได้ทราบข่าวว่า ในอาวาส
<span class="LineNumber"> 004 </span>โน้น มีพระเถระอยู่  ๓ รูป ... มีพระเถระอยู่ ๒ รูป ... มีพระเถระอยู่รูปเดียว เป็นผู้คงแก่เรียน 
<span class="LineNumber"> 005 </span>ชำนาญ  ในคัมภีร์ ทรงธรรม ทรงวินัย ทรงมาติกา ฉลาด เฉียบแหลม มีปัญญา เป็นลัชชี 
<span class="LineNumber"> 006 </span>มีความรังเกียจ ใคร่ต่อสิกขา หากพระเถระนั้นพึงระงับอธิกรณ์นี้โดยธรรมโดยวินัย และโดย
<span class="LineNumber"> 007 </span>สัตถุศาสน์ อย่างนี้ อธิกรณ์นี้พึงระงับด้วยดี จึงไปสู่อาวาสนั้น แล้วเรียนกะพระเถระนั้นว่า 
<span class="LineNumber"> 008 </span>ท่านขอรับ อธิกรณ์นี้เกิดแล้วอย่างนี้ อุบัติแล้วอย่างนี้ ขอโอกาส ขอรับ ขอพระเถระจงระงับ
<span class="LineNumber"> 009 </span>อธิกรณ์นี้ โดยธรรม โดยวินัย และโดยสัตถุศาสน์ ตามวิถีทางที่อธิกรณ์นี้จะพึงระงับด้วยดี    
<span class="LineNumber"> 010 </span>	จึงพระเถระนั้นช่วยระงับอธิกรณ์นั้นแล้ว เหมือนอย่างที่สงฆ์ในพระนครสาวัตถีระงับแล้ว
<span class="LineNumber"> 011 </span>เหมือนอย่างที่พระเถระมากรูประงับแล้ว เหมือนอย่างที่พระเถระ ๓ รูประงับแล้ว และเหมือนอย่างที่
<span class="LineNumber"> 012 </span>พระเถระ ๒ รูประงับแล้ว ตามวิธีที่ระงับด้วย  ดีแล้ว ฉะนั้น    
<span class="LineNumber"> 013 </span>	ครั้งนั้น ภิกษุผู้ที่ไม่พอใจด้วยการระงับอธิกรณ์ของสงฆ์ในพระนครสาวัตถี ไม่พอใจด้วยการ
<span class="LineNumber"> 014 </span>ระงับอธิกรณ์ของพระเถระมากรูป ไม่พอใจด้วยการระงับอธิกรณ์  ของพระเถระ ๓ รูป ไม่พอใจ
<span class="LineNumber"> 015 </span>ด้วยการระงับอธิกรณ์ของพระเถระ ๒ รูป ไม่พอใจ  ด้วยการระงับอธิกรณ์ของพระเถระรูปเดียว จึงเข้าไป
<span class="LineNumber"> 016 </span>เฝ้าพระผู้มีพระภาค แล้ว  กราบทูลเรื่องนั้นแด่พระผู้มีพระภาคๆ ตรัสว่า    
<span class="LineNumber"> 017 </span>	ดูกรภิกษุทั้งหลาย อธิกรณ์ที่พิจารณาแล้วนั้นเป็นอันสงบระงับดีแล้ว ดูกรภิกษุทั้งหลาย 
<span class="LineNumber"> 018 </span>เราอนุญาตวิธีจับสลาก ๓ อย่าง คือ ปกปิด ๑ กระซิบบอก ๑  เปิดเผย ๑ ตามความยินยอมของ
<span class="LineNumber"> 019 </span>ภิกษุพวกนั้น    
<span class="LineNumber"> 020 </span>	ดูกรภิกษุทั้งหลาย ก็วิธีจับสลากปกปิด เป็นไฉน    
<span class="LineNumber"> 021 </span>	ภิกษุผู้ให้จับสลากนั้น พึงทำสลากให้มีสี และไม่มีสี แล้วเข้าไปหา ภิกษุทีละรูปๆ แล้ว
<span class="LineNumber"> 022 </span>แนะนำอย่างนี้ว่า นี้สลากของผู้กล่าวอย่างนี้ นี้สลากของผู้  กล่าวอย่างนี้ ท่านจงจับสลากที่ชอบใจ 
<span class="LineNumber"> 023 </span>เมื่อภิกษุนั้นจับแล้ว พึงแนะนำว่า ท่านอย่าแสดงแก่ใครๆ ถ้ารู้ว่าอธรรมวาทีมากกว่า พึงบอกว่า
<span class="LineNumber"> 024 </span>สลากจับไม่ดี แล้วให้จับใหม่ ถ้ารู้ว่าธรรมวาทีมากกว่า พึงประกาศว่า สลากจับดีแล้ว ดูกรภิกษุ  
<span class="LineNumber"> 025 </span>ทั้งหลาย วิธีจับสลากปกปิดเป็นอย่างนี้แหละ    
<span class="LineNumber"> 026 </span>	ดูกรภิกษุทั้งหลาย ก็วิธีจับสลากกระซิบบอก เป็นไฉน   
