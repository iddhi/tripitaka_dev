<span class="LineNumber"> 001 </span>เท่านั้นเป็นวรรณะขาว วรรณะอื่นดำ พราหมณ์เท่านั้นบริสุทธิ์ ผู้มิใช่พราหมณ์ไม่บริสุทธิ์      
<span class="LineNumber"> 002 </span>พราหมณ์เท่านั้นเป็นบุตรของพรหม เป็นโอรสของพรหม เกิดแต่ปากพรหม เกิดแต่พรหม    
<span class="LineNumber"> 003 </span>อันพรหมนิรมิต เป็นทายาทของพรหม ดังนี้จริงหรือ? พราหมณ์ฤาษี ๗ ตน ตอบว่าจริงอย่างนั้น 
<span class="LineNumber"> 004 </span>ท่านผู้เจริญ. 
<span class="LineNumber"> 005 </span>     เท. ก็ท่านผู้เจริญทั้งหลายรู้หรือว่า มารดาบังเกิดเกล้าได้แต่งงานกับพราหมณ์เท่านั้น    
<span class="LineNumber"> 006 </span>ไม่ได้แต่งงานกะชายผู้มิใช่พราหมณ์เลย?     
<span class="LineNumber"> 007 </span>     ฤา. ข้อนี้ไม่ทราบเลย ท่านผู้เจริญ.   
<span class="LineNumber"> 008 </span>     เท. ก็ท่านผู้เจริญทั้งหลายรู้หรือว่า มารดาของมารดาบังเกิดเกล้า ตลอด ๗ ชั่วย่ายาย      
<span class="LineNumber"> 009 </span>ของมารดา ได้แต่งงานกะพราหมณ์เท่านั้น ไม่ได้แต่งงานกะชายผู้มิใช่พราหมณ์เลย?   
<span class="LineNumber"> 010 </span>     ฤา. ข้อนี้ไม่ทราบเลย ท่านผู้เจริญ.   
<span class="LineNumber"> 011 </span>     เท. ก็ท่านผู้เจริญทั้งหลายรู้หรือว่า บิดาบังเกิดเกล้าได้แต่งงานกับนางพราหมณีเท่านั้น  
<span class="LineNumber"> 012 </span>ไม่ได้แต่งงานกะหญิงผู้มิใช่นางพราหมณีเลย? 
<span class="LineNumber"> 013 </span>     ฤา. ข้อนี้ไม่ทราบเลย ท่านผู้เจริญ.   
<span class="LineNumber"> 014 </span>     เท. ก็ท่านผู้เจริญทั้งหลายรู้หรือว่า บิดาของบิดาบังเกิดเกล้า ตลอด ๗ ชั่วปู่ตาของบิดา  
<span class="LineNumber"> 015 </span>ได้แต่งงานกะนางพราหมณีเท่านั้น ไม่ได้แต่งงานกะหญิงผู้มิใช่นางพราหมณีเลย?     
<span class="LineNumber"> 016 </span>     ฤา. ข้อนี้ไม่ทราบเลย ท่านผู้เจริญ.   
<span class="LineNumber"> 017 </span>     เท. ก็ท่านผู้เจริญทั้งหลายรู้หรือว่า การตั้งครรภ์จะมีได้ด้วยอาการอย่างไร?      
<span class="LineNumber"> 018 </span>     ฤา. ดูกรท่านผู้เจริญ ข้าพเจ้าทั้งหลายรู้ว่า การตั้งครรภ์จะมีได้ด้วยอาการอย่างไร คือ   
<span class="LineNumber"> 019 </span>ในโลกนี้ มารดาและบิดาอยู่ร่วมกัน ๑ มารดามีระดู ๑ สัตว์ผู้จะเกิดในครรภ์ปรากฏ ๑ การ   
<span class="LineNumber"> 020 </span>ตั้งครรภ์ย่อมมีได้เพราะความประชุมพร้อมแห่งเหตุ ๓ ประการอย่างนี้.      
<span class="LineNumber"> 021 </span>     เท. ก็ท่านผู้เจริญทั้งหลายอ้อนวอนได้หรือว่า ได้โปรดเถิด ขอสัตว์ที่เกิดในครรภ์  
<span class="LineNumber"> 022 </span>จงเป็นกษัตริย์ จงเป็นพราหมณ์ จงเป็นแพศย์ หรือว่าจงเป็นศูทร?    
<span class="LineNumber"> 023 </span>     ฤา. ดูกรท่านผู้เจริญ ข้าพเจ้าทั้งหลายอ้อนวอนอย่างนั้นไม่ได้เลย.  
<span class="LineNumber"> 024 </span>     เท. เมื่อเป็นอย่างนั้น ท่านผู้เจริญทั้งหลายจะรู้ได้หรือว่า ท่านทั้งหลายเป็นพวกไหน?  
