<span class="LineNumber"> 001 </span>    เรียกบุคคลผู้องอาจ ผู้ประเสริฐ ผู้แกล้วกล้า ผู้แสวงหา      
<span class="LineNumber"> 002 </span>    คุณใหญ่ ผู้ชำนะแล้วโดยวิเศษ ผู้ไม่หวั่นไหว อาบเสร็จแล้ว    
<span class="LineNumber"> 003 </span>    ตรัสรู้แล้วนั้น ว่าเป็นพราหมณ์ ผู้ใดรู้ญาณเครื่องระลึกชาติ 
<span class="LineNumber"> 004 </span>    ก่อนได้ เห็นสวรรค์และอบาย และบรรลุธรรมเป็นที่สิ้นชาติ      
<span class="LineNumber"> 005 </span>    เราเรียกผู้นั้น ว่าเป็นพราหมณ์ อันชื่อคือนามและโคตรที่กำหนด
<span class="LineNumber"> 006 </span>    ตั้งไว้นี้ เป็นแต่สักว่าโวหารในโลก เพราะเกิดขึ้นมาตามชื่อ  
<span class="LineNumber"> 007 </span>    ที่กำหนดตั้งกันไว้ในกาลนั้นๆ ทิฏฐิอันนอนเนื่องอยู่ในหทัย   
<span class="LineNumber"> 008 </span>    สิ้นกาลนาน ของสัตว์ทั้งหลายผู้ไม่รู้ เมื่อสัตว์ทั้งหลายไม่รู้ก็   
<span class="LineNumber"> 009 </span>    พร่ำกล่าวว่าเป็นพราหมณ์เพราะชาติ บุคคลจะชื่อว่าเป็นคนชั่ว  
<span class="LineNumber"> 010 </span>    เพราะชาติก็หาไม่ จะชื่อว่าเป็นพราหมณ์เพราะชาติก็หาไม่      
<span class="LineNumber"> 011 </span>    ที่แท้ ชื่อว่าเป็นคนชั่วเพราะกรรม ชื่อว่าเป็นพราหมณ์เพราะ  
<span class="LineNumber"> 012 </span>    กรรม เป็นชาวนาเพราะกรรม เป็นศิลปินเพราะกรรม เป็น    
<span class="LineNumber"> 013 </span>    พ่อค้าเพราะกรรม เป็นคนรับใช้เพราะกรรม แม้เป็นโจร    
<span class="LineNumber"> 014 </span>    ก็เพราะกรรม แม้เป็นทหารก็เพราะกรรม เป็นปุโรหิตเพราะ 
<span class="LineNumber"> 015 </span>    กรรม แม้เป็นพระราชาก็เพราะกรรม บัณฑิตทั้งหลายมีปกติ 
<span class="LineNumber"> 016 </span>    เห็นปฏิจจสมุปบาท ฉลาดในกรรมและวิบาก ย่อมเห็นกรรม    
<span class="LineNumber"> 017 </span>    นั้นแจ้งชัดตามความเป็นจริงอย่างนี้ว่า โลกย่อมเป็นไปเพราะ   
<span class="LineNumber"> 018 </span>    กรรม หมู่สัตว์ย่อมเป็นไปเพราะกรรม สัตว์ทั้งหลายถูกผูกไว้   
<span class="LineNumber"> 019 </span>    ในกรรม เหมือนลิ่มสลักของรถที่กำลังแล่นไปฉะนั้น บุคคล
<span class="LineNumber"> 020 </span>    ชื่อว่าเป็นพราหมณ์ด้วยกรรมอันประเสริฐนี้ คือ ตบะพรหมจรรย์  
<span class="LineNumber"> 021 </span>    สัญญมะ และทมะ กรรม ๔ อย่างนี้ เป็นกรรมอันสูงสุดของ  
<span class="LineNumber"> 022 </span>    พรหมทั้งหลาย ทำให้ผู้ประพฤติถึงพร้อมด้วยวิชชา ๓ ระงับ      
<span class="LineNumber"> 023 </span>    กิเลสได้ สิ้นภพใหม่แล้ว ดูกรวาเสฏฐะ ท่านจงรู้อย่างนี้ว่า   
<span class="LineNumber"> 024 </span>    ผู้นั้นชื่อว่าเป็นพรหม เป็นท้าวสักกะ ของบัณฑิตผู้รู้แจ้ง   
<span class="LineNumber"> 025 </span>    ทั้งหลาย. 
