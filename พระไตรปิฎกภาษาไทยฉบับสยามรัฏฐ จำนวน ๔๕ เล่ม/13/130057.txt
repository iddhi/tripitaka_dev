<span class="LineNumber"> 001 </span>     นิ. ดูกรตปัสสี ข้อที่อุบาลีคฤหบดีจะพึงเข้าถึงความเป็นสาวกของพระสมณโคดมนั้น     
<span class="LineNumber"> 002 </span>มิใช่ฐานะ มิใช่โอกาส แต่ข้อที่พระสมณโคดมจะพึงเข้าถึงความเป็นสาวกของอุบาลีคฤหบดีนั้น 
<span class="LineNumber"> 003 </span>เป็นฐานะที่จะมีได้.  
<span class="LineNumber"> 004 </span>     ทีฆตปัสสีนิครนถ์ได้กล่าวกะนิครนถ์นาฏบุตรเป็นครั้งที่ ๒ ว่า ข้าแต่ท่านผู้เจริญ ข้าพเจ้า
<span class="LineNumber"> 005 </span>ได้ฟังข่าวนี้มาว่า อุบาลีคฤหบดีเข้าถึงความเป็นสาวกของพระสมณโคดมแล้ว.  
<span class="LineNumber"> 006 </span>     นิ. ดูกรตปัสสี ข้อที่อุบาลีคฤหบดีจะพึงเข้าถึงความเป็นสาวกของพระสมณโคดมนั้น     
<span class="LineNumber"> 007 </span>มิใช่ฐานะ มิใช่โอกาส แต่ข้อที่พระสมณโคดมจะพึงเข้าถึงความเป็นสาวกของอุบาลีคฤหบดีนั้น 
<span class="LineNumber"> 008 </span>เป็นฐานะที่จะมีได้.  
<span class="LineNumber"> 009 </span>     ทีฆตปัสสีนิครนถ์ ได้กล่าวกะนิครนถ์นาฏบุตรเป็นครั้งที่ ๓ ว่า ข้าแต่ท่านผู้เจริญ 
<span class="LineNumber"> 010 </span>ข้าพเจ้าได้ฟังข่าวนี้มาว่า อุบาลีคฤหบดีเข้าถึงความเป็นสาวกของพระสมณโคดมแล้ว. 
<span class="LineNumber"> 011 </span>     นิ. ดูกรตปัสสี ข้อที่อุบาลีคฤหบดีจะพึงเข้าถึงความเป็นสาวกของพระสมณโคดมนั้น     
<span class="LineNumber"> 012 </span>มิใช่ฐานะ มิใช่โอกาส แต่ข้อที่พระสมณโคดมจะพึงเข้าถึงความเป็นสาวกของอุบาลีคฤหบดีนั้น 
<span class="LineNumber"> 013 </span>เป็นฐานะที่จะมีได้.  
<span class="LineNumber"> 014 </span>     ที. ข้าแต่ท่านผู้เจริญ เอาเถอะ ข้าพเจ้าจะไป เพียงจะทราบว่าอุบาลีคฤหบดีเข้าถึงความ     
<span class="LineNumber"> 015 </span>เป็นสาวกของพระสมณโคดมแล้ว หรือหาไม่?      
<span class="LineNumber"> 016 </span>     นิ. ดูกรตปัสสี ท่านจงไป จงรู้ว่า อุบาลีคฤหบดีเข้าถึงความเป็นสาวกของพระ  
<span class="LineNumber"> 017 </span>สมณโคดม หรือหาไม่?   
<span class="LineNumber"> 018 </span>		 ห้ามพวกเดียรถีย์เข้าบ้าน    
<span class="LineNumber"> 019 </span> 	[๗๗] ครั้งนั้น ทีฆตปัสสีนิครนถ์ จึงเข้าไปยังนิเวศน์ของอุบาลีคฤหบดี นายประตู    
<span class="LineNumber"> 020 </span>ได้เห็นทีฆตปัสสีนิครนถ์มาแต่ไกลเทียว ครั้นแล้วจึงกล่าวว่า จงหยุดเถิดท่านผู้เจริญ อย่าเข้า  
<span class="LineNumber"> 021 </span>มาเลย ตั้งแต่วันนี้เป็นต้นไป อุบาลีคฤหบดีเข้าถึงความเป็นสาวกของพระสมณโคดมแล้ว
<span class="LineNumber"> 022 </span>ท่านปิดประตูแก่พวกนิครนถ์ แก่พวกนางนิครนถ์เปิดประตูเพื่อพระผู้มีพระภาคและสาวกของ    
<span class="LineNumber"> 023 </span>พระผู้มีพระภาค คือ ภิกษุ ภิกษุณี อุบาสก อุบาสิกา ท่านผู้เจริญ ถ้าท่านมีความต้องการอาหาร    
<span class="LineNumber"> 024 </span>จงหยุดอยู่ที่นี้แหละ ชนทั้งหลายจักนำมาเพื่อท่าน ณ ที่นี้.     
