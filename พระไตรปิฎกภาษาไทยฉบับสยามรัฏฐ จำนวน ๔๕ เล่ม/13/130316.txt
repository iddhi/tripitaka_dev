<span class="LineNumber"> 001 </span>				๓. มฆเทวสูตร      
<span class="LineNumber"> 002 </span>		 เรื่อง พระเจ้ามฆเทวะ 
<span class="LineNumber"> 003 </span> 	[๔๕๒] ข้าพเจ้าได้สดับมาอย่างนี้:    
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ที่อัมพวัน ของพระเจ้ามฆเทวะ ใกล้เมืองมิถิลา. 
<span class="LineNumber"> 005 </span>ครั้งนั้น พระผู้มีพระภาคทรงแย้มพระสรวลให้ปรากฏ ณ ประเทศแห่งหนึ่ง. ลำดับนั้น ท่าน    
<span class="LineNumber"> 006 </span>พระอานนท์ได้มีความคิดว่า อะไรหนอเป็นเหตุ อะไรเป็นปัจจัยให้พระผู้มีพระภาคทรงแย้ม     
<span class="LineNumber"> 007 </span>พระสรวล พระตถาคตทั้งหลายไม่ทรงแย้มพระสรวลโดยหาเหตุมิได้ ดังนี้แล้ว จึงทำจีวรเฉวียงบ่า      
<span class="LineNumber"> 008 </span>ข้างหนึ่ง ประนมอัญชลีไปทางพระผู้มีพระภาคแล้ว ได้ทูลถามว่า ข้าแต่พระองค์ผู้เจริญ อะไรหนอ    
<span class="LineNumber"> 009 </span>เป็นเหตุ อะไรเป็นปัจจัย ให้พระผู้มีพระภาคทรงแย้มพระสรวล พระตถาคตทั้งหลายไม่ทรง      
<span class="LineNumber"> 010 </span>แย้มพระสรวลโดยหาเหตุมิได้.  
<span class="LineNumber"> 011 </span> 	[๔๕๓] พระผู้มีพระภาคตรัสว่า ดูกรอานนท์ เรื่องเคยมีมาแล้ว ในเมืองมิถิลานี้แหละ  
<span class="LineNumber"> 012 </span>ได้มีพระราชาพระนามว่ามฆเทวะ ทรงประกอบในธรรม เป็นพระธรรมราชา เป็นพระมหาราชาผู้
<span class="LineNumber"> 013 </span>ทรงตั้งอยู่ในธรรม ทรงประพฤติราชธรรมในพราหมณ์คหบดี ในชาวนิคมและชาวชนบท ทรง    
<span class="LineNumber"> 014 </span>รักษาอุโบสถทุกวันที่สิบสี่สิบห้าและแปดค่ำแห่งปักษ์. ดูกรอานนท์ ครั้งนั้น ด้วยล่วงปีเป็น    
<span class="LineNumber"> 015 </span>อันมาก ล่วงร้อยปีเป็นอันมาก ล่วงพันปีเป็นอันมาก พระเจ้ามฆเทวะ รับสั่งกะช่างกัลบกว่า 
<span class="LineNumber"> 016 </span>ดูกรเพื่อนกัลบก ท่านเห็นผมหงอกเกิดบนศีรษะของเราเมื่อใด พึงบอกเราเมื่อนั้น. ช่างกัลบก
<span class="LineNumber"> 017 </span>ทูลรับพระเจ้ามฆเทวะว่า อย่างนั้น ขอเดชะแล้ว. ด้วยล่วงปีเป็นอันมาก ล่วงร้อยปีเป็นอันมาก     
<span class="LineNumber"> 018 </span>ล่วงพันปีเป็นอันมาก ช่างกัลบกได้เห็นพระเกศาหงอกเกิดบนพระเศียรของพระเจ้ามฆเทวะ
<span class="LineNumber"> 019 </span>แล้วได้กราบทูลว่า เทวทูตปรากฏแก่พระองค์แล้ว พระเกศาหงอกเกิดบนพระเศียรแล้วเห็น
<span class="LineNumber"> 020 </span>ปรากฏอยู่.    
<span class="LineNumber"> 021 </span>     พระเจ้ามฆเทวะตรัสว่า ดูกรเพื่อนกัลบก ถ้าอย่างนั้น ท่านจงเอาแหนบถอนผมหงอก
<span class="LineNumber"> 022 </span>นั้นให้ดี แล้ววางลงที่กระพุ่มมือของเราเถิด.  
