<span class="LineNumber"> 001 </span>		   ๖. อุปาลิวาทสูตร   
<span class="LineNumber"> 002 </span>		  เรื่องทีฆตปัสสีนิครนถ์     
<span class="LineNumber"> 003 </span> 	[๖๒] ข้าพเจ้าได้สดับมาอย่างนี้      
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ ณ ปาวาริกัมพวัน ใกล้เมืองนาลันทา. สมัยนั้น  
<span class="LineNumber"> 005 </span>นิครนถ์นาฏบุตรอาศัยอยู่ ณ เมืองนาลันทาพร้อมด้วยบริษัทนิครนถ์เป็นอันมาก ครั้งนั้นแล. 
<span class="LineNumber"> 006 </span>นิครนถ์ชื่อว่าทีฆตปัสสี เที่ยวบิณฑบาตไปในเมืองนาลันทา เวลาภายหลังภัต กลับจาก 
<span class="LineNumber"> 007 </span>บิณฑบาตแล้ว เข้าไปเฝ้าพระผู้มีพระภาคถึงปาวาริกัมพวัน ได้ปราศรัยกับพระผู้มีพระภาค    
<span class="LineNumber"> 008 </span>ครั้นผ่านการปราศรัยพอให้ระลึกถึงกันไปแล้ว ได้ยืนอยู่ ณ ที่ควรส่วนข้างหนึ่ง. พระผู้มีพระภาค 
<span class="LineNumber"> 009 </span>ได้ตรัสพระพุทธพจน์นี้ กะทีฆตปัสสีนิครนถ์ว่า ดูกรทีฆตปัสสี อาสนะมีอยู่ ถ้าท่านประสงค์
<span class="LineNumber"> 010 </span>ก็จงนั่งเถิด เมื่อพระผู้มีพระภาคตรัสอย่างนี้แล้ว ทีฆตปัสสีนิครนถ์ถือเอาอาสนะต่ำแห่งหนึ่งนั่ง      
<span class="LineNumber"> 011 </span>ณ ที่ควรส่วนข้างหนึ่ง.      
<span class="LineNumber"> 012 </span>				  กรรม ๓ ของนิครนถ์นาฏบุตร      
<span class="LineNumber"> 013 </span> 	[๖๓] พระผู้มีพระภาคได้ตรัสพระพุทธพจน์นี้กะทีฆตปัสสีนิครนถ์ว่า ดูกรทีฆตปัสสี    
<span class="LineNumber"> 014 </span>ก็นิครนถ์นาฏบุตรบัญญัติกรรม ในการทำบาปกรรม ในการเป็นไปแห่งบาปกรรม ไว้เท่าไร? 
<span class="LineNumber"> 015 </span>ทีฆตปัสสีนิครนถ์ได้ทูลว่า ท่านพระโคดม นิครนถ์นาฏบุตร จะบัญญัติว่ากรรมๆ ดังนี้
<span class="LineNumber"> 016 </span>เป็นอาจิณหามิได้ ท่านพระโคดม นิครนถ์นาฏบุตรบัญญัติว่า ทัณฑะๆ ดังนี้แล เป็น   
<span class="LineNumber"> 017 </span>อาจิณ. 
<span class="LineNumber"> 018 </span>     พ. ดูกรทีฆตปัสสี ก็นิครนถ์นาฏบุตรย่อมบัญญัติทัณฑะ ในการทำบาปกรรม ในการ  
<span class="LineNumber"> 019 </span>เป็นไปแห่งบาปกรรมไว้เท่าไร? 
<span class="LineNumber"> 020 </span>     ที. ท่านพระโคดม นิครนถ์นาฏบุตรย่อมบัญญัติทัณฑะในการทำบาปกรรม ในการเป็นไป
<span class="LineNumber"> 021 </span>แห่งบาปกรรมไว้ ๓ ประการ คือ กายทัณฑะ ๑ วจีทัณฑะ ๑ มโนทัณฑะ ๑. 
