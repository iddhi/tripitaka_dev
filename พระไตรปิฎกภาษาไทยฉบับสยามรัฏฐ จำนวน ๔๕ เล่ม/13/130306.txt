<span class="LineNumber"> 001 </span>		 พระรัฐปาละแสดงธรรม   
<span class="LineNumber"> 002 </span> 	[๔๓๙] ครั้งนั้น ท่านพระรัฐปาละฉันเสร็จชักมือออกจากบาตรแล้วได้ยืนขึ้นกล่าวคาถา  
<span class="LineNumber"> 003 </span>เหล่านี้ว่า   
<span class="LineNumber"> 004 </span> จงมาดูอัตภาพอันวิจิตร มีกายเป็นแผล อันคุมกันอยู่
<span class="LineNumber"> 005 </span>     แล้ว กระสับกระส่าย เป็นที่ดำริของชนเป็นอันมาก ไม่มี
<span class="LineNumber"> 006 </span>     ความยั่งยืนมั่นคง จงมาดูรูปอันวิจิตรด้วยแก้วมณีและกุณฑล   
<span class="LineNumber"> 007 </span>     มีกระดูกอันหนังหุ้มห่อไว้ งามพร้อมด้วยผ้า (ของหญิง) เท้า  
<span class="LineNumber"> 008 </span>     ที่ย้อมด้วยสีแดงสด หน้าที่ไล้ทาด้วยจุรณ พอจะหลอกคนโง่     
<span class="LineNumber"> 009 </span>     ให้หลงได้ แต่จะหลอกคนผู้แสวงหาฝั่งคือพระนิพพานไม่ได้      
<span class="LineNumber"> 010 </span>     ผมที่แต่งงาม ตาที่เยิ้มด้วยยาหยอด พอจะหลอกคนให้หลง 
<span class="LineNumber"> 011 </span>     ได้ แต่จะหลอกคนผู้แสวงหาฝั่งคือพระนิพพานไม่ได้ กายเน่า    
<span class="LineNumber"> 012 </span>     อันประดับด้วยเครื่องอลังการ ประดุจทนานยาหยอดอันใหม่
<span class="LineNumber"> 013 </span>     วิจิตร พอจะหลอกคนโง่ให้หลงได้ แต่จะหลอกคนผู้แสวงหา 
<span class="LineNumber"> 014 </span>     ฝั่งคือพระนิพพานไม่ได้ ท่านเป็นดังพรานเนื้อวางบ่วงไว้ แต่ 
<span class="LineNumber"> 015 </span>     เนื้อไม่ติดบ่วง เมื่อพรานเนื้อกำลังคร่ำครวญอยู่ เรากินแต่ 
<span class="LineNumber"> 016 </span>     อาหารแล้วก็ไป.  
<span class="LineNumber"> 017 </span>     ครั้นท่านพระรัฐปาละยืนกล่าวคาถาเหล่านี้แล้ว จึงเข้าไปยังพระราชอุทยานมิคาจีระของ
<span class="LineNumber"> 018 </span>พระเจ้าโกรัพยะ แล้วนั่งพักกลางวันอยู่ที่โคนไม้แห่งหนึ่ง.
<span class="LineNumber"> 019 </span> 	[๔๔๐] ครั้งนั้น พระเจ้าโกรัพยะ ตรัสเรียกพนักงานรักษาพระราชอุทยานมาว่า ดูกร     
<span class="LineNumber"> 020 </span>มิควะ ท่านจงชำระพื้นสวนมิคาจีระให้หมดจดสะอาด เราจะไปดูพื้นสวนอันดี. นายมิควะทูลรับ  
<span class="LineNumber"> 021 </span>พระเจ้าโกรัพยะว่า อย่างนั้น ขอเดชะ แล้วชำระพระราชอุทยานมิคาจีระอยู่ ได้เห็นพระรัฐปาละ      
<span class="LineNumber"> 022 </span>ซึ่งนั่งพักกลางวันอยู่ที่โคนไม้แห่งหนึ่ง จึงเข้าไปเฝ้าพระเจ้าโกรัพยะ แล้วได้กราบทูลว่า ขอเดชะ     
<span class="LineNumber"> 023 </span>พระราชอุทยานมิคาจีระของพระองค์หมดจดแล้ว และในพระราชอุทยานนี้มีกุลบุตรชื่อ รัฐปาละ   
<span class="LineNumber"> 024 </span>ผู้เป็นบุตรแห่งตระกูลเลิศในถุลลโกฏฐิตนิคมนี้ ที่พระองค์ทรงสรรเสริญอยู่เสมอๆ นั้น เธอนั่ง   
<span class="LineNumber"> 025 </span>พักกลางวันอยู่ที่โคนไม้แห่งหนึ่ง.  
