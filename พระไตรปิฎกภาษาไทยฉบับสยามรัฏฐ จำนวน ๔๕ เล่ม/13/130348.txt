<span class="LineNumber"> 001 </span>		ท้าวสหัมบดีพรหมทูลอาราธนาให้ทรงแสดงธรรม    
<span class="LineNumber"> 002 </span> 	[๕๑๐] ดูกรราชกุมาร ครั้งนั้น ท้าวสหัมบดีพรหม ทราบความปริวิตกแห่งใจของ   
<span class="LineNumber"> 003 </span>อาตมภาพด้วยใจแล้ว ได้มีความปริวิตกว่า ดูกรท่านผู้เจริญ โลกจะฉิบหายละหนอ เพราะจิต    
<span class="LineNumber"> 004 </span>ของพระตถาคตอรหันตสัมมาสัมพุทธเจ้าน้อมไปเพื่อความเป็นผู้มีความขวนขวายน้อย ไม่น้อมไป  
<span class="LineNumber"> 005 </span>เพื่อแสดงธรรม. ครั้นแล้ว ท้าวสหัมบดีพรหมหายไปในพรหมโลก มาปรากฏข้างหน้าของ    
<span class="LineNumber"> 006 </span>อาตมภาพ เปรียบเหมือนบุรุษมีกำลัง พึงเหยียดแขนที่คู้ออก หรือพึงคู้แขนที่เหยียดเข้าฉะนั้น.   
<span class="LineNumber"> 007 </span>ลำดับนั้น ท้าวสหัมบดีพรหม ห่มผ้าเฉวียงบ่าข้างหนึ่ง ประนมอัญชลีมาทางอาตมภาพแล้วได้   
<span class="LineNumber"> 008 </span>กล่าวว่า ข้าแต่พระองค์ผู้เจริญ ขอพระผู้มีพระภาคจงทรงแสดงธรรมแก่ข้าพระองค์เถิด ขอ    
<span class="LineNumber"> 009 </span>พระสุคตจงทรงแสดงธรรมเถิด สัตว์ทั้งหลาย ผู้มีกิเลสดุจธุลีในจักษุน้อยมีอยู่ ย่อมจะเสื่อม     
<span class="LineNumber"> 010 </span>เพราะไม่ได้ฟังธรรม สัตว์ทั้งหลายผู้รู้ทั่วถึงธรรมจักยังมีอยู่. ดูกรราชกุมาร ท้าวสหัมบดีพรหม
<span class="LineNumber"> 011 </span>ได้กล่าวคำนี้แล้ว ครั้นแล้ว ภายหลังได้กล่าวคาถาประพันธ์อื่นนี้อีกว่า  
<span class="LineNumber"> 012 </span>    ธรรมที่ผู้มีมลทินทั้งหลายคิดกันแล้ว ไม่บริสุทธิ์ ได้ปรากฏใน
<span class="LineNumber"> 013 </span>    ชนชาวมคธทั้งหลายมาก่อนแล้ว ขอพระองค์จงเปิดอริยมรรค  
<span class="LineNumber"> 014 </span>    อันเป็นประตูพระนิพพานเถิด ขอสัตว์ทั้งหลายจงได้ฟังธรรม      
<span class="LineNumber"> 015 </span>    ที่พระองค์ผู้ปราศจากมลทิน ตรัสรู้แล้วเถิด ข้าแต่พระองค์ผู้มี      
<span class="LineNumber"> 016 </span>    เมธาดี มีจักษุรอบคอบ ขอพระองค์ผู้ปราศจากความโศก     
<span class="LineNumber"> 017 </span>    จงเสด็จขึ้นปัญญาปราสาทอันแล้วด้วยธรรม ทรงพิจารณาดู  
<span class="LineNumber"> 018 </span>    ประชุมชนผู้เกลื่อนกล่นด้วยความโศก อันชาติชราครอบงำแล้ว     
<span class="LineNumber"> 019 </span>    เปรียบเหมือนบุคคลผู้มีจักษุยืนอยู่บนยอดภูเขาหินล้วน พึง    
<span class="LineNumber"> 020 </span>    เห็นประชุมชนโดยรอบ ฉะนั้น ข้าแต่พระองค์ผู้กล้า ทรงชนะ      
<span class="LineNumber"> 021 </span>    สงครามแล้ว ผู้นำสัตว์ออกจากกันดาร ผู้ไม่เป็นหนี้ ขอจงเสด็จ 
<span class="LineNumber"> 022 </span>    ลุกขึ้นเที่ยวไปในโลกเถิด ขอพระผู้มีพระภาคทรงแสดงธรรม
<span class="LineNumber"> 023 </span>    เถิด สัตว์ผู้รู้ทั่วถึงจักมีอยู่.     
