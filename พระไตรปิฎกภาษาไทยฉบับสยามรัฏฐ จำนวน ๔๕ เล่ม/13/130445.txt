<span class="LineNumber"> 001 </span>				 ๕. จังกีสูตร     
<span class="LineNumber"> 002 </span>		   เรื่องจังกีพราหมณ์ 
<span class="LineNumber"> 003 </span> 	[๖๔๖] ข้าพเจ้าได้สดับมาแล้วอย่างนี้:
<span class="LineNumber"> 004 </span>     สมัยหนึ่ง พระผู้มีพระภาคเสด็จจาริกไปในโกศลชนบท พร้อมด้วยภิกษุสงฆ์หมู่ใหญ่      
<span class="LineNumber"> 005 </span>เสด็จถึงพราหมณคามของชนชาวโกศลชื่อว่า โอปาสาทะ. ได้ทราบว่า ณ ที่นั้น พระผู้มีพระภาค  
<span class="LineNumber"> 006 </span>ประทับอยู่ ณ ป่าไม้สาละอันชื่อว่าเทพวัน ทางทิศเหนือแห่งโอปาสาทพราหมณคาม. ก็สมัยนั้นแล      
<span class="LineNumber"> 007 </span>พราหมณ์ชื่อว่า จังกีปกครองโอปาสาทพราหมณคาม อันคับคั่งด้วยประชาชนและหมู่สัตว์ 
<span class="LineNumber"> 008 </span>อุดมไปด้วยหญ้า ไม้และน้ำ สมบูรณ์ด้วยธัญญาหาร เป็นราชสมบัติอันพระเจ้าปเสนทิโกศล      
<span class="LineNumber"> 009 </span>ทรงโปรดพระราชทานเป็นรางวัลให้เป็นสิทธิ์.  
<span class="LineNumber"> 010 </span> 	[๖๔๗] พราหมณ์และคฤหบดี ชาวโอปาสาทพราหมณคามได้สดับข่าวว่า พระสมณโคดม     
<span class="LineNumber"> 011 </span>ศากยบุตรเสด็จออกผนวชจากศากยสกุล เสด็จจาริกไปในโกศลชนบท พร้อมด้วยภิกษุสงฆ์หมู่
<span class="LineNumber"> 012 </span>ใหญ่ เสด็จถึงโอปาสาทพราหมณคาม ประทับอยู่ ณ ป่าไม้สาละอันชื่อว่าเทพวัน ทางทิศเหนือ   
<span class="LineNumber"> 013 </span>แห่งโอปาสาทพราหมณคาม ก็กิติศัพท์อันงดงามของท่านพระโคดมพระองค์นั้น ได้ขจรไปอย่างนี้ว่า      
<span class="LineNumber"> 014 </span>แม้เพราะเหตุนี้ๆ พระผู้มีพระภาคพระองค์นั้น เป็นพระอรหันต์ ... เป็นผู้เบิกบานแล้ว เป็นผู้   
<span class="LineNumber"> 015 </span>จำแนกธรรม พระองค์ทรงทำโลกนี้ พร้อมทั้งเทวโลก มารโลก พรหมโลก ให้แจ้งชัดด้วย   
<span class="LineNumber"> 016 </span>พระปัญญาอันยิ่งของพระองค์เองแล้ว ทรงสอนหมู่สัตว์ พร้อมทั้งสมณพราหมณ์เทวดาและ 
<span class="LineNumber"> 017 </span>มนุษย์ให้รู้ตาม ทรงแสดงธรรมอันงามในเบื้องต้น งามในท่ามกลาง งามในที่สุด ทรงประกาศ    
<span class="LineNumber"> 018 </span>พรหมจรรย์ พร้อมทั้งอรรถทั้งพยัญชนะบริสุทธิ์บริบูรณ์สิ้นเชิง ก็การได้เห็นพระอรหันต์  
<span class="LineNumber"> 019 </span>เห็นปานนั้น ย่อมเป็นความดีแล.      
<span class="LineNumber"> 020 </span>     ครั้งนั้นแล พราหมณ์และคฤหบดีชาวโอปาสาทพราหมณคาม พากันออกจาก      
<span class="LineNumber"> 021 </span>โอปาสาทพราหมณคามเป็นหมู่ๆ มุ่งหน้าไปทางทิศอุดร พากันไปทางป่าไม้สาละอันชื่อว่าเทพวัน.
<span class="LineNumber"> 022 </span>ก็สมัยนั้นแล จังกีพราหมณ์นอนพักผ่อนกลางวันอยู่ในปราสาทชั้นบน.  
