<span class="LineNumber"> 001 </span>      กะพระองค์ผู้หอบแล้วหอบอีก อันเป็นโทษของบุรพกรรม หนังปอกเปิก  
<span class="LineNumber"> 002 </span>      เดินทางผิดได้.  
<span class="LineNumber"> 003 </span>[๘๘๖] ต้นงิ้วสูงเทียมเมฆ เต็มไปด้วยใบเหล็กคมกริบดังดาบ กระหายเลือดคน  
<span class="LineNumber"> 004 </span>      ใครเล่าจะไปทวงทรัพย์พันหนึ่งในปรโลก  กะมหาบพิตรซึ่งขึ้นอยู่บน  
<span class="LineNumber"> 005 </span>      ต้นงิ้วนั้น ก้าวไปเหยียบใบเหล็กอันคมดังดาบ ก็ถูกใบงิ้วอันคมนั้น  
<span class="LineNumber"> 006 </span>      บาด มีตัวขาดกระจัดกระจายเลือดไหลโทรมได้.  
<span class="LineNumber"> 007 </span>[๘๘๗] ใครเล่าจะไปทวงทรัพย์จำนวนนั้น กะมหาบพิตรซึ่งเดินหนีออกจากขุม  
<span class="LineNumber"> 008 </span>      นรกไม้งิ้ว มีใบเป็นดาบ ไปพลัดตกลงในแม่น้ำเวตรณีได้.  
<span class="LineNumber"> 009 </span>[๘๘๘] แม่น้ำเวตรณี น้ำเป็นกรด เผ็ดร้อน ยากที่จะข้ามได้ ดาดาษไปด้วย  
<span class="LineNumber"> 010 </span>      บัวเหล็ก มีใบคมกริบไหลอยู่ ใครเล่าจะไปทวงทรัพย์นั้นกะมหาบพิตร  
<span class="LineNumber"> 011 </span>      ซึ่งมีตัวขาดกระจัดกระจาย เปรอะเปื้อนไปด้วยโลหิต  ลอยอยู่ใน  
<span class="LineNumber"> 012 </span>      เวตรณีนทีนั้น หาที่เกาะมิได้.  
<span class="LineNumber"> 013 </span>[๘๘๙] ข้าพเจ้าแทบจะล้มเหมือนต้นไม้ที่ถูกตัด ข้าพเจ้าหลงสำคัญผิดจึงไม่รู้จัก  
<span class="LineNumber"> 014 </span>      ทิศ ท่านฤาษี ข้าพเจ้าได้ฟังคาถาภาษิตของท่านแล้วย่อมร้อนใจ เพราะ  
<span class="LineNumber"> 015 </span>      กลัวมหาภัย ท่านฤาษี ขอท่านจงเป็นที่พึ่งของข้าพเจ้า ดังหนึ่งน้ำสำหรับ  
<span class="LineNumber"> 016 </span>      แก้กระหายในเวลาร้อน เกาะเป็นที่อาศัยในห้วงมหาสมุทร และประทีป  
<span class="LineNumber"> 017 </span>      สำหรับส่องสว่างในที่มืดฉะนั้นเถิด  ท่านฤาษี ขอท่านจงสอนอรรถและ  
<span class="LineNumber"> 018 </span>      ธรรมแก่ข้าพเจ้า  ในกาลก่อนข้าพเจ้าได้กระทำความผิดไว้ส่วนเดียว  
<span class="LineNumber"> 019 </span>      ข้าแต่ท่านนารทะ ขอท่านจงบอกทางบริสุทธิ์แก่ข้าพเจ้า โดยที่ข้าพเจ้า  
<span class="LineNumber"> 020 </span>      จะไม่พึงตกไปในนรกด้วยเถิด.  
<span class="LineNumber"> 021 </span>[๘๙๐] พระราชา ๖ พระองค์นี้ คือ ท้าวธตรฐ ท้าวเวสสามิตระ ท้าวอัฏฐกะ  
<span class="LineNumber"> 022 </span>      ท้าวยมทัตติ ท้าวอุสสินนระ ท้าวสีวิราชและพระราชาพระองค์อื่นๆ  
<span class="LineNumber"> 023 </span>      ได้ทรงบำรุงสมณพราหมณ์ทั้งหลายแล้วเสด็จไปยังสวรรค์ ฉันใด ดูกร  
<span class="LineNumber"> 024 </span>      มหาบพิตรผู้เป็นพระเจ้าแผ่นดิน แม้มหาบพิตรก็ฉันนั้น จงทรงเว้น  
<span class="LineNumber"> 025 </span>      อธรรม แล้วทรงประพฤติธรรม ราชบุรุษทั้งหลายจงถืออาหารไปประกาศ  
<span class="LineNumber"> 026 </span>      ภายในพระราชนิเวศน์ และภายในพระนครว่า ใครหิว ใครกระหาย  
