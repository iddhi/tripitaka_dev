<span class="LineNumber"> 001 </span>     ดำเป็นเงางาม ไม่มีหนวด บวชไม่นาน มีเครื่องประดับเป็นรูปเชิงบาตร  
<span class="LineNumber"> 002 </span>     อยู่ที่คอ มีปุ่มสองปุ่มงามเปล่งปลั่งดังก้อนทองคำ เกิดดีแล้วที่อก หน้า  
<span class="LineNumber"> 003 </span>     ของชฎิลนั้นน่าดูยิ่งนัก มีกันเจียกจอนห้อยอยู่ที่หูทั้งสองข้าง กันเจียก  
<span class="LineNumber"> 004 </span>     เหล่านั้นย่อมแวววาว เมื่อชฎิลนั้นเดินไปมาสายพันชฎาก็งามแพรวพราว  
<span class="LineNumber"> 005 </span>     เครื่องประดับเหล่าอื่นอีกสี่อย่างของชฎิลนั้น มีสีเขียว เหลือง แดง  
<span class="LineNumber"> 006 </span>     และขาว  เมื่อชฎิลนั้นเดินไปมา เครื่องประดับเหล่านั้นย่อมดังกริ่งกร่าง  
<span class="LineNumber"> 007 </span>     เหมือนฝูงนกติริฏิร้องในเวลาฝนตก  ฉะนั้น ชฎิลนั้นไม่ได้คาดเครื่อง  
<span class="LineNumber"> 008 </span>     รัดเอวที่ทำด้วยหญ้าปล้อง ไม่ได้นุ่งผ้าที่ทำด้วยเปลือกไม้ เหมือนของ  
<span class="LineNumber"> 009 </span>     พวกเรา ผ้าเหล่านั้นพันอยู่ที่ระหว่างแข้งงามโชติช่วง ปลิวสะบัดดังสาย  
<span class="LineNumber"> 010 </span>     ฟ้าแลบอยู่ในอากาศ ข้าแต่ท่านพ่อ ชฎิลนั้นมีผลไม้ไม่สุก  ไม่มีขั้วติด  
<span class="LineNumber"> 011 </span>     อยู่ที่สะเอวภายใต้นาภี  ไม่กระทบกัน  กระดกเล่นอยู่เป็นนิตย์ อนึ่ง  
<span class="LineNumber"> 012 </span>     ชฎิลนั้นมีชฎาน่าดูยิ่งนัก มีปลายงอนมากกว่าร้อย มีกลิ่นหอม มีศีรษะ  
<span class="LineNumber"> 013 </span>     อันแบ่งด้วยดีเป็นสองส่วน โอ ขอให้ชฎาของเราจงเป็นเช่นนั้นเถิดหนอ  
<span class="LineNumber"> 014 </span>     และในคราวใด ชฎิลนั้นขยายชฎาอันประกอบด้วยสี และกลิ่นในคราว  
<span class="LineNumber"> 015 </span>     นั้น อาศรมก็หอมฟุ้งไปเหมือนดอกอุบลเขียวที่ถูกลมรำเพยพัด ฉะนั้น  
<span class="LineNumber"> 016 </span>     ผิวพรรณของชฎิลนั้นน่าดูยิ่งนัก ไม่เป็นเช่นกับผิวพรรณที่กายของข้าพเจ้า  
<span class="LineNumber"> 017 </span>     ผิวกายของชฎิลนั้นถูกลมรำเพยพัดแล้ว ย่อมหอมฟุ้งไป ดุจป่าไม้ อัน  
<span class="LineNumber"> 018 </span>     มีดอกบานในฤดูร้อน  ฉะนั้น  ชฎิลนั้นตีผลไม้อันวิจิตรงามน่าดูลงบน  
<span class="LineNumber"> 019 </span>     พื้นดิน และผลไม้ที่ขว้างไปแล้วย่อมกลับมาสู่มือของเขาอีก ข้าแต่ท่านพ่อ  
<span class="LineNumber"> 020 </span>     ผลไม้นั้นชื่อผลอะไรหนอ อนึ่ง  ฟันของชฎิลนั้นน่าดูยิ่งนัก ขาวสะอาด  
<span class="LineNumber"> 021 </span>     เรียบเสมอกันดังสังข์อันขัดดีแล้ว เมื่อชฎิลเปิดปากอยู่ย่อมยังใจให้ผ่อง  
<span class="LineNumber"> 022 </span>     ใส  ชฎิลนั้นไม่ได้เคี้ยวผักด้วยฟันเหล่านั้นเป็นแน่  คำพูดของเขาไม่  
<span class="LineNumber"> 023 </span>     หยาบคาย ไม่เคลื่อนคลาด ไพเราะ อ่อนหวาน ตรง ไม่ฟุ้งซ่าน ไม่คลอน  
<span class="LineNumber"> 024 </span>     แคลน เสียงของเขาเป็นเครื่องฟูใจจับใจดังเสียงนกการเวก นำใจของ  
<span class="LineNumber"> 025 </span>     ข้าพเจ้าให้กำหนัดยิ่งนัก  เสียงของเขาหยดย้อย เป็นถ้อยคำไม่สะบัด  
<span class="LineNumber"> 026 </span>     สะบิ้ง ไม่ประกอบด้วยเสียงพึมพำ ข้าพเจ้าปรารถนาจะได้เห็นเขาอีก  
<span class="LineNumber"> 027 </span>     เพราะชฎิลนั้นเป็นมิตรของข้าพเจ้ามาก่อน  แผลที่ต่อสนิทดีเกลี้ยงเกลา
