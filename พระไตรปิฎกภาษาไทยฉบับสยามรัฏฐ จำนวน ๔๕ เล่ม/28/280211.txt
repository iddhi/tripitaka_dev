<span class="LineNumber"> 001 </span>[๘๗๓] ดูกรท่านนารทะ ข้าพเจ้าขอถามเนื้อความนี้กะท่าน ท่านถูก  
<span class="LineNumber"> 002 </span>      ถามแล้ว อย่าได้กล่าวมุสาแก่ข้าพเจ้า ที่คนเขาพูดกันว่า  
<span class="LineNumber"> 003 </span>      เทวดามี มารดาบิดามี ปรโลกมีนั้น เป็นจริงหรือ ฯ  
<span class="LineNumber"> 004 </span>[๘๗๔] ที่คนเขาพูดกันว่าเทวดามี มารดาบิดามี และปรโลกมีนั้น  
<span class="LineNumber"> 005 </span>      เป็นจริงทั้งนั้น แต่นรชนผู้หลงงมงายใคร่ในกามทั้งหลาย  
<span class="LineNumber"> 006 </span>      จึงไม่รู้ปรโลก ฯ  
<span class="LineNumber"> 007 </span>[๘๗๕] ดูกรท่านนารทะ ถ้าท่านเชื่อว่าปรโลกมีจริง สถานที่อยู่  
<span class="LineNumber"> 008 </span>      ในปรโลกของเหล่าสัตว์ผู้ตายไปแล้วก็ต้องมี ขอท่านจงให้  
<span class="LineNumber"> 009 </span>      ทรัพย์ ๕๐๐ กหาปณะแก่ข้าพเจ้าในโลกนี้ ข้าพเจ้าจะใช้ให้  
<span class="LineNumber"> 010 </span>      ท่านพันหนึ่งในปรโลก ฯ  
<span class="LineNumber"> 011 </span>[๘๗๖] ถ้าอาตมภาพรู้ว่ามหาบพิตรทรงมีศีล ทรงรู้ความประสงค์  
<span class="LineNumber"> 012 </span>      ของสมณพราหมณ์ อาตมภาพก็จะให้มหาบพิตรทรงยืมสัก  
<span class="LineNumber"> 013 </span>      ห้าร้อย แต่มหาบพิตรหยาบช้า ทรงจุติจากโลกนี้แล้ว จะ  
<span class="LineNumber"> 014 </span>      ต้องไปอยู่ในนรก ใครจะไปทวงทรัพย์พันหนึ่งในปรโลกเล่า  
<span class="LineNumber"> 015 </span>      ผู้ใดในโลกนี้เป็นผู้ไม่มีศีลธรรม ประพฤติชั่ว เกียจคร้าน  
<span class="LineNumber"> 016 </span>      มีกรรมอันหยาบช้า บัณฑิตทั้งหลายย่อมไม่ให้หนี้ในผู้นั้น  
<span class="LineNumber"> 017 </span>      เพราะจะไม่ได้ทรัพย์คืนจากคนเช่นนั้น ส่วนบุคคลผู้ขยัน  
<span class="LineNumber"> 018 </span>      หมั่นเพียร มีศีล รู้ความประสงค์ คนทั้งหลายรู้แล้ว ย่อม  
<span class="LineNumber"> 019 </span>      เอาโภคทรัพย์มาเชื้อเชิญเอง ด้วยคิดว่า ผู้นี้ทำการงานเสร็จ  
<span class="LineNumber"> 020 </span>      แล้ว พึงนำมาใช้ให้ ฯ  
<span class="LineNumber"> 021 </span>[๘๗๗] ขอถวายพระพร มหาบพิตรเสด็จไปจากที่นี่แล้ว จักทอด  
<span class="LineNumber"> 022 </span>      พระเนตรเห็นพระองค์เองอยู่ในนรกนั้น ซึ่งถูกฝูงการุม  
<span class="LineNumber"> 023 </span>      ยื้อแย่งฉุดคร่าอยู่ ใครเล่าจะไปทวงทรัพย์พันหนึ่งในปรโลก  
<span class="LineNumber"> 024 </span>      กะมหาบพิตรผู้ตกอยู่ในนรก ถูกฝูงกา ฝูงแร้ง ฝูงสุนัข  
<span class="LineNumber"> 025 </span>      รุมกัดกิน ตัวขาดกระจัดกระจาย เลือดไหลโทรม ฯ  
<span class="LineNumber"> 026 </span>[๘๗๘] ในโลกันตนรกนั้นมืดที่สุด ไม่มีพระจันทร์และพระอาทิตย์  
<span class="LineNumber"> 027 </span>      โลกันตนรกมืดตื้ออยู่ทุกเมื่อ น่ากลัว กลางคืนกลางวันไม่  
<span class="LineNumber"> 028 </span>      ปรากฏ ผู้ต้องการทรัพย์คนไรเล่า จะพึงเที่ยวไปในสถานที่  
<span class="LineNumber"> 029 </span>      เช่นนั้นได้ ฯ  
<span class="LineNumber"> 030 </span>[๘๗๙] ในโลกันตนรกนั้นมีสุนัข ๒ เหล่า คือ ด่างเหล่า ๑ ดำ  
<span class="LineNumber"> 031 </span>      เหล่า ๑ ล้วนมีร่างกายกำยำล่ำสันแข็งแรง ย่อมพากันมา  
<span class="LineNumber"> 032 </span>      กัดกินผู้ที่จุติจากมนุษยโลกนี้ ไปตกอยู่ในโลกันตนรก ด้วย  
<span class="LineNumber"> 033 </span>      เขี้ยวเหล็ก ใครเล่าจะไปทวงทรัพย์พันหนึ่ง  
