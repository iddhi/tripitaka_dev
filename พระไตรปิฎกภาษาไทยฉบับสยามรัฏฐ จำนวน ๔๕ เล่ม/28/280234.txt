<span class="LineNumber"> 001 </span>      กลับทับกันไป เหมือนป่าไม้รังถูกลมพัดล้มระเนระนาดทับกันไป ฉะนั้น  
<span class="LineNumber"> 002 </span>      พระสนมกำนัล พระราชกุมาร พวกพ่อค้า ชาวนา  และพราหมณ์ทั้ง  
<span class="LineNumber"> 003 </span>      หลาย ต่างก็มาประคองแขนร้องไห้คร่ำครวญอยู่ในนิเวศน์ของวิธูรบัณฑิต  
<span class="LineNumber"> 004 </span>      พวกกองช้าง  กองม้า กองรถ กองเดินเท้า ... ชาวชนบทและชาวนิคม  
<span class="LineNumber"> 005 </span>      ต่างมาประชุมประคองแขนร้องไห้คร่ำครวญอยู่ในนิเวศน์ของวิธูรบัณฑิต  
<span class="LineNumber"> 006 </span>      ภรรยาพันหนึ่งและทาสีเจ็ดร้อย ต่างพากันประคองแขนร้องไห้คร่ำครวญ  
<span class="LineNumber"> 007 </span>      ว่า  เพราะเหตุไร  ท่านจึงจักละดิฉันทั้งหลายไป พระสนมกำนัล  
<span class="LineNumber"> 008 </span>      พระราชกุมาร  พ่อค้า ชาวนาและพราหมณ์ทั้งหลาย ... พวกกองช้าง  
<span class="LineNumber"> 009 </span>      กองม้า กองรถ กองเดินเท้า ... ชาวชนบท  และชาวนิคม  ต่างมา  
<span class="LineNumber"> 010 </span>      ประชุมประคองแขนร้องไห้คร่ำครวญว่า  เพราะเหตุไร  ท่านจึงจักละ  
<span class="LineNumber"> 011 </span>      ข้าพเจ้าทั้งหลายไป.  
<span class="LineNumber"> 012 </span>[๙๗๘] พระมหาสัตว์  กระทำกิจทั้งหลายในเรือนสั่งสอนคนของตน  คือ มิตร  
<span class="LineNumber"> 013 </span>      สหาย คนใช้ บุตร ธิดา ภรรยา และพวกพ้อง จัดการงาน บอก  
<span class="LineNumber"> 014 </span>      มอบทรัพย์ในเรือน ขุมทรัพย์ และการส่งหนี้เสร็จแล้ว ได้กล่าวกะ  
<span class="LineNumber"> 015 </span>      ปุณณกยักษ์ว่า ท่านได้พักอยู่ในเรือนของข้าพเจ้า ๓ วันแล้ว กิจที่จะพึง  
<span class="LineNumber"> 016 </span>      ทำในเรือนของข้าพเจ้าทำเสร็จแล้ว อนึ่ง บุตรและภรรยาข้าพเจ้าได้  
<span class="LineNumber"> 017 </span>      สั่งสอนแล้ว ข้าพเจ้ายอมทำกิจตามอัธยาศัยของท่าน.  
<span class="LineNumber"> 018 </span>[๙๗๙] ดูกรมหาอำมาตย์ผู้สำเร็จราชกิจทั้งปวง ถ้าแลท่านสั่งสอนบุตร ภรรยา  
<span class="LineNumber"> 019 </span>      และคนอาศัยแล้ว เชิญท่านมารีบไปในบัดนี้ เพราะในทางข้างหน้ายัง  
<span class="LineNumber"> 020 </span>      ไกลนัก ท่านอย่ากลัวเลย จงจับหางม้าอาชไนย การเห็นชีวโลกของท่าน  
<span class="LineNumber"> 021 </span>      นี้ เป็นการเห็นครั้งที่สุด.  
<span class="LineNumber"> 022 </span>[๙๘๐] ข้าพเจ้าจักสะดุ้งกลัวไปทำไม เพราะข้าพเจ้าไม่มีกรรมชั่วทางกาย  ทาง  
<span class="LineNumber"> 023 </span>      วาจาและทางใจ อันเป็นเหตุให้ไปสู่ทุคติ.  
<span class="LineNumber"> 024 </span>[๙๘๑] พญาม้านั้น  นำวิธูรบัณฑิตเหาะไปในอากาศกลางหาวไม่กระทบที่กิ่งไม้  
<span class="LineNumber"> 025 </span>      หรือภูเขา วิ่งเข้าไปสู่กาฬคีรีบรรพตโดยฉับพลัน.  
