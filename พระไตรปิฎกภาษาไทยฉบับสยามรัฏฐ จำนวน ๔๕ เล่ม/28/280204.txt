<span class="LineNumber"> 001 </span>[๘๕๑] พระเจ้าอังคติราชทรงสดับคำของนายวีชกะแล้ว ได้ตรัสว่า ประตูสุคติ  
<span class="LineNumber"> 002 </span>      ไม่มี ยังสงสัยอยู่อีกหรือวีชกะ ได้ยินว่า สุขหรือทุกข์สัตว์ย่อมได้เอง  
<span class="LineNumber"> 003 </span>      แน่นอน สัตว์ทั้งปวงหมดจดได้ด้วยการเวียนเกิดเวียนตาย เมื่อยังไม่  
<span class="LineNumber"> 004 </span>      ถึงเวลาอย่ารีบด่วนไปเลย เมื่อก่อนแม้เราก็เป็นผู้กระทำความดี ขวน  
<span class="LineNumber"> 005 </span>      ขวายในพราหมณ์และคฤหบดีทั้งหลาย อนุศาสน์ราชกิจอยู่เนืองๆ งด  
<span class="LineNumber"> 006 </span>      เว้นจากความยินดีในกามคุณตลอดกาลประมาณเท่านี้.  
<span class="LineNumber"> 007 </span>[๘๕๒] ท่านผู้เจริญ เราทั้งหลายจะได้พบกันอีก ถ้าเราทั้งหลายจักมีการสมาคม  
<span class="LineNumber"> 008 </span>      กัน (เมื่อผลบุญไม่มี จะมีประโยชน์อะไรด้วยการพบท่าน) พระเจ้า  
<span class="LineNumber"> 009 </span>      วิเทหราชครั้นตรัสดังนี้แล้ว ก็เสด็จกลับไปยังพระราชนิเวศน์ของ  
<span class="LineNumber"> 010 </span>      พระองค์.  
<span class="LineNumber"> 011 </span>[๘๕๓] ตั้งแต่รุ่งสว่าง พระเจ้าอังคติราชรับสั่งให้ประชุมเหล่าอำมาตย์ ในที่  
<span class="LineNumber"> 012 </span>      ประทับสำราญพระองค์ แล้วตรัสว่า จงจัดกามคุณทั้งหลายเพื่อเราไว้ใน  
<span class="LineNumber"> 013 </span>      จันทกปราสาทของเราทุกเมื่อ  เมื่อข้อราชการลับและเปิดเผยเกิดขึ้น  
<span class="LineNumber"> 014 </span>      ใครๆ อย่าเข้ามาหาเรา อำมาตย์ผู้ฉลาดในราชกิจ ๓ นาย คือ วิชย  
<span class="LineNumber"> 015 </span>      อำมาตย์ ๑  สุนามอำมาตย์ ๑  อลาตเสนาบดี ๑  จงนั่งพิจารณาข้อ  
<span class="LineNumber"> 016 </span>      ราชการเหล่านั้น  พระเจ้าวิเทหราชครั้นตรัสดังนี้แล้ว  จึงตรัสว่า ท่าน  
<span class="LineNumber"> 017 </span>      ทั้งหลายจงใส่ใจกามคุณให้มาก ไม่ต้องขวนขวายในพราหมณ์ คฤหบดี  
<span class="LineNumber"> 018 </span>      และกิจการอะไรเลย.  
<span class="LineNumber"> 019 </span>[๘๕๔] ตั้งแต่นั้นมาจนถึงวันที่ ๑๔  ราชกัญญาพระนามว่ารุจา ผู้เป็นพระธิดาที่  
<span class="LineNumber"> 020 </span>      โปรดปรานของพระเจ้าวิเทหราช  ได้ตรัสกะพระพี่เลี้ยงว่า ขอท่าน  
<span class="LineNumber"> 021 </span>      ทั้งหลายช่วยประดับให้ฉันด้วย  และหญิงสหายทั้งหลายของเราก็จง  
<span class="LineNumber"> 022 </span>      ประดับ พรุ่งนี้ ๑๕ ค่ำ เป็นวันทิพย์ ฉันจะไปเฝ้าพระชนกนาถ พระ  
<span class="LineNumber"> 023 </span>      พี่เลี้ยงทั้งหลายได้จัดมาลัย  แก่นจันทน์  แก้วมณี สังข์ แก้วมุกดา  
<span class="LineNumber"> 024 </span>      และผ้าต่างๆ สี อันมีค่ามาก  มาถวายแก่พระนางรุจาราชกัญญา หญิง  
<span class="LineNumber"> 025 </span>      บริวารเป็นอันมาก  ห้อมล้อมพระนางรุจาราชธิดาผู้มีพระฉวีวรรณงาม  
<span class="LineNumber"> 026 </span>      ผุดผ่อง ประทับนั่งอยู่บนตั่งทอง งามโสภาราวกะนางเทพกัญญา.  
