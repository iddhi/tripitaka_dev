<span class="LineNumber"> 001 </span>[๕๐๑] สามะหนุ่มน้อยรูปร่างสันทัดงดงามน่าดู ผมของเธอยาว ดำ เลื้อยลง  
<span class="LineNumber"> 002 </span>      ไปปลายงอนช้อนขึ้นเบื้องบน เธอนั่นแหละนำผลไม้มา ถือหม้อน้ำมา  
<span class="LineNumber"> 003 </span>      เห็นจะกลับมาใกล้แล้ว ขอเดชะ.  
<span class="LineNumber"> 004 </span>[๕๐๒] ข้าพเจ้าได้ฆ่าสามกุมารผู้บำรุงบำเรอท่านเสียแล้ว พระคุณเจ้ากล่าวถึง  
<span class="LineNumber"> 005 </span>      สามกุมารผู้งดงามน่าดูใด ผมของสามกุมารนั้นยาว ดำ เลื้อยลงไป  
<span class="LineNumber"> 006 </span>      ปลายงอนช้อนขึ้นเบื้องบน สามกุมารนั้นข้าพเจ้าฆ่าเสียแล้ว นอนอยู่  
<span class="LineNumber"> 007 </span>      หาดทราย เปรอะเปื้อนด้วยโลหิต.  
<span class="LineNumber"> 008 </span>[๕๐๓] ข้าแต่ทุกูลบัณฑิต ท่านพูดอยู่กับใครซึ่งบอกว่า ข้าพเจ้าฆ่าสามกุมาร  
<span class="LineNumber"> 009 </span>      เสียแล้ว ใจของดิฉันย่อมหวั่นไหวเพราะได้ยินว่า สามกุมารถูกฆ่าเสีย  
<span class="LineNumber"> 010 </span>      แล้ว ใบอ่อนแห่งต้นโพบายอันลมพัดให้หวั่นไหว ฉันใด ใจของดิฉัน  
<span class="LineNumber"> 011 </span>      ย่อมหวั่นไหวเพราะได้ยินว่า สามกุมารถูกฆ่าเสียแล้ว ฉันนั้น.  
<span class="LineNumber"> 012 </span>[๕๐๔] ดูกรนางปาริกา ท่านผู้นี้ คือ พระเจ้ากาสี พระองค์ทรงยิงสามกุมาร  
<span class="LineNumber"> 013 </span>      ด้วยลูกศร ที่แม่น้ำมิคสัมมตานที เราทั้งสองอย่าปรารถนาบาปต่อ  
<span class="LineNumber"> 014 </span>      พระองค์เลย.  
<span class="LineNumber"> 015 </span>[๕๐๕] บุตรสุดสวาทที่รักอันหาได้ยาก ได้เลี้ยงเราทั้งสองผู้ตามืดอยู่ในป่า ไฉน  
<span class="LineNumber"> 016 </span>      จะไม่ยังจิตให้โกรธในบุคคลผู้ฆ่าบุตรสุดที่รักคนเดียวนั้นได้.  
<span class="LineNumber"> 017 </span>[๕๐๖] บุตรสุดที่รักอันหาได้ด้วยยาก ได้เลี้ยงเราทั้งสองผู้ตามืดอยู่ในป่า บัณฑิต  
<span class="LineNumber"> 018 </span>      ทั้งหลายย่อมสรรเสริญบุคคลผู้ไม่โกรธในบุคคลผู้ฆ่าบุตรสุดที่รักคน  
<span class="LineNumber"> 019 </span>      เดียวนั้น.  
<span class="LineNumber"> 020 </span>[๕๐๗] พระคุณเจ้าทั้งสองอย่าคร่ำครวญ เพราะข้าพเจ้ากล่าวว่า สามกุมารข้าพเจ้า  
<span class="LineNumber"> 021 </span>      ฆ่าเสียแล้ว ให้มากไปเลย ข้าพเจ้าจักยอมทำงานเลี้ยงดูพระคุณเจ้าทั้งสอง  
<span class="LineNumber"> 022 </span>      ในป่าใหญ่  ข้าพเจ้าเป็นผู้ฉลาดในธนูศิลป์ ปรากฏว่าเป็นผู้แม่นยำ  
<span class="LineNumber"> 023 </span>      หนักแน่น จักยอมทำการงานเลี้ยงดูพระคุณเจ้าทั้งสองในป่าใหญ่ ข้าพเจ้า  
<span class="LineNumber"> 024 </span>      จักแสวงหาสิ่งของที่เป็นเดนของฝูงเนื้อ และมูลมันผลไม้ในป่า ยอมทำ  
<span class="LineNumber"> 025 </span>      การงานเลี้ยงพระคุณเจ้าทั้งสองในป่าใหญ่.  
