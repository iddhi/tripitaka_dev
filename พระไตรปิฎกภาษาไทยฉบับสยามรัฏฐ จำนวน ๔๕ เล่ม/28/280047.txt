<span class="LineNumber"> 001 </span>                        อสีตินิบาตชาดก  
<span class="LineNumber"> 002 </span>                       ๑. จุลลหังสชาดก  
<span class="LineNumber"> 003 </span>                      พระยาหงส์ทรงติดบ่วง  
<span class="LineNumber"> 004 </span>[๑๖๓] ดูกรสุมุขะ ฝูงหงส์พากันบินหนีไปไม่เหลียวหลัง แม้ท่านก็จงไปเสีย  
<span class="LineNumber"> 005 </span>      เถิด อย่าหวังอยู่ในที่นี้เลย ความเป็นสหายในเราผู้ติดบ่วงย่อมไม่มี.  
<span class="LineNumber"> 006 </span>[๑๖๔] ข้าพระองค์จะพึงไปหรือไม่พึงไป ความไม่ตาย ก็ไม่พึงมีเพราะการไป  
<span class="LineNumber"> 007 </span>      หรือการไม่ไปนั้น เมื่อพระองค์มีความสุขจึงอยู่ใกล้  เมื่อพระองค์ได้รับ  
<span class="LineNumber"> 008 </span>      ทุกข์ จะพึงละไปอย่างไรได้ ความตายพร้อมกับพระองค์ หรือว่าความ  
<span class="LineNumber"> 009 </span>      เป็นอยู่เว้นจากพระองค์ ความตายนั้นแลประเสริฐกว่า เว้นจากพระองค์  
<span class="LineNumber"> 010 </span>      แล้วพึงเป็นอยู่ประเสริฐอะไร ข้าแต่พระมหาราชผู้เป็นจอมหงส์ ข้า  
<span class="LineNumber"> 011 </span>      พระองค์พึงละทิ้งพระองค์ผู้ทรงถึงทุกข์อย่างนี้  ข้อนี้ไม่เป็นธรรมเลย  
<span class="LineNumber"> 012 </span>      คติของพระองค์ ข้าพระองค์ย่อมชอบใจ.  
<span class="LineNumber"> 013 </span>[๑๖๕] คติ ของเราผู้ติดบ่วงจะเป็นอื่นไปอย่างไรเล่า นอกจากเข้าโรงครัวใหญ่  
<span class="LineNumber"> 014 </span>      คตินั้นย่อมชอบใจแก่ท่านผู้มีความคิดผู้พ้นแล้วอย่างไร  ดูกรหงส์สุมุขะ  
<span class="LineNumber"> 015 </span>      ท่านจะพึงเห็นประโยชน์อะไรในการสิ้นชีวิตของเราและของท่านทั้งสอง  
<span class="LineNumber"> 016 </span>      หรือของพวกญาติที่เหลือ  ดูกรท่านผู้มีปีกทั้งสองดังสีทอง เมื่อท่าน  
<span class="LineNumber"> 017 </span>      ยอมสละชีวิตในเพราะคุณอันไม่ประจักษ์  ดังคนตาบอดกระทำแล้วใน  
<span class="LineNumber"> 018 </span>      ที่มืดจะพึงยังประโยชน์อะไรให้รุ่งเรืองได้.  
<span class="LineNumber"> 019 </span>[๑๖๖] ข้าแต่พระองค์ผู้ประเสริฐกว่าฝูงหงส์ทั้งหลาย ทำไมหนอ พระองค์จึงไม่  
<span class="LineNumber"> 020 </span>      ทรงรู้อรรถในธรรม ธรรมอันบุคคลเคารพแล้วย่อมแสดงประโยชน์แก่  
<span class="LineNumber"> 021 </span>      สัตว์ทั้งหลาย  ข้าพระองค์นั้นเพ่งเล็งอยู่ซึ่งธรรมและประโยชน์อันตั้ง  
<span class="LineNumber"> 022 </span>      ขึ้นจากธรรม ทั้งเห็นพร้อมอยู่ซึ่งความภักดีในพระองค์ จึงมิได้เสียดาย  
<span class="LineNumber"> 023 </span>      ชีวิต ความที่มิตรเมื่อระลึกถึงธรรมไม่พึงทอดทิ้งมิตรในยามทุกข์ แม้  
<span class="LineNumber"> 024 </span>      เพราะเหตุแห่งชีวิต นี้เป็นธรรมของสัตบุรุษทั้งหลายโดยแท้.  
