<span class="LineNumber"> 001 </span>       น้อยแหละหรือ ในป่าอันเกลื่อนกล่นไปด้วยสัตว์ร้าย ไม่มีมาเบียดเบียน  
<span class="LineNumber"> 002 </span>       แหละหรือ.  
<span class="LineNumber"> 003 </span>[๑๒๓๔] ขอเดชะ พระชนกชนนีของเกล้ากระหม่อมทั้งสองพระองค์ นั้นไม่มีโรค  
<span class="LineNumber"> 004 </span>       อนึ่ง ทรงแสวงหามูลผลาหารเลี้ยงพระชนมชีพได้สะดวก มูลผลาหารมี  
<span class="LineNumber"> 005 </span>       มาก เหลือบ ยุง และสัตว์เสือกคลานก็มีน้อย ในป่าอันเกลื่อนกล่น  
<span class="LineNumber"> 006 </span>       ไปด้วยสัตว์ร้าย ไม่มีมาเบียดเบียนพระชนกชนนีทั้งสอง พระชนนีของ  
<span class="LineNumber"> 007 </span>       เกล้ากระหม่อมฉัน ทรงขุดรากบัว เง่าบัว มันอ่อน ทรงสอย ผลพุทรา  
<span class="LineNumber"> 008 </span>       ผลรกฟ้า มะตูม  นำมาเลี้ยงพระชนกและเกล้ากระหม่อมฉันทั้งสอง  
<span class="LineNumber"> 009 </span>       พระชนนีทรงนำเอาเง่าไม้และผลไม้ใดๆ มาจากป่า  พระชนกและ  
<span class="LineNumber"> 010 </span>       เกล้ากระหม่อมฉันทั้งสองมารวมพร้อมกันเสวยเง่าไม้ และผลไม้นั้นๆ  
<span class="LineNumber"> 011 </span>       ในเวลากลางคืน ไม่ได้เสวยในเวลากลางวันเลย พระชนนีของเกล้า  
<span class="LineNumber"> 012 </span>       กระหม่อมทั้งสองผู้เป็นสุขุมาลชาติ  ต้องเที่ยวแสวงหาผลไม้ มีพระ  
<span class="LineNumber"> 013 </span>       ฉวีวรรณผอมเหลือง เพราะลมและแดด เหมือนดอกปทุม อันถูกขยำ  
<span class="LineNumber"> 014 </span>       ด้วยมือ ฉะนั้น เมื่อพระชนนีเสด็จเที่ยวไปในป่าใหญ่ ซึ่งเป็นป่า  
<span class="LineNumber"> 015 </span>       อันเกลื่อนกล่นไปด้วยสัตว์ร้าย  เป็นที่อาศัยแห่งแรดและเสือเหลือง  
<span class="LineNumber"> 016 </span>       พระเกสาของพระองค์อันมีสีดังปีกแมลงภู่  ถูกกิ่งไม้เป็นต้นเกี่ยวให้  
<span class="LineNumber"> 017 </span>       กระจุยกระจาย พระชนนีทรงขมวดมุ่นพระเมาลี ทรงไว้ซึ่งเหงื่อไคลที่  
<span class="LineNumber"> 018 </span>       พระกัจฉะประเทศ (ทรงเพศเป็นดาปสินีอันประเสริฐ ทรงถือไม้ขอ  
<span class="LineNumber"> 019 </span>       ทรงเครื่องบูชาไฟ และมุ่นพระเมาลี) ทรงพระภูษาหนังสัตว์ บรรทม  
<span class="LineNumber"> 020 </span>       เหนือปถพี ทรงบูชาไฟ.  
<span class="LineNumber"> 021 </span>[๑๒๓๕] บุตรทั้งหลายเกิดขึ้นมาแล้ว ย่อมเป็นที่รักของมนุษย์ในโลก พระอัยกา  
<span class="LineNumber"> 022 </span>       ของเราไม่ทรงเกิดพระสิเนหาในพระโอรสเสียเลยเป็นแน่.  
<span class="LineNumber"> 023 </span>[๑๒๓๖] ดูกรพระหลานน้อย จริงทีเดียว การที่ปู่ให้ขับไล่พระบิดาของเจ้าผู้ไม่มี  
<span class="LineNumber"> 024 </span>       โทษ เพราะถ้อยคำของชาวสีพีทั้งหลายนั้น ชื่อว่าปู่ได้ทำกรรมอันชั่วช้า  
<span class="LineNumber"> 025 </span>       และชื่อว่าทำกรรมเครื่องทำลายความเจริญ สิ่งใดๆ ของปู่มีอยู่ในนคร  
<span class="LineNumber"> 026 </span>       นี้ก็ดี ทรัพย์และธัญชาติที่มีอยู่ก็ดี ปู่ขอยกให้แก่พระบิดาของเจ้าทั้งสิ้น  
<span class="LineNumber"> 027 </span>       ขอให้เวสสันดรจงมาเป็นพระราชาปกครองในสีพีรัฐเถิด.  
