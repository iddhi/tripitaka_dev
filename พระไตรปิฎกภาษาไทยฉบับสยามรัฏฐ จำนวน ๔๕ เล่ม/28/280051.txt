<span class="LineNumber"> 001 </span>      มีความปลื้มใจ เพราะพระยาหงส์ผู้เป็นนายหลุดพ้นจากบ่วง เมื่อจะกล่าว  
<span class="LineNumber"> 002 </span>      วาจาอันรื่นหู ได้กล่าวว่า ดูกรนายพราน ขอให้ท่านพร้อมด้วยหมู่ญาติ  
<span class="LineNumber"> 003 </span>      ทั้งปวงจงเบิกบานใจ เหมือนข้าพเจ้าเบิกบานใจในวันนี้ เพราะได้เห็น  
<span class="LineNumber"> 004 </span>      พระยาหงส์พ้นจากบ่วง ฉะนั้น เชิญท่านมานี่ เราจักบอกท่าน ถึงวิธี  
<span class="LineNumber"> 005 </span>      ที่ท่านจักได้ทรัพย์อันเป็นลาภของท่าน  พระยาหงส์ธตรฐนี้ย่อมไม่มุ่งร้าย  
<span class="LineNumber"> 006 </span>      อะไรๆ ท่านจงรีบเข้าไปภายในบุรี จงแสดงข้าพเจ้าทั้งสองผู้ไม่ติดบ่วง  
<span class="LineNumber"> 007 </span>      เป็นอยู่ตามปกติ  จับอยู่ที่กระเช้าทั้งสองข้างแก่พระราชาว่า ข้าแต่  
<span class="LineNumber"> 008 </span>      มหาราช หงส์ธตรฐทั้งสองนี้เป็นอธิบดีแห่งหงส์ทั้งหลาย เพราะว่าหงส์  
<span class="LineNumber"> 009 </span>      ตัวนี้เป็นราชาของหงส์ทั้งหลาย  ส่วนหงส์ตัวนี้เป็นอัครมหาเสนาบดี  
<span class="LineNumber"> 010 </span>      พระราชาผู้เป็นจอมประชาชน  ทอดพระเนตรเห็นพระยาหงส์นี้แล้ว  
<span class="LineNumber"> 011 </span>      จะทรงปราโมทย์ปลาบปลื้มพระหฤทัย  จักพระราชทานทรัพย์เป็นอันมาก  
<span class="LineNumber"> 012 </span>      แก่ท่านโดยไม่ต้องสงสัย  ข้าพระองค์จึงนำหงส์ทั้งสองนี้มา  ตามคำ  
<span class="LineNumber"> 013 </span>      ของหงส์ตัวนี้อย่างนี้  และหงส์ทั้งสองนี้  ข้าพระองค์อนุญาตให้ไปยัง  
<span class="LineNumber"> 014 </span>      เขาจิตรกูฏนั้นแล้ว หงส์ตัวนี้ เป็นผู้ประกอบด้วยธรรมอย่างยิ่ง   ตกอยู่  
<span class="LineNumber"> 015 </span>      ในเงื้อมมือของศัตรูอย่างนี้ ได้ทำให้นายพรานเช่นข้าพระองค์เกิดความ  
<span class="LineNumber"> 016 </span>      เป็นผู้มีใจอ่อนโยน ข้าแต่พระองค์ผู้สมมติเทพ ข้าพระองค์ ไม่เห็น  
<span class="LineNumber"> 017 </span>      เครื่องบรรณาการอย่างอื่นนอกจากนี้ที่จะนำมาถวายแด่พระองค์  ข้าแต่  
<span class="LineNumber"> 018 </span>      พระองค์ผู้เป็นจอมมนุษย์  ขอพระองค์ทรงทอดพระเนตรดูเครื่องบรร  
<span class="LineNumber"> 019 </span>      ณาการนั้น ณ บ้านพรานนกทั้งปวง.  
<span class="LineNumber"> 020 </span>[๑๘๒] พระยาหงส์เห็นพระราชาประทับนั่งบนตั่งทองอันงดงาม  เมื่อจะกล่าว  
<span class="LineNumber"> 021 </span>      วาจาอันรื่นหู จึงได้ทูลว่า พระองค์ไม่มีโรคาพาธหรือ ทรงสุขสำราญ  
<span class="LineNumber"> 022 </span>      ดีอยู่หรือ พระองค์ทรงปกครอง รัฐมณฑลอันสมบูรณ์นี้โดยธรรมหรือ.  
<span class="LineNumber"> 023 </span>[๑๘๓] ดูกรพระยาหงส์ เราไม่มีโรคาพาธ เราสุขสำราญดี อนึ่ง เราปกครอง  
<span class="LineNumber"> 024 </span>      รัฐมณฑลอันสมบูรณ์นี้โดยธรรม.  
<span class="LineNumber"> 025 </span>[๑๘๔] โทษอะไรๆ ย่อมไม่มีในหมู่อำมาตย์ของพระองค์แลหรือ  อำมาตย์  
<span class="LineNumber"> 026 </span>      เหล่านั้น ย่อมไม่ห่วงใยชีวิต เพราะประโยชน์ของพระองค์แลหรือ.  
