<span class="LineNumber"> 001 </span>      ราชาในพระนครอินทปัตนี้ พระราชทานพ่อให้แก่มาณพแล้ว พ่อพึงมี  
<span class="LineNumber"> 002 </span>      ความสุขของตนเองได้เพียง ๓ วัน ตั้งแต่วันนี้ไป พ้นจากนั้นไป พ่อ  
<span class="LineNumber"> 003 </span>      ก็ต้องเป็นไปในอำนาจของมาณพนั้น เขาจะพาพ่อไปตามที่เขาปรารถนา  
<span class="LineNumber"> 004 </span>      ก็พ่อมาเพื่อสั่งสอนลูกทั้งหลาย พ่อยังไม่ได้ทำเครื่องป้องกันให้แก่ลูกทั้ง  
<span class="LineNumber"> 005 </span>      หลายแล้ว จะพึงไปได้อย่างไร ถ้าว่า พระราชาผู้ปกครองกุรุรัฐ ผู้มีพระ  
<span class="LineNumber"> 006 </span>      ราชสมบัติอันน่าใคร่เป็นอันมาก ทรงต้องการกัลยาณมิตร จะพึงตรัสถาม  
<span class="LineNumber"> 007 </span>      ลูกทั้งหลายว่า เมื่อก่อนเจ้าทั้งหลายย่อมรู้เหตุเก่าๆ อะไรบ้าง พ่อของ  
<span class="LineNumber"> 008 </span>      เจ้าทั้งหลายได้พร่ำสอนอะไรไว้ในกาลก่อนบ้าง ถ้าแหละ พระราชาจะพึง  
<span class="LineNumber"> 009 </span>      มีพระราชโองการตรัสว่า เจ้าทั้งปวงเป็นผู้มีอาสนะเสมอกันกับเราใน  
<span class="LineNumber"> 010 </span>      ราชสกุลนี้ มนุษย์คนไร ซึ่งจะมีชาติสกุลสมควรกับพระราชาไม่มี ลูกทั้ง  
<span class="LineNumber"> 011 </span>      หลายพึงถวายบังคมกราบทูลอย่างนี้ว่า ข้าแต่พระองค์ผู้ประเสริฐ พระ  
<span class="LineNumber"> 012 </span>      องค์อย่าได้รับสั่งอย่างนั้นเลยพระเจ้าข้า เพราะข้อนี้มิใช่ธรรมเนียม ขอ  
<span class="LineNumber"> 013 </span>      เดชะ ข้าพระองค์ทั้งหลายมีชาติต่ำต้อย ไม่สมควรมีอาสนะเสมอด้วย  
<span class="LineNumber"> 014 </span>      พระองค์ผู้สูงศักดิ์ เหมือนสุนัขจิ้งจอกผู้มีชาติต่ำต้อย จะพึงมีอาสนะ  
<span class="LineNumber"> 015 </span>      เสมอด้วยพระยาไกรสรราชสีห์อย่างไรได้ พระเจ้าข้า.  
<span class="LineNumber"> 016 </span>                          จบลักขกัณฑ์  
<span class="LineNumber"> 017 </span>[๙๕๗] วิธูรบัณฑิตนั้น มีความดำริแห่งใจอันไม่หดหู่ ได้กล่าวกะบุตรธิดา ญาติ  
<span class="LineNumber"> 018 </span>      มิตรและเพื่อนที่สนิทว่า ดูกรลูกรักทั้งหลาย ลูกทั้งหลายจงมานั่งฟังราช  
<span class="LineNumber"> 019 </span>      วัสดีธรรม อันเป็นเหตุให้บุคคลผู้เข้าไปสู่ราชสกุลได้ยศ.  
<span class="LineNumber"> 020 </span>[๙๕๘] ผู้เข้าไปสู่ราชสกุล พระราชายังไม่ทรงทราบความสามารถย่อมไม่ได้ยศ  
<span class="LineNumber"> 021 </span>      ราชเสวกไม่ควรกล้าเกินไป ไม่ควรขลาดเกินไป ควรเป็นผู้ไม่ประมาทใน  
<span class="LineNumber"> 022 </span>      กาลทุกเมื่อ เมื่อใดพระราชาทรงทราบความประพฤติปกติ ปัญญา และ  
<span class="LineNumber"> 023 </span>      ความบริสุทธิ์ของราชเสวกนั้น เมื่อนั้น ย่อมทรงวางพระทัยและไม่ทรง  
<span class="LineNumber"> 024 </span>      รักษาความลับ.  
