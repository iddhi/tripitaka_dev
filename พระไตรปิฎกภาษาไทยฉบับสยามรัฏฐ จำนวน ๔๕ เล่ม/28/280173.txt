<span class="LineNumber"> 001 </span>[๗๓๒] เราไม่เห็นภูริทัต จักตรอมตรมด้วยทุกข์สิ้นกาลนาน ดังนางนกพลัดพราก  
<span class="LineNumber"> 002 </span>      จากลูกเห็นแต่รังเปล่า  เราไม่เห็นภูริทัต จักตรอมตรมด้วยทุกข์สิ้น  
<span class="LineNumber"> 003 </span>      กาลนาน ดังนางหงส์ขาวพลัดพรากจากลูกอ่อน เราไม่เห็นภูริทัต จัก  
<span class="LineNumber"> 004 </span>      ตรอมตรมด้วยทุกข์สิ้นกาลนาน ดังนางนกจากพรากในเปือกตมอันไม่มี  
<span class="LineNumber"> 005 </span>      น้ำเป็นแน่ เราไม่เห็นภูริทัตจักตรอมตรมด้วยความโศก เปรียบเหมือน  
<span class="LineNumber"> 006 </span>      เบ้าของช่างทอง เกรียมไหม้ในภายใน ไม่ออกไปภายนอก ฉะนั้น.  
<span class="LineNumber"> 007 </span>[๗๓๓] บุตรธิดาและชายาในนิเวศน์ของภูริทัต ล้มนอนระเนระนาด ดังต้นรัง  
<span class="LineNumber"> 008 </span>      อันลมฟาดหักลง ฉะนั้น.  
<span class="LineNumber"> 009 </span>[๗๓๔] อริฏฐะและสุโภคะ  ได้ฟังเสียงอันกึกก้องของบุตรธิดาและชายาของ  
<span class="LineNumber"> 010 </span>      ภูริทัตเหล่านั้นในนิเวศน์ของภูริทัต  จึงวิ่งไปในระหว่าง ช่วยกันปลอบ  
<span class="LineNumber"> 011 </span>      มารดาว่า ข้าแต่พระแม่เจ้า จงเบาพระทัยอย่าเศร้าโศกไปเลย เพราะว่า  
<span class="LineNumber"> 012 </span>      สัตว์ทั้งหลายย่อมมีความตายและความเกิดขึ้นเป็นธรรมดาอย่างนี้ การ  
<span class="LineNumber"> 013 </span>      ตายและการเกิดขึ้นนี้ เป็นความแปรของสัตว์โลก.  
<span class="LineNumber"> 014 </span>[๗๓๕] ดูกรพ่อสุทัสสนะ ถึงแม้รู้ว่าสัตว์ทั้งหลายมีอย่างนี้เป็นธรรมดา ก็แต่ว่า  
<span class="LineNumber"> 015 </span>      แม่เป็นผู้อันความเศร้าโศกครอบงำแล้ว ถ้าเมื่อแม่ไม่ได้เห็นภูริทัตคืน  
<span class="LineNumber"> 016 </span>      วันนี้ เจ้าจงรู้ว่า แม่ไม่ได้เห็นภูริทัต เห็นจะต้องละชีวิตไปแน่.  
<span class="LineNumber"> 017 </span>[๗๓๖] ข้าแต่พระแม่เจ้า จงเบาพระทัย อย่าเศร้าโศกไปเลย ลูกทั้ง ๓ จักเที่ยว  
<span class="LineNumber"> 018 </span>      แสวงหาภูริทัตไปตามทิศน้อยทิศใหญ่ ที่ภูเขา ซอกเขา บ้าน และ  
<span class="LineNumber"> 019 </span>      นิคมแล้วจักนำท่านพี่ภูริทัตมา  พระแม่เจ้าจักได้ทรงเห็นท่านพี่ภูริทัตมา  
<span class="LineNumber"> 020 </span>      ภายใน ๗ วัน.  
<span class="LineNumber"> 021 </span>[๗๓๗] นาคหลุดพ้นจากมือ ไปฟุบลงที่เท้าของท่านคุณพ่อ มันกัดเอากระมัง  
<span class="LineNumber"> 022 </span>      หนอ คุณพ่ออย่ากลัวเลย จงถึงความสุขเถิด.  
<span class="LineNumber"> 023 </span>[๗๓๘] นาคตัวนี้ ไม่สามารถจะทำความทุกข์อะไรๆ แก่เราเลย หมองูมีอยู่  
<span class="LineNumber"> 024 </span>      เท่าใด ก็ไม่ดียิ่งไปกว่าเรา.  
<span class="LineNumber"> 025 </span>[๗๓๙] คนเซอะอะไรหนอ แปลงเพศเป็นพราหมณ์มาท้ารบในที่ประชุมชน ขอ  
<span class="LineNumber"> 026 </span>      บริษัทจงฟังเรา.  
