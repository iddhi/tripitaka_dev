<span class="LineNumber"> 001 </span>       ประเสริฐสุดพระองค์นั้น พรากจากท่านแล้ว ย่อมจะเศร้าโศกแน่แท้  
<span class="LineNumber"> 002 </span>       ทีเดียว คนที่ถูกความทุกข์ครอบงำก็ดี คนผู้ป่วยหนักก็ดี ได้สมาคม  
<span class="LineNumber"> 003 </span>       กับท่านแล้วพึงได้ความสุข.  
<span class="LineNumber"> 004 </span>[๑๐๑๖] ข้าแต่พระยานาคราช ฝ่าพระบาทตรัสธรรม ของสัตบุรุษทั้งหลาย ซึ่งเป็น  
<span class="LineNumber"> 005 </span>       บทอันแสดงประโยชน์อย่างล้ำเลิศ ที่นักปราชญ์ประพฤติดีแล้วโดยแท้  
<span class="LineNumber"> 006 </span>       ก็คุณวิเศษของบุคคลผู้มีปัญญาเช่นข้าพระองค์ ย่อมปรากฏในเมื่อมี  
<span class="LineNumber"> 007 </span>       ภยันตรายเช่นนี้แหละ พระเจ้าข้า.  
<span class="LineNumber"> 008 </span>[๑๐๑๗] ขอท่านจงบอกแก่เรา ปุณณกยักษ์นี้ได้ท่านมาเปล่าๆ หรือ ขอท่าน  
<span class="LineNumber"> 009 </span>       จงบอกแก่เรา ปุณณกยักษ์นี้ชนะในการเล่นสะกาจึงได้ท่านมา ปุณณก  
<span class="LineNumber"> 010 </span>       ยักษ์นี้กล่าวว่า  ได้มาโดยธรรม  ท่านถึงเงื้อมมือของปุณณกยักษ์นี้ได้  
<span class="LineNumber"> 011 </span>       อย่างไร.  
<span class="LineNumber"> 012 </span>[๑๐๑๘] ปุณณกยักษ์นี้ เล่นสะกาชนะพระราชาของข้าพระองค์ผู้เป็นอิสราธิบดีใน  
<span class="LineNumber"> 013 </span>       อินทปัตนครนั้น  พระราชาพระองค์นั้นอันปุณณกยักษ์ชนะแล้ว ได้ทรง  
<span class="LineNumber"> 014 </span>       พระราชทานข้าพระองค์แก่ปุณณกยักษ์นี้ ข้าพระองค์เป็นผู้อันปุณณกยักษ์  
<span class="LineNumber"> 015 </span>       นี้ได้มาแล้วโดยธรรม มิใช่ได้มาโดยกรรมอันสาหัสพระเจ้าข้า.  
<span class="LineNumber"> 016 </span>[๑๐๑๙] ในกาลนั้น  พระยานาคผู้ประเสริฐ ทรงสดับคำสุภาษิตของวิธูรบัณฑิต  
<span class="LineNumber"> 017 </span>       ผู้เป็นปราชญ์แล้วทรงชื่นชมโสมนัส มีพระทัยเต็มตื้นด้วยปีติ ทรงจูงมือ  
<span class="LineNumber"> 018 </span>       วิธูรบัณฑิตผู้มีปัญญาไม่ทราม เสด็จเข้าไปในที่อยู่ของพระชายา ตรัสว่า  
<span class="LineNumber"> 019 </span>       ดูกรพระน้องวิมลา เพราะเหตุใด พระน้องจึงดูผอมเหลืองไป  เพราะ  
<span class="LineNumber"> 020 </span>       เหตุใด พระน้องจึงไม่เสวยกระยาหาร ก็คุณงามความดีของวิธูรบัณฑิต  
<span class="LineNumber"> 021 </span>       ผู้ที่พระน้องต้องประสงค์ดวงหทัย เป็นผู้บรรเทาความมืดของโลกทั้งปวง  
<span class="LineNumber"> 022 </span>       เช่นนี้นั้นของเราไม่มี ผู้นี้คือวิธูรบัณฑิตมาถึงแล้วจะทำความสว่างไสวให้  
<span class="LineNumber"> 023 </span>       แก่พระน้อง เชิญพระน้องตั้งหทัยฟังถ้อยคำของท่าน การที่จะได้เห็น  
<span class="LineNumber"> 024 </span>       ท่านอีกเป็นการหาได้ยาก.  
