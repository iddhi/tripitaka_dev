<span class="LineNumber"> 001 </span>      เหมือนตาชั่งที่กำลังชั่งของ ย่อมต่ำลงข้างหนึ่ง เมื่อเอาของหนักออกเสีย  
<span class="LineNumber"> 002 </span>      ข้างที่ต่ำก็จะสูงขึ้น  ฉะนั้น นายวีชกะผู้เป็นทาส เห็นทุกข์ในตนวันนี้  
<span class="LineNumber"> 003 </span>      เพราะได้เสพบาปกรรมที่ตนกระทำไว้ในปางก่อน บาปของเขาจะหมด  
<span class="LineNumber"> 004 </span>      สิ้น  เขาจึงมายินดีในวินัยอย่างนั้น ทูลกระหม่อมอย่าคบหากัสสป  
<span class="LineNumber"> 005 </span>      คุณาชีวก ทรงดำเนินทางผิดเลย เพค๊ะ.  
<span class="LineNumber"> 006 </span>[๘๖๒] ข้าแต่พระราชบิดา บุคคลคบคนเช่นใดๆ เป็นบุรุษผู้มีศีลหรืออสัตบุรุษ  
<span class="LineNumber"> 007 </span>      ผู้ไม่มีศีล เขาย่อมตกอยู่ในอำนาจของผู้นั้น บุคคลกระทำคนเช่นใดให้  
<span class="LineNumber"> 008 </span>      เป็นมิตร และเข้าไปคบหาคนเช่นใด  แม้เขาก็ย่อมเป็นเช่นคนนั้น เพราะ  
<span class="LineNumber"> 009 </span>      การอยู่ร่วมกันย่อมเป็นเช่นนั้นได้  ผู้เสพย่อมติดนิสัยผู้ที่ตนเสพ ผู้  
<span class="LineNumber"> 010 </span>      ติดต่อย่อมติดนิสัยผู้ที่ตนติดต่อ  เหมือนลูกศรอาบยาพิษย่อมเปื้อนแล่ง  
<span class="LineNumber"> 011 </span>      ฉะนั้น นักปราชญ์ไม่ควรเป็นผู้มีคนลามกเป็นสหาย เพราะกลัวจะแปด  
<span class="LineNumber"> 012 </span>      เปื้อน  การเสพคนพาล  ย่อมเป็นเหมือนบุคคลเอาใบไม้ห่อปลาเน่า  
<span class="LineNumber"> 013 </span>      แม้ใบไม้ก็มีกลิ่นเหม็นฟุ้งไป ฉะนั้น ส่วนการคบหาสมาคมกับนักปราชญ์  
<span class="LineNumber"> 014 </span>      ย่อมเป็นเหมือนบุคคลเอาใบไม้ห่อของหอม แม้ใบไม้ก็มีกลิ่นหอมฟุ้งไป  
<span class="LineNumber"> 015 </span>      ฉะนั้น เพราะฉะนั้น บัณฑิตรู้ความเป็นบัณฑิตของตนดังใบไม้สำหรับ  
<span class="LineNumber"> 016 </span>      ห่อ จึงไม่คบหาสมาคมอสัตบุรุษ คบหาสมาคมสัตบุรุษ อสัตบุรุษย่อม  
<span class="LineNumber"> 017 </span>      นำไปสู่นรก สัตบุรุษย่อมให้ถึงสุคติ.  
<span class="LineNumber"> 018 </span>[๘๖๓] แม้กระหม่อมฉันก็ระลึกชาติที่ตนได้ท่องเที่ยวมาแล้วได้ ๗ ชาติ และ  
<span class="LineNumber"> 019 </span>      ระลึกชาติที่ตนจุติจากชาตินี้แล้วจักไปเกิดในอนาคตอีก ๗ ชาติ ข้าแต่  
<span class="LineNumber"> 020 </span>      พระจอมประชาชน ชาติที่ ๗ ของกระหม่อมฉันในอดีต กระหม่อมฉัน  
<span class="LineNumber"> 021 </span>      เกิดเป็นบุตรนายช่างทองในแคว้นมคธราชคฤห์มหานคร  กระหม่อมฉัน  
<span class="LineNumber"> 022 </span>      ได้คบหาสหายผู้ลามก ทำบาปกรรมไว้มาก เที่ยวคบชู้ภรรยาของชายอื่น  
<span class="LineNumber"> 023 </span>      เหมือนจะไม่ตาย กรรมนั้นยังไม่ให้ผล เหมือนไฟอันเถ้าปกปิดไว้ ใน  
<span class="LineNumber"> 024 </span>      กาลต่อมาด้วยกรรมอื่นๆ กระหม่อมฉันนั้น ได้เกิดในวังสรัฐเมือง  
<span class="LineNumber"> 025 </span>      โกสัมพี เป็นบุตรเดียวในสกุลเศรษฐีผู้สมบูรณ์ มั่งคั่ง มีทรัพย์มากมาย  
<span class="LineNumber"> 026 </span>      คนทั้งหลายสักการะบูชาอยู่เป็นนิตย์ ในชาตินั้น กระหม่อมฉันได้คบหา  
<span class="LineNumber"> 027 </span>      สมาคมมิตรสหายผู้ยินดีในกรรมอันงาม ผู้เป็นบัณฑิต เป็นพหูสูต เขา  
