<span class="LineNumber"> 001 </span>			โมคคัลลานปริพาชกได้ดวงตาเห็นธรรม  
<span class="LineNumber"> 002 </span>	[๖๙] ครั้นได้ฟังธรรมปริยายนี้ ดวงตาเห็นธรรม ปราศจากธุลี ปราศจากมลทินว่า  
<span class="LineNumber"> 003 </span>สิ่งใดสิ่งหนึ่งมีความเกิดขึ้นเป็นธรรมดา สิ่งนั้นทั้งมวลมีความดับไปเป็นธรรมดา ได้เกิดขึ้นแก่  
<span class="LineNumber"> 004 </span>โมคคัลลานปริพาชก  
<span class="LineNumber"> 005 </span>			ธรรมนี้แหละถ้ามีก็เพียงนี้เท่านั้น ท่านทั้งหลายจงแทงตลอดบทอันหาความ  
<span class="LineNumber"> 006 </span>			โศกมิได้ บทอันหาความโศกมิได้นี้ พวกเรายังไม่เห็น ล่วงเลยมาแล้ว  
<span class="LineNumber"> 007 </span>			หลายหมื่นกัลป์.  
<span class="LineNumber"> 008 </span>				สองสหายอำลาอาจารย์  
<span class="LineNumber"> 009 </span>	[๗๐] ครั้งนั้น โมคคัลลานปริพาชกได้กล่าวชักชวนสารีบุตรปริพาชกว่า ผู้มีอายุ เรา  
<span class="LineNumber"> 010 </span>พากันไปสำนักพระผู้มีพระภาคเถิด เพราะพระผู้มีพระภาคนั้นเป็นพระศาสดาของเรา.  
<span class="LineNumber"> 011 </span>	สารีบุตรปริพาชกกล่าวว่า ผู้มีอายุ ปริพาชก ๒๕๐ คนนี้อาศัยเรา เห็นแก่เรา จึงอยู่ใน  
<span class="LineNumber"> 012 </span>สำนักนี้ เราจงบอกกล่าวพวกนั้นก่อน พวกนั้นจักทำตามที่เข้าใจ.  
<span class="LineNumber"> 013 </span>	ลำดับนั้น สารีบุตรโมคคัลลานะพากันเข้าไปหาปริพาชกเหล่านั้น ครั้นถึงแล้วได้กล่าว  
<span class="LineNumber"> 014 </span>คำนี้ต่อพวกปริพาชกนั้นว่า ท่านทั้งหลาย เราจะไปในสำนักพระผู้มีพระภาค เพราะพระผู้มีพระภาค  
<span class="LineNumber"> 015 </span>นั้นเป็นพระศาสดาของเรา.  
<span class="LineNumber"> 016 </span>	พวกปริพาชกตอบว่า พวกข้าพเจ้าอาศัยท่าน เห็นแก่ท่านจึงอยู่ในสำนักนี้ ถ้าท่าน  
<span class="LineNumber"> 017 </span>จักประพฤติพรหมจรรย์ในพระมหาสมณะ พวกข้าพเจ้าทั้งหมด ก็จักประพฤติพรหมจรรย์ใน  
<span class="LineNumber"> 018 </span>พระมหาสมณะด้วย.  
<span class="LineNumber"> 019 </span>	ต่อมา สารีบุตรโมคคัลลานะได้พากันเข้าไปหาท่านสญชัยปริพาชก ครั้นถึงแล้วได้เรียน  
<span class="LineNumber"> 020 </span>ว่า ท่านขอรับ พวกกระผมจะไปในสำนักพระผู้มีพระภาค เพราะพระผู้มีพระภาคนั้นเป็นพระ  
<span class="LineNumber"> 021 </span>ศาสดาของพวกกระผม  
<span class="LineNumber"> 022 </span>	สญชัยปริพาชกพูดห้ามว่า อย่าเลย ท่านทั้งหลาย อย่าไปเลย เราทั้งหมด ๓ คน  
<span class="LineNumber"> 023 </span>จักช่วยกันบริหารคณะนี้.  
<span class="LineNumber"> 024 </span>	แม้ครั้งที่ ๒ ...  
<span class="LineNumber"> 025 </span>	แม้ครั้งที่สาม สารีบุตรโมคคัลลานะได้กล่าวคำนี้ต่อสญชัยปริพาชกว่า ท่านขอรับ พวก  
<span class="LineNumber"> 026 </span>กระผมจะไปในสำนักพระผู้มีพระภาค เพราะพระผู้มีพระภาคนั้นเป็นพระศาสดาของพวกกระผม.  
