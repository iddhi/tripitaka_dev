<span class="LineNumber"> 001 </span>กวาดหอฉัน  ภิกษุรูปใดเห็นหม้อน้ำฉัน  หม้อน้ำใช้  หรือหม้อน้ำชำระว่างเปล่า  ภิกษุรูปนั้นก็  
<span class="LineNumber"> 002 </span>จัดหาไว้  หากภิกษุนั้นไม่สามารถ  ก็กวักมือเรียกเพื่อนภิกษุมาช่วยเหลือกัน  แต่ไม่เปล่งวาจา  
<span class="LineNumber"> 003 </span>เพราะเหตุนั้นเลย.  
<span class="LineNumber"> 004 </span>			ธรรมเนียมเข้าเฝ้าพระพุทธองค์  
<span class="LineNumber"> 005 </span>	[๒๒๕]  ก็การที่ภิกษุทั้งหลายออกพรรษาแล้ว เข้าเฝ้าพระผู้มีพระภาค  นั่นเป็นประเพณี.  
<span class="LineNumber"> 006 </span>ครั้นภิกษุเหล่านั้นจำพรรษาโดยล่วงไตรมาศแล้วเก็บงำเสนาสนะถือบาตรจีวร  หลีกไปโดยมรรคา  
<span class="LineNumber"> 007 </span>อันจะไปสู่พระนครสาวัตถี ถึงพระนครสาวัตถีและพระเชตวัน  อารามของอนาถบิณฑิกคหบดี  
<span class="LineNumber"> 008 </span>โดยลำดับแล้ว เข้าเฝ้าพระผู้มีพระภาค ถวายบังคมนั่งอยู่ ณ ที่ควรส่วนข้างหนึ่ง.  
<span class="LineNumber"> 009 </span>	อนึ่ง  การที่พระผู้มีพระภาคพุทธเจ้าทั้งหลาย  ทรงปราศรัยกับพระอาคันตุกะทั้งหลาย  
<span class="LineNumber"> 010 </span>นั่นเป็นพุทธประเพณี.  
<span class="LineNumber"> 011 </span>	ครั้งนั้น  พระผู้มีพระภาคตรัสถามภิกษุเหล่านั้นว่า  ดูกรภิกษุทั้งหลาย  ร่างกายของ  
<span class="LineNumber"> 012 </span>พวกเธอยังพอทนได้หรือ ยังพอให้เป็นไปได้หรือ  พวกเธอเป็นผู้พร้อมเพรียงกัน  ปรองดองกัน  
<span class="LineNumber"> 013 </span>ไม่วิวาทกัน  อยู่จำพรรษาเป็นผาสุก  และไม่ลำบากด้วยบิณฑบาต  หรือ?  
<span class="LineNumber"> 014 </span>	ภิกษุเหล่านั้นกราบทูลว่า ยังพอทนได้ พระพุทธเจ้าข้า  ยังพอให้เป็นไปได้ พระพุทธเจ้าข้า  
<span class="LineNumber"> 015 </span>อนึ่ง  พวกข้าพระพุทธเจ้าเป็นผู้พร้อมเพรียงกัน  ปรองดองกัน  ไม่วิวาทกัน  อยู่จำพรรษา  
<span class="LineNumber"> 016 </span>เป็นผาสุก  และไม่ลำบากด้วยบิณฑบาต  พระพุทธเจ้าข้า.  
<span class="LineNumber"> 017 </span>				พุทธประเพณี  
<span class="LineNumber"> 018 </span>	พระตถาคตทั้งหลาย ทรงทราบอยู่ ย่อมตรัสถามก็มี  ทรงทราบอยู่ ย่อมไม่ตรัสถามก็มี  
<span class="LineNumber"> 019 </span>ทรงทราบกาลแล้วตรัสถาม  ทรงทราบกาลแล้วไม่ตรัสถาม  พระตถาคตทั้งหลาย ย่อมตรัสถามสิ่งที่  
<span class="LineNumber"> 020 </span>ประกอบด้วยประโยชน์  ไม่ตรัสถามสิ่งที่ไม่ประกอบด้วยประโยชน์  ในสิ่งที่ไม่ประกอบด้วย  
<span class="LineNumber"> 021 </span>ประโยชน์ พระองค์ทรงกำจัดด้วยข้อปฏิบัติ.  พระผู้มีพระภาคพุทธเจ้าทั้งหลาย ย่อมทรงสอบถาม  
<span class="LineNumber"> 022 </span>ภิกษุทั้งหลายด้วยอาการ ๒ อย่าง คือ จักทรงแสดงธรรมอย่างหนึ่ง  จักทรงบัญญัติสิกขาบทแก่  
<span class="LineNumber"> 023 </span>พระสาวกทั้งหลายอย่างหนึ่ง.  
<span class="LineNumber"> 024 </span>	ครั้งนั้น  พระผู้มีพระภาคตรัสถามภิกษุเหล่านั้นว่า   ดูกรภิกษุทั้งหลาย  พวกเธอเป็นผู้  
<span class="LineNumber"> 025 </span>พร้อมเพรียงกัน ปรองดองกัน  ไม่วิวาทกัน อยู่จำพรรษาเป็นผาสุก และไม่ลำบากด้วยบิณฑบาต  
<span class="LineNumber"> 026 </span>ด้วยวิธีการอย่างไร?  
