<span class="LineNumber"> 001 </span>			พระมหากัสสปเถระเดินทางไปทำอุโบสถ  
<span class="LineNumber"> 002 </span>	[๑๖๒] ก็โดยสมัยนั้นแล ท่านพระมหากัสสปมาจากอันธกวินทวิหาร สู่พระนครราชคฤห์  
<span class="LineNumber"> 003 </span>เพื่อทำอุโบสถ ในระหว่างทางข้ามแม่น้ำ เกือบถูกน้ำพัดไป จีวรของท่านเปียก. ภิกษุ  
<span class="LineNumber"> 004 </span>ทั้งหลายได้ถามท่านพระมหากัสสปว่า อาวุโส เพราะเหตุไร จีวรของท่านจึงเปียก? ท่านตอบว่า  
<span class="LineNumber"> 005 </span>อาวุโสทั้งหลาย ผมมาจากอันธกวินทวิหารสู่พระนครราชคฤห์ เพื่อทำอุโบสถ ณ ที่นี้ ได้ข้าม  
<span class="LineNumber"> 006 </span>แม่น้ำ ในระหว่างทาง เกือบถูกน้ำพัดไป เพราะเหตุนั้น จีวรของผมจึงเปียก. ภิกษุทั้งหลาย  
<span class="LineNumber"> 007 </span>จึงกราบทูลเรื่องนั้นแด่พระผู้มีพระภาค. พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย  
<span class="LineNumber"> 008 </span>สีมานั้นใดอันสงฆ์สมมติไว้แล้วให้มีสังวาสเสมอกัน มีอุโบสถเดียวกัน สงฆ์จงสมมติสีมานั้น  
<span class="LineNumber"> 009 </span>ให้เป็นแดนไม่อยู่ปราศจากไตรจีวร.  
<span class="LineNumber"> 010 </span>				วิธีสมมติติจีวราวิปปวาส  
<span class="LineNumber"> 011 </span>	ดูกรภิกษุทั้งหลาย ก็แล พึงสมมติติจีวราวิปปวาสสีมาอย่างนี้.  
<span class="LineNumber"> 012 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 013 </span>			กรรมวาจาสมมติติจีวราวิปปวาส  
<span class="LineNumber"> 014 </span>	ท่านเจ้าข้า ขอสงฆ์จงฟังข้าพเจ้า สีมานั้นใดอันสงฆ์สมมติไว้แล้ว ให้มีสังวาสเสมอกัน  
<span class="LineNumber"> 015 </span>มีอุโบสถเดียวกัน. ถ้าความพร้อมพรั่งของสงฆ์ถึงที่แล้ว สงฆ์พึงสมมติสีมานั้น ให้เป็นแดน  
<span class="LineNumber"> 016 </span>ไม่อยู่ปราศจากไตรจีวร. นี้เป็นญัตติ.  
<span class="LineNumber"> 017 </span>	ท่านเจ้าข้า ขอสงฆ์จงฟังข้าพเจ้า สีมานั้นใดอันสงฆ์สมมติไว้แล้ว ให้มีสังวาส  
<span class="LineNumber"> 018 </span>เสมอกัน มีอุโบสถเดียวกัน สงฆ์สมมติอยู่บัดนี้ซึ่งสีมานั้น ให้เป็นแดนไม่อยู่ปราศจาก  
<span class="LineNumber"> 019 </span>ไตรจีวร. การสมมติสีมานี้ให้เป็นแดนไม่อยู่ปราศจากไตรจีวร ชอบแก่ท่านผู้ใด ท่านผู้นั้น  
<span class="LineNumber"> 020 </span>พึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด.  
<span class="LineNumber"> 021 </span>	สีมานั้นสงฆ์สมมติให้เป็นแดนไม่อยู่ปราศจากไตรจีวรแล้ว ชอบแก่สงฆ์ เหตุนั้น  
<span class="LineNumber"> 022 </span>จึงนิ่ง ข้าพเจ้าทรงความนี้ไว้ ด้วยอย่างนี้.  
