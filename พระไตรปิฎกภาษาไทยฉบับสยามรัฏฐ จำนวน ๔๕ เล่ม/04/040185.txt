<span class="LineNumber"> 001 </span>พระผู้มีพระภาค. พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ภิกษุ  
<span class="LineNumber"> 002 </span>แม้ที่ได้รับสมมติแล้ว ตรวจดูบริษัท พิจารณาดูบุคคลแล้วจึงถามวินัยในท่ามกลางสงฆ์.  
<span class="LineNumber"> 003 </span>	สมัยต่อมา พระฉัพพัคคีย์ยังไม่ได้รับสมมติ วิสัชนาพระวินัยในท่ามกลางสงฆ์.  
<span class="LineNumber"> 004 </span>ภิกษุทั้งหลายจึงกราบทูลเรื่องนั้นแด่พระผู้มีพระภาค. พระผู้มีพระภาครับสั่งกะภิกษุทั้งหลายว่า  
<span class="LineNumber"> 005 </span>ดูกรภิกษุทั้งหลาย ภิกษุผู้ยังไม่ได้รับสมมติ ไม่พึงวิสัชนาวินัยในท่ามกลางสงฆ์ รูปใดวิสัชนา  
<span class="LineNumber"> 006 </span>ต้องอาบัติทุกกฏ.  
<span class="LineNumber"> 007 </span>	ดูกรภิกษุทั้งหลาย เราอนุญาตให้ภิกษุที่ได้รับสมมติแล้ว วิสัชนาวินัยในท่ามกลางสงฆ์.  
<span class="LineNumber"> 008 </span>				วิธีสมมติเป็นผู้วิสัชนา  
<span class="LineNumber"> 009 </span>	ดูกรภิกษุทั้งหลาย ก็แล ภิกษุพึงสมมติอย่างนี้. ตนเองสมมติตนก็ได้ ภิกษุอื่นสมมติ  
<span class="LineNumber"> 010 </span>ภิกษุอื่นก็ได้.  
<span class="LineNumber"> 011 </span>	อย่างไรเล่า ชื่อว่าตนเองสมมติตน?  
<span class="LineNumber"> 012 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติกรรมวาจา ว่าดังนี้:-  
<span class="LineNumber"> 013 </span>				กรรมวาจาสมมติตน  
<span class="LineNumber"> 014 </span>	พระสงฆ์เจ้าข้า ขอจงฟังข้าพเจ้า ถ้าความพร้อมพรั่งของสงฆ์ถึงที่แล้ว ข้าพเจ้า  
<span class="LineNumber"> 015 </span>อันผู้มีชื่อนี้ถามถึงพระวินัยแล้ว ขอวิสัชนา.  
<span class="LineNumber"> 016 </span>	อย่างนี้ ชื่อว่าตนเองสมมติตน.  
<span class="LineNumber"> 017 </span>	อย่างไรเล่า ชื่อว่าภิกษุอื่นสมมติภิกษุอื่น?  
<span class="LineNumber"> 018 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติกรรมวาจา ว่าดังนี้:-  
<span class="LineNumber"> 019 </span>				กรรมวาจาสมมติผู้อื่น  
<span class="LineNumber"> 020 </span>	พระสงฆ์เจ้าข้า ขอจงฟังข้าพเจ้า ถ้าความพร้อมพรั่งของสงฆ์ถึงที่แล้ว ผู้มีชื่อนี้  
<span class="LineNumber"> 021 </span>อันผู้มีชื่อนี้ถามถึงพระวินัยแล้ว ขอวิสัชนา.  
<span class="LineNumber"> 022 </span>	อย่างนี้ ชื่อว่าภิกษุอื่นสมมติภิกษุอื่น. 
