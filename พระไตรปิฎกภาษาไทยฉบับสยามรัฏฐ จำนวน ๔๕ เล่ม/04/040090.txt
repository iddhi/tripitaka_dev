<span class="LineNumber"> 001 </span>				อันเตวาสิกวัตร  
<span class="LineNumber"> 002 </span>	[๙๔] ดูกรภิกษุทั้งหลาย อาจารย์พึงประพฤติชอบในอันเตวาสิก  
<span class="LineNumber"> 003 </span>	วิธีประพฤติชอบในอันเตวาสิกนั้น ดังต่อไปนี้:-  
<span class="LineNumber"> 004 </span>	ดูกรภิกษุทั้งหลาย อาจารย์พึงสงเคราะห์ อนุเคราะห์อันเตวาสิก ด้วยสอนบาลีและ  
<span class="LineNumber"> 005 </span>อรรถกถา ด้วยให้โอวาทและอนุศาสน์.  
<span class="LineNumber"> 006 </span>	ถ้าอาจารย์มีบาตร อันเตวาสิกไม่มีบาตร อาจารย์พึงให้บาตรแก่อันเตวาสิก หรือพึงทำ  
<span class="LineNumber"> 007 </span>ความขวนขวายว่า ด้วยอุบายอย่างไรหนอ บาตรพึงบังเกิดแก่อันเตวาสิก  
<span class="LineNumber"> 008 </span>	ถ้าอาจารย์มีจีวร อันเตวาสิกไม่มีจีวร อาจารย์พึงให้จีวรแก่อันเตวาสิก หรือพึงทำความ  
<span class="LineNumber"> 009 </span>ขวนขวายว่า ด้วยอุบายอย่างไรหนอ จีวรพึงบังเกิดแก่อันเตวาสิก  
<span class="LineNumber"> 010 </span>	ถ้าอาจารย์มีบริขาร อันเตวาสิกไม่มีบริขาร อาจารย์พึงให้บริขารแก่อันเตวาสิก หรือ  
<span class="LineNumber"> 011 </span>พึงทำความขวนขวายว่า ด้วยอุบายอย่างไรหนอ บริขารพึงบังเกิดแก่อันเตวาสิก.  
<span class="LineNumber"> 012 </span>	ถ้าอันเตวาสิกอาพาธ อาจารย์ลุกแต่เช้าตรู่ แล้วพึงให้ไม้ชำระฟัน ให้น้ำล้างหน้า  
<span class="LineNumber"> 013 </span>ปูอาสนะไว้  
<span class="LineNumber"> 014 </span>	ถ้ายาคูมี พึงล้างภาชนะ แล้วนำยาคูเข้าไปให้ เมื่ออันเตวาสิกดื่มยาคูแล้ว พึงให้น้ำ  
<span class="LineNumber"> 015 </span>รับภาชนะมา ถือต่ำๆ อย่าให้กระทบกัน ล้างให้สะอาดแล้วเก็บไว้ เมื่ออันเตวาสิกลุกแล้ว  
<span class="LineNumber"> 016 </span>พึงเก็บอาสนะ ถ้าที่นั้นรก พึงกวาดที่นั้นเสีย.  
<span class="LineNumber"> 017 </span>	ถ้าอันเตวาสิกประสงค์จะเข้าบ้าน พึงให้ผ้านุ่ง พึงรับผ้านุ่งผลัดมา พึงให้ประคตเอว  
<span class="LineNumber"> 018 </span>พึงพับผ้าสังฆาฏิเป็นชั้นให้ พึงล้างบาตรแล้วให้พร้อมทั้งน้ำด้วย พึงปูผ้าอาสนะที่นั่งฉันไว้  
<span class="LineNumber"> 019 </span>ด้วยกำหนดในใจว่า เพียงเวลาเท่านี้ อันเตวาสิกจักกลับมา น้ำล้างเท้า ตั่งรองเท้า กระเบื้อง  
<span class="LineNumber"> 020 </span>เช็ดเท้า พึงเตรียมตั้งไว้ พึงลุกขึ้นรับบาตรและจีวร พึงให้ผ้านุ่งผลัด พึงรับผ้านุ่งมา.  
<span class="LineNumber"> 021 </span>	ถ้าจีวรชุ่มเหงื่อ พึงผึ่งแดดไว้ครู่หนึ่ง แต่ไม่พึงผึ่งทิ้งไว้ที่แดด  
<span class="LineNumber"> 022 </span>	พึงพับจีวร เมื่อพับจีวร พึงพับให้เหลื่อมมุมกัน ๔ นิ้ว ด้วยตั้งใจมิให้มีรอยพับ  
<span class="LineNumber"> 023 </span>ตรงกลาง พึงทำประคตเอวไว้ในขนดอันตรวาสก.  
<span class="LineNumber"> 024 </span>	ถ้าบิณฑบาตมี และอันเตวาสิกประสงค์จะฉัน พึงให้น้ำแล้วนำบิณฑบาตเข้าไปให้  
<span class="LineNumber"> 025 </span>พึงถามอันเตวาสิกด้วยน้ำฉัน เมื่ออันเตวาสิกฉันแล้ว พึงให้น้ำ รับบาตรมา ถือต่ำๆ อย่าให้  
<span class="LineNumber"> 026 </span>กระทบ ล้างให้สะอาด เช็ดให้แห้ง แล้วผึ่งไว้ที่แดดครู่หนึ่ง แต่ไม่พึงผึ่งทิ้งไว้ที่แดด  
