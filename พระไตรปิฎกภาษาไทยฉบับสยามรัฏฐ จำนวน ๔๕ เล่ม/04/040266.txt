<span class="LineNumber"> 001 </span>ก็พวกเรามีอยู่เพียง ๕ รูป  จะพึงปวารณากันอย่างไรหนอ  จึงกราบทูลเรื่องนั้นแด่พระผู้มีพระภาค.  
<span class="LineNumber"> 002 </span>พระผู้มีพระภาคตรัสอนุญาตแก่ภิกษุทั้งหลายว่า  ดูกรภิกษุทั้งหลาย เราอนุญาตให้ภิกษุ ๕ รูป  
<span class="LineNumber"> 003 </span>ปวารณาเป็นการสงฆ์.  
<span class="LineNumber"> 004 </span>				ปวารณาเป็นการคณะ  
<span class="LineNumber"> 005 </span>	สมัยต่อมา ในอาวาสแห่งหนึ่ง ถึงวันปวารณา มีภิกษุอยู่ด้วยกัน ๔ รูป จึงภิกษุเหล่านั้น  
<span class="LineNumber"> 006 </span>ได้มีความปริวิตกว่า พระผู้มีพระภาคทรงอนุญาตให้ภิกษุ ๕ รูป ปวารณาเป็นการสงฆ์ ก็พวกเรา  
<span class="LineNumber"> 007 </span>มีอยู่เพียง ๔ รูป จะพึงปวารณากันอย่างไรหนอ จึงกราบทูลเรื่องนั้นแด่พระผู้มีพระภาค. พระผู้มี  
<span class="LineNumber"> 008 </span>พระภาคตรัสอนุญาตแก่ภิกษุทั้งหลายว่า  ดูกรภิกษุทั้งหลาย  เราอนุญาตให้ภิกษุ ๔ รูป ปวารณา  
<span class="LineNumber"> 009 </span>ต่อกัน.  
<span class="LineNumber"> 010 </span>				วิธีทำคณะปวารณา  
<span class="LineNumber"> 011 </span>	ดูกรภิกษุทั้งหลาย ก็แลภิกษุทั้งหลายพึงปวารณาอย่างนี้:-  
<span class="LineNumber"> 012 </span>	ภิกษุผู้ฉลาด ผู้สามารถ พึงประกาศให้ภิกษุเหล่านั้นทราบด้วยญัตติกรรมวาจาว่า  
<span class="LineNumber"> 013 </span>				ญัตติกรรมวาจา  
<span class="LineNumber"> 014 </span>	ขอท่านทั้งหลายจงฟังข้าพเจ้า  วันนี้เป็นวันปวารณา  ถ้าความพร้อมพรั่งของท่าน  
<span class="LineNumber"> 015 </span>ทั้งหลายถึงที่แล้ว เราทั้งหลายพึงปวารณากันเถิด.  
<span class="LineNumber"> 016 </span>	ภิกษุผู้เถระพึงห่มผ้าอุตราสงค์เฉวียงบ่า นั่งกระโหย่ง ประคองอัญชลี แล้วกล่าวคำปวารณา  
<span class="LineNumber"> 017 </span>ต่อภิกษุเหล่านั้น อย่างนี้ว่า  
<span class="LineNumber"> 018 </span>				คำปวารณา  
<span class="LineNumber"> 019 </span>	เธอ  ฉันปวารณาต่อท่านทั้งหลาย  ด้วยได้เห็นก็ดี  ด้วยได้ฟังก็ดี  ด้วยสงสัยก็ดี  
<span class="LineNumber"> 020 </span>ขอท่านทั้งหลายจงอาศัยความกรุณาว่ากล่าวฉัน  ฉันเห็นอยู่จักทำคืนเสีย  
<span class="LineNumber"> 021 </span>	เธอ  ฉันปวารณาต่อท่านทั้งหลาย  แม้ครั้งที่สอง  ด้วยได้เห็นก็ดี  ด้วยได้ฟังก็ดี  
<span class="LineNumber"> 022 </span>ด้วยสงสัยก็ดี ขอท่านทั้งหลายจงอาศัยความกรุณาว่ากล่าวฉัน  ฉันเห็นอยู่จักทำคืนเสีย  
