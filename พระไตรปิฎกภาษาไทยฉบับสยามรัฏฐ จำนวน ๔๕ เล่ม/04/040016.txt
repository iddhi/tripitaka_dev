<span class="LineNumber"> 001 </span>	การประกอบตนให้พัวพันด้วยกามสุขในกามทั้งหลาย เป็นธรรมอันเลว เป็นของชาวบ้าน  
<span class="LineNumber"> 002 </span>เป็นของปุถุชน ไม่ใช่ของพระอริยะ ไม่ประกอบด้วยประโยชน์ ๑  
<span class="LineNumber"> 003 </span>	การประกอบความเหน็ดเหนื่อยแก่ตน เป็นความลำบาก ไม่ใช่ของพระอริยะ ไม่ประกอบ  
<span class="LineNumber"> 004 </span>ด้วยประโยชน์ ๑  
<span class="LineNumber"> 005 </span>	ดูกรภิกษุทั้งหลาย ปฏิปทาสายกลาง ไม่เข้าไปใกล้ที่สุดสองอย่างนั้น นั่นตถาคตได้  
<span class="LineNumber"> 006 </span>ตรัสรู้แล้วด้วยปัญญาอันยิ่ง ทำดวงตาให้เกิด ทำญาณให้เกิด ย่อมเป็นไปเพื่อความสงบ  
<span class="LineNumber"> 007 </span>เพื่อความรู้ยิ่ง เพื่อความตรัสรู้ เพื่อนิพพาน  
<span class="LineNumber"> 008 </span>	ดูกรภิกษุทั้งหลาย ก็ปฏิปทาสายกลางที่ตถาคตได้ตรัสรู้แล้วด้วยปัญญาอันยิ่ง ทำดวงตา  
<span class="LineNumber"> 009 </span>ให้เกิด ทำญาณให้เกิด ย่อมเป็นไปเพื่อความสงบ เพื่อความรู้ยิ่ง เพื่อความตรัสรู้ เพื่อนิพพาน  
<span class="LineNumber"> 010 </span>นั้น เป็นไฉน?  
<span class="LineNumber"> 011 </span>	ปฏิปทาสายกลางนั้น ได้แก่อริยมรรค มีองค์ ๘ นี้แหละ คือปัญญาอันเห็นชอบ ๑  
<span class="LineNumber"> 012 </span>ความดำริชอบ ๑ เจรจาชอบ ๑ การงานชอบ ๑ เลี้ยงชีวิตชอบ ๑ พยายามชอบ ๑ ระลึกชอบ ๑  
<span class="LineNumber"> 013 </span>ตั้งจิตชอบ ๑  
<span class="LineNumber"> 014 </span>	ดูกรภิกษุทั้งหลาย นี้แลคือปฏิปทาสายกลางนั้น ที่ตถาคตได้ตรัสรู้แล้วด้วยปัญญาอันยิ่ง  
<span class="LineNumber"> 015 </span>ทำดวงตาให้เกิด ทำญาณให้เกิด ย่อมเป็นไปเพื่อความสงบ เพื่อความรู้ยิ่ง เพื่อความตรัสรู้  
<span class="LineNumber"> 016 </span>เพื่อนิพพาน.  
<span class="LineNumber"> 017 </span>	[๑๔] ดูกรภิกษุทั้งหลาย ข้อนี้แลเป็นทุกขอริยสัจ คือ ความเกิดก็เป็นทุกข์ ความแก่  
<span class="LineNumber"> 018 </span>ก็เป็นทุกข์ ความเจ็บไข้ก็เป็นทุกข์ ความตายก็เป็นทุกข์ ความประจวบด้วยสิ่งที่ไม่เป็นที่รัก  
<span class="LineNumber"> 019 </span>ก็เป็นทุกข์ ความพลัดพรากจากสิ่งเป็นที่รักก็เป็นทุกข์ ปรารถนาสิ่งใดไม่ได้สิ่งนั้นก็เป็นทุกข์  
<span class="LineNumber"> 020 </span>โดยย่นย่อ อุปาทานขันธ์ ๕ เป็นทุกข์  
<span class="LineNumber"> 021 </span>	ดูกรภิกษุทั้งหลาย ข้อนี้แลเป็นทุกขสมุทัยอริยสัจ คือตัณหาอันทำให้เกิดอีก ประกอบ  
<span class="LineNumber"> 022 </span>ด้วยความกำหนัดด้วยอำนาจความเพลิน มีปกติเพลิดเพลินในอารมณ์นั้นๆ คือ กามตัณหา  
<span class="LineNumber"> 023 </span>ภวตัณหา วิภวตัณหา.  
<span class="LineNumber"> 024 </span>	ดูกรภิกษุทั้งหลาย ข้อนี้แลเป็นทุกขนิโรธอริยสัจ คือ ตัณหานั่นแลดับ โดยไม่เหลือ  
<span class="LineNumber"> 025 </span>ด้วยมรรคคือวิราคะ สละ สละคืน ปล่อยไป ไม่พัวพัน.  
<span class="LineNumber"> 026 </span>	ดูกรภิกษุทั้งหลาย ข้อนี้แลเป็นทุกขนิโรธคามินีปฏิปทาอริยสัจ คือ อริยมรรคมีองค์ ๘  
<span class="LineNumber"> 027 </span>นี้แหละ คือ ปัญญาเห็นชอบ ๑ ... ตั้งจิตชอบ ๑. 
