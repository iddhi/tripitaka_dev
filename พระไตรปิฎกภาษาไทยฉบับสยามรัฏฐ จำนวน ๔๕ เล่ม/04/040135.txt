<span class="LineNumber"> 001 </span>		๓. รู้จักอาบัติเบา  
<span class="LineNumber"> 002 </span>		๔. รู้จักอาบัติหนัก  
<span class="LineNumber"> 003 </span>		๕. เธอจำปาติโมกข์ทั้งสองได้ดีโดยพิสดาร จำแนกดี คล่องแคล่วดี วินิจฉัยเรียบร้อย  
<span class="LineNumber"> 004 </span>		โดยสุตตะ โดยอนุพยัญชนะ และ  
<span class="LineNumber"> 005 </span>		๖. มีพรรษาได้ ๕ หรือมีพรรษาเกิน ๕  
<span class="LineNumber"> 006 </span>	ดูกรภิกษุทั้งหลาย ภิกษุผู้ประกอบด้วยองค์ ๖ นี้แล ไม่ต้องถือนิสสัยอยู่.  
<span class="LineNumber"> 007 </span>				เรื่องถือนิสสัย จบ  
<span class="LineNumber"> 008 </span>				อภยูวรภาณวาร จบ.  
<span class="LineNumber"> 009 </span>				_____________  
<span class="LineNumber"> 010 </span>				ทายัชชภาณวาร  
<span class="LineNumber"> 011 </span>			พระราหุลกุมารทรงผนวชเป็นสามเณร  
<span class="LineNumber"> 012 </span>	[๑๑๘] ครั้งนั้น พระผู้มีพระภาคประทับอยู่ในพระนครราชคฤห์ ตามพระพุทธาภิรมย์  
<span class="LineNumber"> 013 </span>แล้ว เสด็จจาริกไปทางพระนครกบิลพัสดุ์ เสด็จเที่ยวจาริกโดยลำดับถึงพระนครกบิลพัสดุ์ แล้ว.  
<span class="LineNumber"> 014 </span>ทราบว่า พระองค์ประทับอยู่ ณ นิโครธาราม เขตพระนครกบิลพัสดุ์ สักกชนบทนั้น. ครั้น  
<span class="LineNumber"> 015 </span>เวลาเช้า พระผู้มีพระภาคทรงอันตรวาสกแล้ว ทรงถือบาตรจีวร เสด็จพระพุทธดำเนินไปสู่  
<span class="LineNumber"> 016 </span>พระราชนิเวศน์ของพระเจ้าสุทโธทนศากยะ ครั้นแล้วประทับนั่งเหนือพระพุทธอาสน์ที่เขาปูลาด  
<span class="LineNumber"> 017 </span>ถวาย. ครั้งนั้นพระเทวีราหุลมารดา ได้มีพระเสาวนีแก่ราหุลกุมารว่า ดูกรราหุล พระสมณะนั้น  
<span class="LineNumber"> 018 </span>เป็นบิดาของเจ้า เจ้าจงไปทูลขอทรัพย์มรดกต่อพระองค์ จึงราหุลกุมารเข้าไปเฝ้าพระผู้มีพระภาค  
<span class="LineNumber"> 019 </span>ครั้นถึงแล้วได้ประทับยืนเบื้องพระพักตร์พระผู้มีพระภาค พลางกราบทูลว่า ข้าแต่พระสมณะ  
<span class="LineNumber"> 020 </span>พระฉายาของพระองค์เป็นสุข. ทันใดนั้น พระผู้มีพระภาคเสด็จอุฏฐาการจากพระพุทธอาสน์แล้ว  
<span class="LineNumber"> 021 </span>กลับไป จึงราหุลกุมารได้ตามเสด็จพระผู้มีพระภาคไปเบื้องหลังๆ พลางทูลขอว่า ข้าแต่พระสมณะ  
<span class="LineNumber"> 022 </span>ขอได้โปรดประทานทรัพย์มรดกแก่หม่อมฉัน ข้าแต่พระสมณะ ขอได้โปรดประทานทรัพย์มรดก 
<span class="LineNumber"> 023 </span>แก่หม่อมฉัน.  
