<span class="LineNumber"> 001 </span>				มุจจลินทกถา  
<span class="LineNumber"> 002 </span>				เรื่องมุจจลินทนาคราช  
<span class="LineNumber"> 003 </span>	[๕] ครั้นล่วง ๗ วัน พระผู้มีพระภาคทรงออกจากสมาธินั้น เสด็จจากควงไม้อชปาลนิโครธ  
<span class="LineNumber"> 004 </span>เข้าไปยังต้นไม้มุจจลินท์ แล้วประทับนั่งด้วยบัลลังก์เดียว เสวยวิมุตติสุข ณ ควงไม้มุจจลินท์  
<span class="LineNumber"> 005 </span>ตลอด ๗ วัน.  
<span class="LineNumber"> 006 </span>	ครั้งนั้น เมฆใหญ่ในสมัยมิใช่ฤดูกาลตั้งขึ้นแล้ว ฝนตกพรำเจือด้วยลมหนาว ตลอด  
<span class="LineNumber"> 007 </span>๗ วัน. ครั้งนั้น มุจจลินทนาคราชออกจากที่อยู่ของตน ได้แวดวงพระกายพระผู้มีพระภาคด้วย  
<span class="LineNumber"> 008 </span>ขนด ๗ รอบ ได้แผ่พังพานใหญ่เหนือพระเศียรสถิตอยู่ด้วยหวังใจว่า ความหนาว ความร้อน  
<span class="LineNumber"> 009 </span>อย่าเบียดเบียนพระผู้มีพระภาค สัมผัสแห่งเหลือบ ยุง ลม แดด และสัตว์เลื้อยคลาน อย่า  
<span class="LineNumber"> 010 </span>เบียดเบียนพระผู้มีพระภาค. ครั้นล่วง ๗ วัน มุจจลินทนาคราชรู้ว่า อากาศปลอดโปร่งปราศจาก  
<span class="LineNumber"> 011 </span>ฝนแล้ว จึงคลายขนดจากพระกายของพระผู้มีพระภาค จำแลงรูปของตนเป็นเพศมาณพ ได้ยืน  
<span class="LineNumber"> 012 </span>ประคองอัญชลีถวายมนัสการพระผู้มีพระภาค ทางเบื้องพระพักตร์พระผู้มีพระภาค.  
<span class="LineNumber"> 013 </span>	ลำดับนั้น พระผู้มีพระภาคทรงทราบเนื้อความนั้นแล้ว จึงทรงเปล่งอุทานนี้ในเวลานั้น  
<span class="LineNumber"> 014 </span>ว่าดังนี้:-  
<span class="LineNumber"> 015 </span>							พุทธอุทานคาถา  
<span class="LineNumber"> 016 </span>				ความสงัดเป็นสุขของบุคคลผู้สันโดษ มีธรรม  
<span class="LineNumber"> 017 </span>				ปรากฏแล้ว เห็นอยู่ ความไม่พยาบาท คือความ  
<span class="LineNumber"> 018 </span>				สำรวมในสัตว์ทั้งหลาย เป็นสุขในโลก ความ  
<span class="LineNumber"> 019 </span>				ปราศจากกำหนัด คือความล่วงกามทั้งหลาย  
<span class="LineNumber"> 020 </span>				เสียได้ เป็นสุขในโลก การกำจัดอัสมิมานะ  
<span class="LineNumber"> 021 </span>				เสียได้นั่นแล เป็นสุขอย่างยิ่ง.  
<span class="LineNumber"> 022 </span>					มุจจลินทกถา จบ  
<span class="LineNumber"> 023 </span>					______________  
