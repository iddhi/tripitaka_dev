<span class="LineNumber"> 001 </span>				ว่าด้วยการประณาม  
<span class="LineNumber"> 002 </span>	[๙๕] ก็โดยสมัยนั้นแล อันเตวาสิกทั้งหลายไม่ประพฤติชอบในอาจารย์ทั้งหลาย. ภิกษุ  
<span class="LineNumber"> 003 </span>ทั้งหลายกราบทูลเรื่องนั้นแด่พระผู้มีพระภาค. พระผู้มีพระภาคตรัสว่า ดูกรภิกษุทั้งหลาย  
<span class="LineNumber"> 004 </span>อันเตวาสิกจะไม่ประพฤติชอบในอาจารย์ไม่ได้ รูปใดไม่ประพฤติชอบ ต้องอาบัติทุกกฏ.  
<span class="LineNumber"> 005 </span>	พวกอันเตวาสิกยังไม่ประพฤติชอบตามเดิม. ภิกษุทั้งหลายจึงกราบทูลเรื่องนั้นแด่พระผู้มี  
<span class="LineNumber"> 006 </span>พระภาค. พระผู้มีพระภาคตรัสว่า ดูกรภิกษุทั้งหลาย เราอนุญาตให้ประณามอันเตวาสิกผู้ไม่  
<span class="LineNumber"> 007 </span>ประพฤติชอบ.  
<span class="LineNumber"> 008 </span>				วิธีประณาม  
<span class="LineNumber"> 009 </span>	ดูกรภิกษุทั้งหลาย ก็อาจารย์พึงประณามอันเตวาสิกอย่างนี้ว่า ฉันประณามเธอ เธออย่าง  
<span class="LineNumber"> 010 </span>เข้ามา ณ ที่นี้ เธอจงขนบาตรจีวรของเธอออกไปเสีย หรือพึงประณามว่า เธอไม่ต้องอุปฐากฉัน  
<span class="LineNumber"> 011 </span>ดังนี้ ก็ได้ อาจารย์ย่อมยังอันเตวาสิกให้รู้ด้วยกายก็ได้ ให้รู้ด้วยวาจาก็ได้ ให้รู้ด้วยทั้งกายและ  
<span class="LineNumber"> 012 </span>วาจาก็ได้ อันเตวาสิกชื่อว่าเป็นอันถูกประณามแล้ว ถ้ามิให้รู้ด้วยกาย มิให้รู้ด้วยวาจา มิให้รู้  
<span class="LineNumber"> 013 </span>ด้วยทั้งกายและวาจา อันเตวาสิกไม่ชื่อว่าถูกประณาม.  
<span class="LineNumber"> 014 </span>	สมัยต่อมา พวกอันเตวาสิกถูกประณามแล้ว ไม่ขอให้อาจารย์อดโทษ. ภิกษุทั้งหลาย  
<span class="LineNumber"> 015 </span>จึงกราบทูลเรื่องนั้นแด่พระผู้มีพระภาค. พระผู้มีพระภาคตรัสว่า ดูกรภิกษุทั้งหลาย เราอนุญาต  
<span class="LineNumber"> 016 </span>ให้อันเตวาสิกขอให้อาจารย์อดโทษ. พวกอันเตวาสิกไม่ยอมขอให้อาจารย์อดโทษอย่างเดิม. ภิกษุ  
<span class="LineNumber"> 017 </span>ทั้งหลายจึงกราบทูลเรื่องนั้นแด่พระผู้มีพระภาค. พระผู้มีพระภาคตรัสว่า ดูกรภิกษุทั้งหลาย  
<span class="LineNumber"> 018 </span>อันเตวาสิกถูกประณามแล้ว จะไม่ขอให้อาจารย์อดโทษไม่ได้ รูปใดไม่ขอให้อาจารย์อดโทษ  
<span class="LineNumber"> 019 </span>ต้องอาบัติทุกกฏ.  
<span class="LineNumber"> 020 </span>	สมัยต่อมา อาจารย์ทั้งหลายอันเหล่าอันเตวาสิกขอให้อดโทษอยู่ ก็ไม่ยอมอดโทษ.  
<span class="LineNumber"> 021 </span>ภิกษุทั้งหลายกราบทูลเรื่องนั้นแด่พระผู้มีพระภาค. พระผู้มีพระภาคตรัสว่า ดูกรภิกษุทั้งหลาย  
<span class="LineNumber"> 022 </span>เราอนุญาตให้อาจารย์อดโทษ.  
<span class="LineNumber"> 023 </span>	อาจารย์ทั้งหลายยังไม่ยอมอดโทษอย่างเดิม. พวกอันเตวาสิกหลีกไปเสียบ้าง สึกเสียบ้าง  
<span class="LineNumber"> 024 </span>ไปเข้ารีดเดียรถีย์เสียบ้าง. ภิกษุทั้งหลายจึงกราบทูลเรื่องนั้นแด่พระผู้มีพระภาค. พระผู้มีพระภาค  
<span class="LineNumber"> 025 </span>ตรัสว่า ดูกรภิกษุทั้งหลาย อาจารย์อันพวกอันเตวาสิกขอให้อดโทษอยู่ จะไม่ยอมอดโทษไม่ได้  
<span class="LineNumber"> 026 </span>รูปใดไม่ยอมอดโทษ ต้องอาบัติทุกกฏ. 
