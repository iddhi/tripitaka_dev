<span class="LineNumber"> 001 </span>     ความกำหนัด ความกำหนัดนัก ฯลฯ ความกำหนัดนักแห่งจิต อันใดนี้เรียกว่า อภิชฌา
<span class="LineNumber"> 002 </span>     โทมนัส เป็นไฉน
<span class="LineNumber"> 003 </span>     ความไม่สบายทางใจ ความทุกข์ทางใจ ความเสวยอารมณ์ที่ไม่สบายเป็นทุกข์อันเกิดแต่
<span class="LineNumber"> 004 </span>เจโตสัมผัส กิริยาเสวยอารมณ์ที่ไม่สบายเป็นทุกข์อันเกิดแต่เจโตสัมผัส อันใด นี้เรียกว่า 
<span class="LineNumber"> 005 </span>โทมนัส
<span class="LineNumber"> 006 </span>     อภิชฌาและโทมนัสดังกล่าวมานี้ ถูกกำจัด ถูกกำจัดราบคาบ สงบ ระงับเข้าไประงับ 
<span class="LineNumber"> 007 </span>ดับไป ดับไปอย่างราบคาบ ถูกทำให้พินาศไป ถูกทำให้พินาศไปอย่างราบคาบ ถูกทำให้
<span class="LineNumber"> 008 </span>เหือดแห้ง ถูกทำให้เหือดแห้งด้วยดี ถูกทำให้มีที่สุดปราศไปแล้ว ในโลกนี้ ด้วยเหตุนั้น
<span class="LineNumber"> 009 </span>จึงเรียกว่า กำจัดอภิชฌาและโทมนัสเสียได้ในโลก
<span class="LineNumber"> 010 </span>                     จิตตานุปัสสนานิเทส จบ
<span class="LineNumber"> 011 </span>                       ธัมมานุปัสสนานิเทส
<span class="LineNumber"> 012 </span>                    [เห็นธรรมในธรรมภายใน]
<span class="LineNumber"> 013 </span>     [๔๔๙] ก็ภิกษุพิจารณาเห็นธรรมในธรรมภายในเนืองๆ อยู่ เป็นอย่างไร
<span class="LineNumber"> 014 </span>                         [นีวรณปัพพะ]
<span class="LineNumber"> 015 </span>     ภิกษุในศาสนานี้ เมื่อกามฉันทะภายในจิตมีอยู่ ก็รู้ชัดว่า กามฉันทะภายในจิตของเรา
<span class="LineNumber"> 016 </span>มีอยู่ หรือเมื่อกามฉันทะภายในจิตไม่มี ก็รู้ชัดว่า กามฉันทะภายในจิตของเราไม่มี อนึ่ง 
<span class="LineNumber"> 017 </span>กามฉันทะที่ยังไม่เกิดขึ้น จะเกิดขึ้นด้วยเหตุใด รู้ชัดเหตุนั้นด้วย อนึ่ง การละกามฉันทะ
<span class="LineNumber"> 018 </span>ที่เกิดขึ้นแล้วจะมีได้ด้วยเหตุใด รู้ชัดเหตุนั้นด้วย อนึ่ง กามฉันทะที่ละได้แล้ว จะไม่เกิดขึ้น
<span class="LineNumber"> 019 </span>ต่อไปอีกด้วยเหตุใด รู้ชัดเหตุนั้นด้วย
<span class="LineNumber"> 020 </span>     เมื่อพยาบาทภายในจิตมีอยู่ ฯลฯ เมื่อถีนมิทธะภายในจิตมีอยู่ ฯลฯเมื่ออุทธัจจกุกกุจจะ
<span class="LineNumber"> 021 </span>ภายในจิตมีอยู่ ฯลฯ เมื่อวิจิกิจฉาภายในจิตมีอยู่ ก็รู้ชัดว่าวิจิกิจฉาภายในจิตของเรามีอยู่ 
<span class="LineNumber"> 022 </span>หรือเมื่อวิจิกิจฉาภายในจิตไม่มี ก็รู้ชัดว่า วิจิกิจฉาภายในจิตของเราไม่มี อนึ่ง วิจิกิจฉาที่ยัง
<span class="LineNumber"> 023 </span>ไม่เกิดขึ้นจะเกิดขึ้นด้วยเหตุใด รู้ชัดเหตุนั้นด้วย อนึ่ง การละวิจิกิจฉาที่เกิดขึ้นแล้วจะมีได้
<span class="LineNumber"> 024 </span>ด้วยเหตุใด รู้ชัดเหตุนั้นด้วยอนึ่ง วิจิกิจฉาที่ละได้แล้ว จะไม่เกิดขึ้นต่อไปอีกด้วยเหตุใด
<span class="LineNumber"> 025 </span>รู้ชัดเหตุนั้นด้วย
