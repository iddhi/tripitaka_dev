<span class="LineNumber"> 001 </span>กว้างขวาง หาประมาณมิได้ ไม่มีเวร ไม่มีพยาบาทไปยังสัตวโลกทั้งปวง เพราะเป็นผู้มีจิต
<span class="LineNumber"> 002 </span>เสมอในสัตว์ทุกหมู่เหล่า อยู่
<span class="LineNumber"> 003 </span>     ๔. แผ่อุเบกขาจิตไปยังทิศหนึ่งอยู่ ทิศที่ ๒ ก็อย่างนั้น ทิศที่ ๓ ก็อย่างนั้น ทิศที่ ๔
<span class="LineNumber"> 004 </span>ก็อย่างนั้น ทิศเบื้องสูง ทิศเบื้องต่ำ ทิศเบื้องขวาง ก็เช่นเดียวกันนี้ แผ่อุเบกขาจิตอันไพบูลย์ 
<span class="LineNumber"> 005 </span>กว้างขวาง หาประมาณมิได้ ไม่มีเวร ไม่มีพยาบาท ไปยังสัตวโลกทั้งปวง เพราะเป็นผู้มีจิต
<span class="LineNumber"> 006 </span>เสมอในสัตว์ทุกหมู่เหล่า อยู่
<span class="LineNumber"> 007 </span>                      เมตตาอัปปมัญญานิเทศ
<span class="LineNumber"> 008 </span>     [๗๔๒] ก็ภิกษุแผ่เมตตาจิตไปยังทิศหนึ่งอยู่ เป็นอย่างไร
<span class="LineNumber"> 009 </span>     ภิกษุแผ่เมตตาจิตไปยังสัตว์ทั้งปวง เหมือนบุคคลเห็นบุคคลคนหนึ่งผู้เป็นที่รักใคร่ชอบใจ
<span class="LineNumber"> 010 </span>แล้ว พึงรักใคร่ ฉะนั้น
<span class="LineNumber"> 011 </span>     [๗๔๓] ในบทเหล่านั้น เมตตา เป็นไฉน
<span class="LineNumber"> 012 </span>     การรักใคร่ กิริยาที่รักใคร่ ความรักใคร่ในสัตว์ทั้งหลาย เมตตาเจโตวิมุตติ อันใด 
<span class="LineNumber"> 013 </span>นี้เรียกว่าเมตตา
<span class="LineNumber"> 014 </span>     จิต เป็นไฉน
<span class="LineNumber"> 015 </span>     จิต มโน มานัส หทัย ปัณฑร มโน มนายตนะ มนินทรีย์ วิญญาณวิญญาณขันธ์ 
<span class="LineNumber"> 016 </span>มโนวิญญาณธาตุที่สมกัน อันใด นี้เรียกว่าจิต
<span class="LineNumber"> 017 </span>     จิตนี้ สหรคต เกิดร่วม เจือปน สัมปยุต ด้วยเมตตานี้ ด้วยเหตุนั้นจึงเรียกว่า 
<span class="LineNumber"> 018 </span>เมตตาจิต
<span class="LineNumber"> 019 </span>     คำว่า ทิศหนึ่ง ได้แก่ ทิศบูรพา หรือทิศปัศจิม หรือทิศอุดร หรือทิศทักษิณ หรือ
<span class="LineNumber"> 020 </span>ทิศเบื้องสูง หรือทิศเบื้องต่ำ ทิศเบื้องขวาง หรือทิศต่างๆ
<span class="LineNumber"> 021 </span>     บทว่า แผ่ไป คือ กระจายออกไป น้อมจิตไป
<span class="LineNumber"> 022 </span>     บทว่า อยู่ มีอธิบายว่า สืบเนื่องกันอยู่ ประพฤติเป็นไปอยู่ รักษาอยู่เป็นไปอยู่ 
<span class="LineNumber"> 023 </span>ให้เป็นไปอยู่ เที่ยวไปอยู่ พักอยู่ ด้วยเหตุนั้น จึงเรียกว่า อยู่
