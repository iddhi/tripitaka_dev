<span class="LineNumber"> 001 </span>             ลดลง เพราะวันนี้พระนางชราลงกว่าวันก่อน. ดูกรพระราชบุตรีผู้มี 
<span class="LineNumber"> 002 </span>             พระยศ เมื่อหม่อมฉันกำลังเพ่งมองอยู่อย่างนี้ พระฉวีวรรณของพระนาง            
<span class="LineNumber"> 003 </span>             ย่อมเสื่อมไป เพราะวันคืนล่วงไปๆ ดูกรพระราชบุตรีผู้มีปรีชา เพราะ            
<span class="LineNumber"> 004 </span>             เหตุนั้น พระนางพึงประพฤติพรหมจรรย์เสียวันนี้ทีเดียว จะได้มี
<span class="LineNumber"> 005 </span>             พระฉวีวรรณงดงามยิ่งขึ้นอีก.
<span class="LineNumber"> 006 </span>  	[๑๕๓๓] เทวดาทั้งหลายไม่แก่เหมือนมนุษย์หรือ เส้นเอ็นในร่างกายของเทวดา
<span class="LineNumber"> 007 </span>             เหล่านั้นไม่มีหรือ ดูกรเทพบุตร ข้าพเจ้าขอถามท่านผู้มีอานุภาพมาก            
<span class="LineNumber"> 008 </span>             ร่างกายของเทวดาเป็นอย่างไร?
<span class="LineNumber"> 009 </span>  	[๑๕๓๔] เทวดาทั้งหลายไม่แก่เหมือนมนุษย์ เส้นเอ็นในร่างกายของเทวดาเหล่า             
<span class="LineNumber"> 010 </span>             นั้นไม่มี ฉวีวรรณอันเป็นทิพย์ของเทวดาเหล่านั้น ผุดผ่องยิ่งขึ้นทุกๆ         
<span class="LineNumber"> 011 </span>             วัน และโภคสมบัติก็ไพบูลย์ขึ้น.             
<span class="LineNumber"> 012 </span>  	[๑๕๓๕] หมู่ชนเป็นอันมากในโลกนี้ กลัวอะไรเล่าจึงไม่ไปเทวโลกกัน ก็หนทาง             
<span class="LineNumber"> 013 </span>             ไปเทวโลกบัณฑิตทั้งหลายกล่าวไว้หลายด้าน ดูกรเทพบุตรผู้มีอานุภาพ             
<span class="LineNumber"> 014 </span>             มาก ข้าพเจ้าขอถามท่านว่า บุคคลตั้งอยู่ในหนทางไหน จึงจะไม่กลัว
<span class="LineNumber"> 015 </span>             ปรโลก?     
<span class="LineNumber"> 016 </span>  	[๑๕๓๖] บุคคลผู้ตั้งวาจา และใจไว้โดยชอบ ไม่กระทำบาปด้วยกาย อยู่ครองเรือน           
<span class="LineNumber"> 017 </span>             อันมีข้าวและน้ำมาก เป็นผู้มีศรัทธา อ่อนโยน จำแนกแจกทาน รู้ความ             
<span class="LineNumber"> 018 </span>             ประสงค์ ชอบสงเคราะห์ มีถ้อยคำกลมกล่อม อ่อนหวาน ผู้ตั้งอยู่ใน 
<span class="LineNumber"> 019 </span>             คุณธรรมดังกล่าวมานี้ ไม่พึงกลัวปรโลก.      
<span class="LineNumber"> 020 </span>  	[๑๕๓๗] ข้าแต่เทพบุตร ท่านพร่ำสอนข้าพเจ้าเหมือนมารดาบิดา ข้าแต่ท่านผู้มีผิว        
<span class="LineNumber"> 021 </span>             พรรณงามยิ่ง ข้าพเจ้าขอถาม ท่านเป็นใครหนอ มีร่างกายสง่างาม? 
<span class="LineNumber"> 022 </span>  	[๑๕๓๘] ดูกรพระนางผู้เลอโฉม ข้าพเจ้าเป็นพระเจ้าอุทัย มาในที่นี้เพื่อต้องการ        
<span class="LineNumber"> 023 </span>             จะเปลื้องข้อผูกพัน ข้าพเจ้าบอกพระนางแล้ว จะขอลาไป ข้าพเจ้าพ้น
<span class="LineNumber"> 024 </span>             จากข้อผูกพันของพระนางแล้ว. 
<span class="LineNumber"> 025 </span>  	[๑๕๓๙] ข้าแต่พระลูกเจ้า ถ้าพระองค์เป็นพระเจ้าอุทัยเสด็จมา ณ ที่นี้เพื่อต้องการ    
<span class="LineNumber"> 026 </span>             จะเปลื้องข้อผูกพันไซร้ ข้าแต่พระราชบุตร ขอเชิญพระองค์จงโปรด
<span class="LineNumber"> 027 </span>             พร่ำสอนหม่อมฉัน ด้วยวิธีที่เราทั้งสองจะได้พบกันอีกใหม่เถิด เพค๊ะ.   
