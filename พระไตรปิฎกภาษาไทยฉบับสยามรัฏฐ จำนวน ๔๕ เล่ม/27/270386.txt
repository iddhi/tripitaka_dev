<span class="LineNumber"> 001 </span>  	[๒๑๙๖] คำปฏิญาณของท่านนั้น จงเป็นคำสัตย์จริง ท่านอย่าได้มีความโกรธ อย่า           
<span class="LineNumber"> 002 </span>             ผูกโกรธไว้ อนึ่ง ขอสุบรรณทั้งหลายจงละเว้นนาคสกุลของท่านทั้งมวล             
<span class="LineNumber"> 003 </span>             เหมือนไฟในฤดูร้อน ฉะนั้น.  
<span class="LineNumber"> 004 </span>  	[๒๑๙๗] ข้าแต่พระองค์ผู้เป็นจอมประชาชน พระองค์ทรงเอ็นดูนาคสกุล เหมือน
<span class="LineNumber"> 005 </span>             มารดาผู้เอ็นดูบุตรคนเดียวผู้เป็นสุดที่รัก ฉะนั้น. ข้าพระพุทธเจ้ากับ        
<span class="LineNumber"> 006 </span>             นาคสกุล จะขอกระทำเวยยาวฏิกกรรมอย่างยอดยิ่งแด่พระองค์.      
<span class="LineNumber"> 007 </span>  	[๒๑๙๘] เจ้าพนักงานรถ จงตระเตรียมราชรถอันงามวิจิตร จงเทียมอัสดรอันเกิด             
<span class="LineNumber"> 008 </span>             ในกัมโพชกรัฐซึ่งฝึกหัดอย่างดีแล้ว และเจ้าพนักงานช้างจงผูกช้างตัว           
<span class="LineNumber"> 009 </span>             ประเสริฐทั้งหลาย ให้งามไปด้วยสุวรรณหัตถาภรณ์ เราจะไปดูนิเวศน์
<span class="LineNumber"> 010 </span>             ของนาคราช. 
<span class="LineNumber"> 011 </span>  	[๒๑๙๙] พนักงานเภรี ตะโพน บัณเฑาะว์ และแตรสังข์ของพระเจ้าอุคคเสนราช
<span class="LineNumber"> 012 </span>             มาพร้อมหน้ากัน พระราชาทรงแวดล้อมด้วยสนมนารี เสด็จไปในท่าม  
<span class="LineNumber"> 013 </span>             กลางหมู่สนมนารีงามสง่ายิ่งนัก.             
<span class="LineNumber"> 014 </span>  	[๒๒๐๐] พระเจ้ากาสีวัฒนราช ได้ทอดพระเนตรเห็นภูมิภาคอันงามวิจิตรลาดแล้ว             
<span class="LineNumber"> 015 </span>             ด้วยทรายทองทั้งสุวรรณปราสาทก็ปูลาดไปด้วยแผ่นกระดานแก้วไพฑูรย์.             
<span class="LineNumber"> 016 </span>             พระองค์เสด็จเข้าไปสู่นิเวศน์ของจัมเปยยนาคราชอันประดับประดาแล้ว             
<span class="LineNumber"> 017 </span>             งามโอภาสดุจแสงพระอาทิตย์ มีรัศมีดังสายฟ้าในกลุ่มเมฆ พระเจ้า
<span class="LineNumber"> 018 </span>             กาสิกราชทรงทอดพระเนตรจนทั่วนิเวศน์ของจัมเปยยนาคราช อันดาดาษ
<span class="LineNumber"> 019 </span>             ไปด้วยรุกขชาตินานาชนิด หอมฟุ้งไปด้วยกลิ่นทิพย์ต่างๆ เมื่อพระเจ้า           
<span class="LineNumber"> 020 </span>             กาสิกราชเสด็จเข้าไปในนิเวศน์ของจัมเปยยนาคราช ทิพยดนตรีก็บรรเลง             
<span class="LineNumber"> 021 </span>             และเหล่านางนาคกัญญาต่างก็ฟ้อนรำขับร้องถวาย. พระเจ้ากาสิกราช
<span class="LineNumber"> 022 </span>             เสด็จขึ้นนิเวศน์ ซึ่งมีหมู่นางนาคกัญญาตามเสด็จ ทรงพอพระทัยประทับ           
<span class="LineNumber"> 023 </span>             นั่งบนพระแท่นทองอันมีพนัก ไล้ทาด้วยแก่นจันทน์ทิพย์.    
