<span class="LineNumber"> 001 </span>             ในระหว่างข้าพระบาททั้งสอง ตัวหนึ่งรู้ว่าอีกตัวหนึ่งตายแล้ว ตนเอง           
<span class="LineNumber"> 002 </span>             พ้นแล้วจากความตาย จึงจะไปสู่บรรพต.         
<span class="LineNumber"> 003 </span>  	[๑๘๓๖] ข้าแต่พระองค์ผู้เป็นจอมแห่งชน ความนินทาทั้งหลายมิใช่จะหลีกเลี่ยง           
<span class="LineNumber"> 004 </span>             ให้พ้นไปโดยง่ายเลย ชนทั้งหลายมีฉันทะต่างๆ กัน ซึ่งควรจะซ่อง
<span class="LineNumber"> 005 </span>             เสพ คนหนึ่งได้รับการสรรเสริญด้วยคุณธรรมข้อใด คนอื่นได้คน   
<span class="LineNumber"> 006 </span>             นินทา ด้วยคุณธรรมข้อนั้นเอง. 
<span class="LineNumber"> 007 </span>  	[๑๘๓๗] โลกทั้งปวงมีจิตยิ่งด้วยจิตของคนอื่น โลกทั้งปวงชื่อว่ามีจิตในจิตของตน       
<span class="LineNumber"> 008 </span>             สัตว์ทั้งปวง ที่เป็นปุถุชน ต่างก็มีจิตใจต่างกัน สัตว์ทั้งหลายในโลกนี้      
<span class="LineNumber"> 009 </span>             ไม่พึงเป็นไปในอำนาจแห่งจิตของใคร.          
<span class="LineNumber"> 010 </span>  	[๑๘๓๘] กินนรพร้อมด้วยกินนรีผู้ภรรยา เป็นผู้นิ่งไม่พูด เป็นผู้กลัวภัย ได้กล่าว     
<span class="LineNumber"> 011 </span>             แก้แล้วในบัดนี้ กินนรนั้นชื่อว่า พ้นแล้วในบัดนี้ เป็นผู้มีความสุข          
<span class="LineNumber"> 012 </span>             หาโรคมิได้ เพราะว่าการเปล่งวาจาดี นำมาซึ่งประโยชน์แก่นรชน  
<span class="LineNumber"> 013 </span>             ทั้งหลาย.  
<span class="LineNumber"> 014 </span>		    จบ ตักการิยชาดกที่ ๘.             
<span class="LineNumber"> 015 </span>		       ๙. รุรุมิคชาดก 
<span class="LineNumber"> 016 </span>		   ว่าด้วยน้ำใจของพญาเนื้อรุรุ        
<span class="LineNumber"> 017 </span>  	[๑๘๓๙] ใครบอกมฤค ผู้สูงสุดกว่ามฤคทั้งหลายนั้นแก่เราได้ เราจะให้บ้านส่วย           
<span class="LineNumber"> 018 </span>             และหญิงที่ประดับประดาแล้วแก่ผู้นั้น.       
<span class="LineNumber"> 019 </span>  	[๑๘๔๐] ขอได้โปรดพระราชทานบ้านส่วย และหญิงที่ประดับประดาแล้วแก่    
<span class="LineNumber"> 020 </span>             ข้าพระองค์เถิด ข้าพระองค์ จะกราบทูลมฤคผู้สูงสุดกว่ามฤคทั้งหลายแก่          
<span class="LineNumber"> 021 </span>             พระองค์.   
<span class="LineNumber"> 022 </span>  	[๑๘๔๑] ณ ไพรสณฑ์นั้น มีต้นมะม่วง และต้นรังทั้งหลาย ดอกบานสะพรั่ง  
<span class="LineNumber"> 023 </span>             พื้นที่แห่งไพรสณฑ์นั้น ดารดาษไปด้วยติณชาติ มีสีเหมือนแมลงค่อม
<span class="LineNumber"> 024 </span>             ทอง มฤคตัวนั้นอยู่ที่ไพรสณฑ์นั้น.  
