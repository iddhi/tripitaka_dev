<span class="LineNumber"> 001 </span>  	[๑๘๕๙] สิ่งที่ไม่ได้คิดไว้ย่อมมีได้บ้าง สิ่งที่คิดไว้ย่อมพินาศไปบ้าง โภคะ         
<span class="LineNumber"> 002 </span>             ทั้งหลายของสตรี หรือบุรุษ จะสำเร็จได้ด้วยความคิดนึกไม่มีเลย. 
<span class="LineNumber"> 003 </span>  	[๑๘๖๐] เมื่อก่อนพระองค์เสด็จติดตามละมั่งตัวใดไปตกเหวที่ซอกเขา พระองค์             
<span class="LineNumber"> 004 </span>             ทรงพระชนม์สืบมาได้ ด้วยความบากบั่นของละมั่งตัวนั้น ผู้มีจิตไม่             
<span class="LineNumber"> 005 </span>             ท้อแท้.    
<span class="LineNumber"> 006 </span>  	[๑๘๖๑] ละมั่งตัวใดพยายามเอาก้อนหินถมเหว ช่วยพระองค์ขึ้นจากเหวลึกยาก 
<span class="LineNumber"> 007 </span>             ที่จะขึ้น ปลดเปลื้องพระองค์ ผู้เข้าถึงกองทุกข์เสียจากปากมฤตยู
<span class="LineNumber"> 008 </span>             พระองค์กำลังตรัสถึงละมั่งตัวนั้น ผู้มีจิตไม่ท้อแท้.        
<span class="LineNumber"> 009 </span>  	[๑๘๖๒] ดูกรพราหมณ์ เมื่อคราวนั้น ท่านได้อยู่ในที่นั้นด้วยหรือ หรือว่าใครได้       
<span class="LineNumber"> 010 </span>             บอกเรื่องนี้แก่ท่าน ท่านเป็นผู้เปิดเผยข้อที่เคลือบคลุม เห็นเรื่องได้ทั้ง   
<span class="LineNumber"> 011 </span>             ปวงละสิหนอ ความรู้ของท่านมีกำลัง เห็นปรุโปร่งหรืออย่างไร?  
<span class="LineNumber"> 012 </span>  	[๑๘๖๓] ข้าแต่พระองค์ผู้เป็นจอมประชาชน เมื่อคราวนั้น ข้าพระองค์หาได้อยู่           
<span class="LineNumber"> 013 </span>             ในที่นั้นไม่ และใครก็มิได้บอกเรื่องนั้นแก่ข้าพระองค์เลย แต่ว่านัก          
<span class="LineNumber"> 014 </span>             ปราชญ์ทั้งหลาย ย่อมนำเนื้อความแห่งบทคาถาที่พระองค์ทรงภาษิตแล้ว             
<span class="LineNumber"> 015 </span>             มาใคร่ครวญดู.
<span class="LineNumber"> 016 </span>  	[๑๘๖๔] ข้าแต่พระองค์ผู้ทรงพระปรีชาอันประเสริฐ พระองค์ทรงสอดลูกศรอันมี             
<span class="LineNumber"> 017 </span>             ปีก อันจะกำจัดความแกล้วกล้าของปรปักษ์ได้เข้าในแล่งแล้ว จะทรง 
<span class="LineNumber"> 018 </span>             ลังเลอะไรอยู่อีกเล่า ลูกศรที่ทรงยิงไปแล้วต้องฆ่าละมั่งได้ทันที ละมั่งนี้   
<span class="LineNumber"> 019 </span>             คงเป็นพระกระยาหารของพระราชาได้โดยแท้.      
<span class="LineNumber"> 020 </span>  	[๑๘๖๕] ดูกรพราหมณ์ แม้เราจะรู้แจ้งชัดความข้อนี้ว่า เนื้อเป็นอาหารของ
<span class="LineNumber"> 021 </span>             กษัตริย์ ก็แต่ว่า เราจะบูชาคุณที่ละมั่งนี้ได้ทำไว้แก่เรา ในครั้งก่อน       
<span class="LineNumber"> 022 </span>             เพราะเหตุนั้น เราจึงไม่ฆ่าละมั่งนี้.       
<span class="LineNumber"> 023 </span>  	[๑๘๖๖] ข้าแต่พระมหาราชาผู้เป็นใหญ่แห่งทิศ นั่นมิใช่เนื้อ นั่นคือท้าวสักกะ         
<span class="LineNumber"> 024 </span>             ผู้เป็นใหญ่กว่าอสูร ข้าแต่พระองค์ผู้เป็นจอมมนุษย์ พระองค์จงทรงฆ่า          
<span class="LineNumber"> 025 </span>             ท้าวสักกะเทวราชนั้นเสีย แล้วจะได้เป็นใหญ่ในหมู่อมรเทพ.     
<span class="LineNumber"> 026 </span>  	[๑๘๖๗] ข้าแต่พระราชาผู้องอาจ ประเสริฐกว่านรชน ถ้าว่าพระองค์ยังทรงลังเล            
<span class="LineNumber"> 027 </span>             ที่จะฆ่าละมั่งผู้เป็นพระสหาย พระองค์พร้อมด้วยพระราชโอรส และ
<span class="LineNumber"> 028 </span>             พระราชชายา จักต้องไปยังเวตรณีนรกของพญายม.  
