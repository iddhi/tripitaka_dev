<span class="LineNumber"> 001 </span>  	[๒๔๖๗] กระผมขออนุโมทนาคำสุภาษิตของท่าน ขอถามปัญหาข้ออื่นกะท่าน ขอ 
<span class="LineNumber"> 002 </span>             เชิญท่านกล่าวปัญหานั้น นักปราชญ์ย่อมกล่าวศีล ศิริ ธรรม ของสัตบุรุษ         
<span class="LineNumber"> 003 </span>             และปัญญา ว่าข้อไหนประเสริฐกว่ากัน?         
<span class="LineNumber"> 004 </span>  	[๒๔๖๘] ท่านผู้ฉลาดทั้งหลายย่อมกล่าวว่า ปัญญานั่นแหละประเสริฐสุด ดุจ 
<span class="LineNumber"> 005 </span>             พระจันทร์ประเสริฐกว่าดวงดาวทั้งหลาย ฉะนั้น ศีล ศิริ และธรรมของ             
<span class="LineNumber"> 006 </span>             สัตบุรุษ ย่อมเป็นไปตามบุคคลผู้มีปัญญา.     
<span class="LineNumber"> 007 </span>  	[๒๔๖๙] กระผมขออนุโมทนาคำสุภาษิตของท่าน ขอถามปัญหาข้ออื่นกะท่าน    
<span class="LineNumber"> 008 </span>             ขอเชิญท่านกล่าวปัญหานั้น บุคคลในโลกนี้ทำอย่างไร ทำด้วยอุบาย
<span class="LineNumber"> 009 </span>             อย่างไร ประพฤติอะไร เสพอะไร จึงจะได้ปัญญา ขอท่านได้โปรดบอก 
<span class="LineNumber"> 010 </span>             ปฏิปทาแห่งปัญญา ณ บัดนี้ว่า นรชนทำอย่างไรจึงจะเป็นผู้มีปัญญา?
<span class="LineNumber"> 011 </span>  	[๒๔๗๐] บุคคลควรคบหาท่านผู้รู้ทั้งหลาย ละเอียดละออ เป็นพหูสูต พึงเป็นทั้ง          
<span class="LineNumber"> 012 </span>             นักเรียน และไต่ถาม พึงตั้งใจฟังคำสุภาษิตโดยเคารพ นรชนทำอย่าง 
<span class="LineNumber"> 013 </span>             นี้จึงจะเป็นผู้มีปัญญา. ผู้มีปัญญานั้นย่อมพิจารณาเห็นกามคุณทั้งหลาย        
<span class="LineNumber"> 014 </span>             โดยความเป็นของไม่เที่ยง เป็นทุกข์และเป็นโรค ผู้เห็นแจ้งอย่างนี้            
<span class="LineNumber"> 015 </span>             ย่อมละความพอใจในกามทั้งหลายอันเป็นทุกข์ มีภัยอันใหญ่หลวงเสียได้.           
<span class="LineNumber"> 016 </span>             ผู้นั้นปราศจากราคะแล้ว กำจัดโทสะได้ พึงเจริญเมตตาจิตไม่มีประมาณ            
<span class="LineNumber"> 017 </span>             งดอาชญาในสัตว์ทุกจำพวกแล้ว ไม่ถูกติเตียน ย่อมเข้าถึงแดนพรหม. 
<span class="LineNumber"> 018 </span>  	[๒๔๗๑] การมาของมหาบพิตรผู้มีพระนามว่า อัฏฐกะ ภีมรถะ และกาลิงคราช  
<span class="LineNumber"> 019 </span>             ผู้มีพระเดชานุภาพฟุ้งเฟื่องไป เป็นการมาที่มีฤทธิ์ใหญ่โต ทุกๆ พระ           
<span class="LineNumber"> 020 </span>             องค์ทรงละกามราคะได้แล้ว.   
<span class="LineNumber"> 021 </span>  	[๒๔๗๒] ท่านเป็นผู้รู้จิตผู้อื่น ข้อนั้นเป็นอย่างนั้น กระผมทุกคนละกามราคะได้       
<span class="LineNumber"> 022 </span>             แล้ว ขอท่านจงให้โอกาสเพื่อความอนุเคราะห์ตามที่กระผมทั้งหลายจะรู้           
<span class="LineNumber"> 023 </span>             ถึงคติของท่านได้.          
<span class="LineNumber"> 024 </span>  	[๒๔๗๓] อาตมาให้โอกาสเพื่อความอนุเคราะห์ เพราะมหาบพิตรทั้งหลาย ละกาม 
<span class="LineNumber"> 025 </span>             ราคะได้อย่างนั้นแล้ว จงยังกายให้ซาบซ่านด้วยปีติอันไพบูลย์ ตามที่           
<span class="LineNumber"> 026 </span>             มหาบพิตรทั้งหลายจะทรงทราบถึงคติของอาตมา.   
