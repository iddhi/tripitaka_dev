<span class="LineNumber"> 001 </span>  	[๑๔๔๗] ทานผู้ให้ได้ยาก เพราะต้องครอบงำความตระหนี่ก่อน แล้วจึงให้ได้ 
<span class="LineNumber"> 002 </span>             อสัตบุรุษทั้งหลาย ย่อมไม่ทำทานตามที่สัตบุรุษทำแล้ว ธรรมของ 
<span class="LineNumber"> 003 </span>             สัตบุรุษอันคนอื่นรู้ได้ยาก.
<span class="LineNumber"> 004 </span>  	[๑๔๔๘] เพราะเหตุนั้น คติจากโลกนี้ของสัตบุรุษ กับอสัตบุรุษจึงต่างกัน 
<span class="LineNumber"> 005 </span>             อสัตบุรุษย่อมไปนรก สัตบุรุษย่อมไปสวรรค์.   
<span class="LineNumber"> 006 </span>  	[๑๔๔๙] บัณฑิตพวกหนึ่ง ย่อมให้ไทยธรรมแม้มีส่วนเล็กน้อยได้ สัตว์พวกหนึ่ง            
<span class="LineNumber"> 007 </span>             แม้มีไทยธรรมมาก ก็ให้ไม่ได้ ทักขิณาทานที่บุคคลให้จากของเล็กน้อย            
<span class="LineNumber"> 008 </span>             ก็นับว่าเสมอด้วยการให้จำนวนพัน.            
<span class="LineNumber"> 009 </span>  	[๑๔๕๐] แม้ผู้ใดเที่ยวไปขออาหารมา ผู้นั้นชื่อว่า ประพฤติธรรม อนึ่ง บุคคล           
<span class="LineNumber"> 010 </span>             ผู้เลี้ยงบุตรและภรรยาของตน เมื่อไทยธรรมมีน้อยก็เฉลี่ย ให้แก่สมณะ           
<span class="LineNumber"> 011 </span>             และพราหมณ์ บุคคลนั้นชื่อว่า ประพฤติธรรม ยัญที่คนตั้งแสนฆ่าสัตว์            
<span class="LineNumber"> 012 </span>             มาบูชาแก่คนผู้ควรบูชาจำนวนพัน ยัญของคนเช่นนั้น ย่อมไม่ถึงแม้ 
<span class="LineNumber"> 013 </span>             เสี้ยวแห่งผลทาน ของคนเข็ญใจผู้ยังไทยธรรมให้เกิดโดยชอบให้อยู่.
<span class="LineNumber"> 014 </span>  	[๑๔๕๑] เพราะเหตุไร ยัญนี้ก็ไพบูลย์ มีค่ามาก จึงไม่เท่าค่าแห่งผลทานของ             
<span class="LineNumber"> 015 </span>             บุคคลที่ให้โดยชอบธรรมเล่า ไฉนยัญที่คนตั้งแสนฆ่าสัตว์มาบูชา แก่             
<span class="LineNumber"> 016 </span>             แก่คนที่ควรบูชาจำนวนพันๆ จึงไม่เท่าแม้ส่วนเสี้ยวแห่งผลทาน ของ
<span class="LineNumber"> 017 </span>             คนเข็ญใจผู้ยังไทยธรรม ให้เกิดโดยชอบให้อยู่?
<span class="LineNumber"> 018 </span>  	[๑๔๕๒] เพราะว่า คนบางพวกตั้งอยู่ในกายกรรมเป็นต้น อันไม่เสมอกัน    
<span class="LineNumber"> 019 </span>             ทำสัตว์ให้ลำบากบ้าง ฆ่าให้ตายบ้าง ทำให้เศร้าโศกบ้าง แล้วจึงให้ทาน          
<span class="LineNumber"> 020 </span>             ทักขิณาทานนั้น มีหน้าชุ่มไปด้วยน้ำตา พร้อมทั้งอาชญา จึงไม่เท่าถึง          
<span class="LineNumber"> 021 </span>             ส่วนเสี้ยวแห่งผลทานที่บุคคลให้แล้วโดยชอบธรรม เพราะอย่างนี้ 
<span class="LineNumber"> 022 </span>             ยัญที่คนตั้งแสนฆ่าสัตว์มาบูชายัญ แก่คนที่ควรบูชาจำนวนพันๆ จึงไม่           
<span class="LineNumber"> 023 </span>             เท่าถึงส่วนเสี้ยวแห่งผลทาน ของคนเข็ญใจผู้ยังไทยธรรมให้เกิดโดยชอบ           
<span class="LineNumber"> 024 </span>             ให้อยู่.   
<span class="LineNumber"> 025 </span>		   จบ พิลารโกสิยชาดกที่ ๑๒.           
