<span class="LineNumber"> 001 </span>  	[๑๗๑๐] เจ้ากล่าวอะไรหนอว่าเป็นเบ็ด เจ้ากล่าวอะไรหนอว่าเบ็ดเปื้อนโลหิต             
<span class="LineNumber"> 002 </span>             เจ้ากล่าวอะไรหนอว่าปลดออกได้ เราถามแล้ว ขอเจ้าจงบอกความข้อนั้น             
<span class="LineNumber"> 003 </span>             แก่เรา?    
<span class="LineNumber"> 004 </span>  	[๑๗๑๑] ดูกรมหาบพิตร อาตมภาพกล่าวกามคุณว่าเป็นเบ็ด กล่าวช้างและม้าว่า
<span class="LineNumber"> 005 </span>             เบ็ดเปื้อนโลหิต กล่าวถึงการสละได้ว่าปลดออกได้ ขอมหาบพิตรจงทรง
<span class="LineNumber"> 006 </span>             ทราบอย่างนี้เถิด.          
<span class="LineNumber"> 007 </span>  	[๑๗๑๒] พระราชมารดาของเรา คือ นางจิญจมานวิกา พระราชบิดาของเรา คือ  
<span class="LineNumber"> 008 </span>             พระเทวทัต พญานาค คือ พระอานนท์บัณฑิต และเทวดา คือ          
<span class="LineNumber"> 009 </span>             พระสารีบุตร พระราชบุตรในกาลนั้น คือ เราตถาคต ท่านทั้งหลาย  
<span class="LineNumber"> 010 </span>             จงจำชาดกไว้อย่างนี้เถิด.   
<span class="LineNumber"> 011 </span>		    จบ มหาปทุมชาดกที่ ๙.
<span class="LineNumber"> 012 </span>		     ๑๐. มิตตามิตตชาดก
<span class="LineNumber"> 013 </span> อาการ ๑๖ ของผู้เป็นมิตรและมิใช่มิตร    
<span class="LineNumber"> 014 </span>  	[๑๗๑๓] บุรุษผู้เป็นบัณฑิตมีปัญญา ได้เห็น และได้ฟังซึ่งบุคคลผู้ทำกรรมอย่างไร       
<span class="LineNumber"> 015 </span>             จึงจะรู้ได้ว่า ผู้นี้ไม่ใช่มิตร วิญญูชนจะพึงพยายามอย่างไร เพื่อจะรู้ได้ว่า 
<span class="LineNumber"> 016 </span>             ผู้นี้ไม่ใช่มิตร?          
<span class="LineNumber"> 017 </span>  	[๑๗๑๔] บุคคลผู้มิใช่มิตรเห็นเพื่อนๆ แล้ว ไม่ยิ้มแย้มแจ่มใส ไม่ร่าเริงต้อนรับ      
<span class="LineNumber"> 018 </span>             เพื่อน ไม่แลดูเพื่อน กล่าวคำย้อนเพื่อน.    
<span class="LineNumber"> 019 </span>  	[๑๗๑๕] บุคคลผู้มิใช่มิตร คบหาศัตรูของเพื่อน ไม่คบหามิตรของเพื่อน ห้ามผู้ที่       
<span class="LineNumber"> 020 </span>             กล่าวสรรเสริญเพื่อน สรรเสริญผู้ที่ด่าเพื่อน. 
<span class="LineNumber"> 021 </span>  	[๑๗๑๖] บุคคลผู้มิใช่มิตร ไม่บอกความลับแก่เพื่อน ไม่ช่วยปกปิดความลับของ            
<span class="LineNumber"> 022 </span>             เพื่อน ไม่สรรเสริญการงานของเพื่อน ไม่สรรเสริญปัญญาของเพื่อน. 
<span class="LineNumber"> 023 </span>  	[๑๗๑๗] บุคคลผู้มิใช่มิตร ยินดีในความฉิบหายของเพื่อน ไม่ยินดีในความเจริญ           
<span class="LineNumber"> 024 </span>             ของเพื่อน ได้อาหารที่ดีมีรสอร่อยมาแล้ว ก็มิได้นึกถึงเพื่อน ไม่ยินดี        
<span class="LineNumber"> 025 </span>             อนุเคราะห์เพื่อนว่า อย่างไรหนอ เพื่อนของเราพึงได้ลาภจากที่นี้บ้าง.         
<span class="LineNumber"> 026 </span>  	[๑๗๑๘] บัณฑิตได้เห็น และได้ฟังแล้วพึงรู้ว่า ไม่ใช่มิตรด้วยอาการเหล่าใด            
<span class="LineNumber"> 027 </span>             อาการดังกล่าวมา ๑๖ ประการนี้ มีอยู่ในบุคคลผู้มิใช่มิตร.    
