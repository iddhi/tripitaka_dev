<span class="LineNumber"> 001 </span>								   เรื่องพัด   
<span class="LineNumber"> 002 </span>	 [๑๒๙] ลำดับนั้น พระผู้มีพระภาคทรงทำธรรมีกถา ในเพราะเหตุเป็น เค้ามูลนั้น ในเพราะ
<span class="LineNumber"> 003 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุ ทั้งหลาย เราอนุญาตพัดโบก และพัด
<span class="LineNumber"> 004 </span>ใบตาล ฯ 
<span class="LineNumber"> 005 </span>	 [๑๓๐] สมัยนั้นไม้ปัดยุงเกิดแก่สงฆ์ ภิกษุทั้งหลายกราบทูลเรื่องนั้นแด่  พระผู้มีพระภาค
<span class="LineNumber"> 006 </span>พระผู้มีพระภาคตรัสว่า ดูกรภิกษุทั้งหลาย เราอนุญาตไม้ปัดยุง แส้จามรี บังเกิดแก่สงฆ์
<span class="LineNumber"> 007 </span>ภิกษุทั้งหลายกราบทูลเรื่องนั้นแด่พระผู้มีพระภาคๆ ตรัสว่า ดูกรภิกษุ ทั้งหลาย ภิกษุ
<span class="LineNumber"> 008 </span>ไม่พึงใช้แส้จามรี รูปใดใช้ ต้องอาบัติทุกกฏ   ดูกรภิกษุทั้งหลาย เราอนุญาตพัด ๓ ชนิด คือ 
<span class="LineNumber"> 009 </span>พัดทำด้วยปอ ๑ พัด ทำด้วยแฝก ๑ พัดทำด้วยขนปีกขนหางนกยูง ๑ ฯ    
<span class="LineNumber"> 010 </span>								   เรื่องร่ม   
<span class="LineNumber"> 011 </span>	 [๑๓๑] สมัยนั้น ร่มบังเกิดแก่สงฆ์ ภิกษุทั้งหลายกราบทูลเรื่องนั้นแด่    พระผู้มีพระภาค
<span class="LineNumber"> 012 </span>พระผู้มีพระภาค ตรัสว่า ดูกรภิกษุทั้งหลาย  เราอนุญาตร่ม ฯ  
<span class="LineNumber"> 013 </span>	 [๑๓๒] สมัยนั้น พระฉัพพัคคีย์เดินกั้นร่มเที่ยวไป ครั้งนั้น อุบาสก ผู้หนึ่งได้ไปเที่ยว
<span class="LineNumber"> 014 </span>สวนกับสาวกของอาชีวกหลายคน พวกสาวกของอาชีวกเหล่านั้น  ได้เห็นพระฉัพพัคคีย์เดินกั้นร่ม
<span class="LineNumber"> 015 </span>มาแต่ไกล ครั้นแล้วได้กล่าวกะอุบาสกผู้นั้นว่าพระคุณเจ้าเหล่านี้ เป็นผู้เจริญของพวกท่าน เดิน
<span class="LineNumber"> 016 </span>กั้นร่มมาคล้ายมหาอำมาตย์โหราจารย์ อุบาสกผู้นั้นกล่าวว่า นั่นมิใช่ภิกษุ เป็นปริพาชก ขอรับ 
<span class="LineNumber"> 017 </span>พวกเขา    แคลงใจว่า ภิกษุหรือมิใช่ภิกษุ ครั้นอุบาสกเข้าไปใกล้ ก็จำได้ จึงเพ่งโทษติเตียน 
<span class="LineNumber"> 018 </span>โพนทะนาว่า ไฉน พระคุณเจ้าทั้งหลายจึงเดินกั้นร่ม ภิกษุทั้งหลายได้   ยินอุบาสกนั้น เพ่งโทษ
<span class="LineNumber"> 019 </span>ติเตียน โพนทะนาอยู่ จึงกราบทูลเรื่องนั้นแด่พระผู้มี  พระภาคๆ ตรัสถามว่า ดูกรภิกษุ
<span class="LineNumber"> 020 </span>ทั้งหลาย ข่าวว่า ... จริงหรือ  
<span class="LineNumber"> 021 </span>	 ภิกษุเหล่านั้นกราบทูลว่า จริงพระพุทธเจ้าข้า 
<span class="LineNumber"> 022 </span>	 พระผู้มีพระภาคพุทธเจ้าทรงติเตียน ... ครั้นแล้วทรงทำธรรมีกถา รับสั่งกะ ภิกษุทั้งหลายว่า 
<span class="LineNumber"> 023 </span>ดูกรภิกษุทั้งหลาย ภิกษุไม่พึงกั้นร่ม รูปใดกั้น ต้องอาบัติทุกกฏ ฯ   
<span class="LineNumber"> 024 </span>	 [๑๓๓] สมัยต่อมา ภิกษุรูปหนึ่งอาพาธ เธอเว้นร่มแล้วไม่สบาย ภิกษุ   ทั้งหลายกราบทูล
<span class="LineNumber"> 025 </span>เรื่องนั้นแด่พระผู้มีพระภาคๆ ตรัสว่า ดูกรภิกษุทั้งหลาย เรา  อนุญาตร่มแก่ภิกษุ
<span class="LineNumber"> 026 </span>อาพาธ ฯ
