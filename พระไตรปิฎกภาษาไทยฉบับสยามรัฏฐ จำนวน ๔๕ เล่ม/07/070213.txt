<span class="LineNumber"> 001 </span>	 ภ. ดูกรโคตมี สิกขาบทของภิกษุณีเหล่านั้นใด ที่ไม่ทั่วถึงภิกษุ พวก เธอจงศึกษาใน
<span class="LineNumber"> 002 </span>สิกขาบทเหล่านั้น ตามที่เราบัญญัติไว้แล้ว ฯ
<span class="LineNumber"> 003 </span>	 					ลักษณะวินิจฉัยพระธรรมวินัย   
<span class="LineNumber"> 004 </span>	 [๕๒๓] ครั้งนั้น พระมหาปชาบดีโคตมี เข้าไปเฝ้าพระผู้มีพระภาค  ถวายบังคม ได้ยืน 
<span class="LineNumber"> 005 </span>ณ ที่ควรส่วนข้างหนึ่ง แล้วกราบทูลว่า ขอประทานพระวโรกาส  พระพุทธเจ้าข้า ขอพระผู้มีพระภาค
<span class="LineNumber"> 006 </span>โปรดแสดงธรรมโดยย่อ ที่หม่อมฉันฟังธรรม  ของพระผู้มีพระภาคแล้ว เป็นผู้เดียวจะพึงหลีกออก 
<span class="LineNumber"> 007 </span>ไม่ประมาท มีความเพียร  มีตนส่งไปอยู่ 
<span class="LineNumber"> 008 </span>	 พระผู้มีพระภาคตรัสว่า ดูกรโคตมี เธอพึงรู้ธรรมเหล่าใดว่า ธรรมเหล่านี้  เป็นไปเพื่อ
<span class="LineNumber"> 009 </span>ความกำหนัด ไม่ใช่เพื่อคลายความกำหนัด เป็นไปเพื่อความประกอบ ไม่ใช่เพื่อความพราก เป็น
<span class="LineNumber"> 010 </span>ไปเพื่อความสะสม ไม่ใช่เพื่อความไม่สะสม เป็นไป เพื่อความมักมาก ไม่ใช่เพื่อความมักน้อย
<span class="LineNumber"> 011 </span>เป็นไปเพื่อความไม่สันโดษ ไม่ใช่เพื่อความสันโดษ เป็นไปเพื่อความคลุกคลีด้วยหมู่ ไม่ใช่
<span class="LineNumber"> 012 </span>เพื่อความสงัด เป็นไป  เพื่อความเกียจคร้าน ไม่ใช่เพื่อปรารภความเพียร เป็นไปเพื่อความเลี้ยงยาก 
<span class="LineNumber"> 013 </span>ไม่ใช่เพื่อความเลี้ยงง่าย ดูกรโคตมี เธอพึงทรงจำธรรมเหล่านั้นไว้โดยส่วนเดียวว่า  นั่นไม่ใช่ธรรม 
<span class="LineNumber"> 014 </span>นั่นไม่ใช่วินัย นั่นไม่ใช่สัตถุศาสน์   
<span class="LineNumber"> 015 </span>	 ดูกรโคตมี อนึ่ง เธอพึงรู้ธรรมเหล่าใดว่า ธรรมเหล่านี้เป็นไปเพื่อความ  คลายกำหนัด 
<span class="LineNumber"> 016 </span>ไม่ใช่เพื่อมีความกำหนัด เป็นไปเพื่อความพราก ไม่ใช่เพื่อความ  ประกอบ เป็นไปเพื่อความไม่
<span class="LineNumber"> 017 </span>สะสม ไม่ใช่เพื่อความสะสม เป็นไปเพื่อความมักน้อย ไม่ใช่เพื่อความมักมาก เป็นไปเพื่อ
<span class="LineNumber"> 018 </span>ความสันโดษ ไม่ใช่เพื่อความไม่สันโดษ เป็นไปเพื่อความสงัด ไม่ใช่เพื่อความคลุกคลีด้วยหมู่ เ
<span class="LineNumber"> 019 </span>ป็นไปเพื่อ ปรารภความเพียร ไม่ใช่เพื่อความเกียจคร้าน เป็นไปเพื่อความเลี้ยงง่าย ไม่ใช่ เพื่อความ
<span class="LineNumber"> 020 </span>เลี้ยงยาก ดูกรโคตมี เธอพึงทรงจำธรรมเหล่านั้นไว้โดยส่วนเดียวว่า  นั่นเป็นธรรม นั่นเป็น
<span class="LineNumber"> 021 </span>วินัย นั่นเป็นสัตถุศาสน์ ฯ  
<span class="LineNumber"> 022 </span>						พุทธานุญาตให้แสดงปาติโมกข์    
<span class="LineNumber"> 023 </span>	 [๕๒๔] สมัยนั้น ภิกษุทั้งหลายไม่แสดงปาติโมกข์แก่ภิกษุณี ... ภิกษุ เหล่านั้นกราบทูล
<span class="LineNumber"> 024 </span>เรื่องนั้นพระผู้มีพระภาคๆ ... ตรัสว่า ดูกรภิกษุทั้งหลาย เราอนุญาตให้แสดง
<span class="LineNumber"> 025 </span>ปาติโมกข์ แก่ภิกษุณีทั้งหลาย ลำดับนั้น ภิกษุทั้งหลายคิดว่า    ใครหนอ ควรแสดงปาติโมกข์แก่
<span class="LineNumber"> 026 </span>ภิกษุณีทั้งหลาย ภิกษุเหล่านั้นกราบทูลเรื่องนั้น  แด่พระผู้มีพระภาคๆ ... ตรัสว่า 
<span class="LineNumber"> 027 </span>ดูกรภิกษุทั้งหลาย เราอนุญาตให้ภิกษุแสดงปาติโมกข์แก่ภิกษุณีทั้งหลาย ฯ   
