<span class="LineNumber"> 001 </span>           ของหอม เนยใส และสิ่งอื่นอันเกิดในปัจจุบัน และนิพพานอันปัจจัยไม่             
<span class="LineNumber"> 002 </span>           ปรุงแต่ง นี้เป็นผลแห่งการถวายเนยใส เราเป็นผู้มีสติปัฏฐานเป็นที่นอน          
<span class="LineNumber"> 003 </span>           มีสมาธิและฌานเป็นอารมณ์ วันนี้ เราเป็นผู้ยังโพชฌงค์ให้เกิด นี้เป็นผล        
<span class="LineNumber"> 004 </span>           แห่งการถวายเนยใส เราเผากิเลสทั้งหลายแล้ว ถอนภพขึ้นได้ทั้งหมด                
<span class="LineNumber"> 005 </span>           แล้ว ตัดกิเลสเครื่องผูกดังช้างตัดเชือกแล้ว เป็นผู้ไม่มีอาสวะอยู่ การที่     
<span class="LineNumber"> 006 </span>           เราได้มาในสำนักพระพุทธเจ้าของเรานี้ เป็นการมาดีแล้วหนอ วิชชา ๓              
<span class="LineNumber"> 007 </span>           เราบรรลุแล้วโดยลำดับ พระพุทธศาสนาเราได้ทำเสร็จแล้ว คุณวิเศษ                 
<span class="LineNumber"> 008 </span>           เหล่านี้ คือ ปฏิสัมภิทา ๔ วิโมกข์ ๘ และอภิญญา ๖ เราทำให้แจ้งชัด             
<span class="LineNumber"> 009 </span>           แล้ว พระพุทธศาสนาเราได้ทำเสร็จแล้ว ดังนี้.   
<span class="LineNumber"> 010 </span>     ทราบว่า ท่านพระเมตตคูเถระได้กล่าวคาถาเหล่านี้ ด้วยประการฉะนี้แล.  
<span class="LineNumber"> 011 </span>                     จบ เมตตคูเถราปทาน.                 
<span class="LineNumber"> 012 </span>                   โธตกเถราปทานที่ ๔ (๔๐๔)              
<span class="LineNumber"> 013 </span>                   ว่าด้วยผลแห่งการถวายสะพาน            
<span class="LineNumber"> 014 </span>     [๔๐๖] ในกาลนั้น แม่น้ำคงคาชื่อภาคีรสี ไหลมาจากภูเขาหิมวันต์ ไหลผ่านไป             
<span class="LineNumber"> 015 </span>           ทางประตูพระนครหงสวดี อารามชื่อโสภิตะ มหาชนสร้างไว้อย่างสวยงาม               
<span class="LineNumber"> 016 </span>           ใกล้ฝั่งแม่น้ำ พระพุทธเจ้าพระนามว่าปทุมุตระ ผู้นำของโลก ประทับ              
<span class="LineNumber"> 017 </span>           อยู่ในอารามนั้น พระผู้มีพระภาคอันหมู่มนุษย์แวดล้อมแล้ว ประทับนั่ง           
<span class="LineNumber"> 018 </span>           ในอารามนั้น ดังพระอินทร์จากดาวดึงส์ ไม่ครั่นคร้ามดุจไกรสีหราช               
<span class="LineNumber"> 019 </span>           ข้าแต่พระมหามุนี ข้าพระองค์เป็นพราหมณ์มีนามชื่อว่าฉฬังคะ อยู่ในนคร          
<span class="LineNumber"> 020 </span>           หงสวดีมีชื่ออย่างนั้น ในกาลนั้น ศิษย์ ๑๘๐๐ คนแวดล้อมข้าพระองค์              
<span class="LineNumber"> 021 </span>           ข้าพระองค์พร้อมด้วยศิษย์เหล่านั้นเข้าไปสู่ฝั่งแม่น้ำ ณ ที่นั้น ข้าพระองค์   
<span class="LineNumber"> 022 </span>           ได้เห็นพระหลายรูปผู้ไม่คดโกง ผู้ชำระบาปแล้ว กำลังข้ามแม่น้ำภาคีรสีอยู่      
<span class="LineNumber"> 023 </span>           ขณะนั้นข้าพระองค์คิดอย่างนี้ว่า บุตรแห่งพระพุทธเจ้าผู้มียศมากเหล่านี้       
<span class="LineNumber"> 024 </span>           ข้ามแม่น้ำทั้งเย็นและเช้า ย่อมทำตนให้ลำบาก ย่อมทำตนให้เดือดร้อน             
<span class="LineNumber"> 025 </span>           บัณฑิตย่อมกล่าวสรรเสริญพระพุทธเจ้าว่าเป็นผู้เลิศของโลก พร้อมทั้ง    
