<span class="LineNumber"> 001 </span>พระเทวทัตต์ได้เห็นข้าพระองค์กำลังเที่ยวบิณฑบาตอยู่ในพระนครราชคฤห์ จึงเข้าไปหาข้าพระองค์ 
<span class="LineNumber"> 002 </span>ครั้นแล้วได้กล่าวกะข้าพระองค์ว่า ดูกรอาวุโสอานนท์ บัดนี้ ผมจักกระทำอุโบสถและสังฆกรรม
<span class="LineNumber"> 003 </span>แยกจากพระผู้มีพระภาค แยกจากภิกษุสงฆ์ ตั้งแต่วันนี้เป็นต้นไป ข้าแต่พระองค์ผู้เจริญ วันนี้ 
<span class="LineNumber"> 004 </span>พระเทวทัตต์จักทำลายสงฆ์ จักกระทำอุโบสถและสังฆกรรม ฯ
<span class="LineNumber"> 005 </span>	ลำดับนั้นแล พระผู้มีพระภาคทรงทราบเนื้อความนี้แล้ว ได้ทรงเปล่งอุทานนี้ในเวลานั้น
<span class="LineNumber"> 006 </span>ว่า
<span class="LineNumber"> 007 </span>	ความดีคนดีทำได้ง่าย ความดีคนชั่วทำได้ยาก ความชั่วคนชั่วทำได้ง่าย 
<span class="LineNumber"> 008 </span>	ความชั่วพระอริยเจ้าทั้งหลายทำได้ยาก ฯ
<span class="LineNumber"> 009 </span>	 จบสูตรที่ ๘
<span class="LineNumber"> 010 </span>	๙. สัททายมานสูตร
<span class="LineNumber"> 011 </span>	[๑๒๕] ข้าพเจ้าได้สดับมาแล้วอย่างนี้
<span class="LineNumber"> 012 </span>	สมัยหนึ่ง พระผู้มีพระภาคเสด็จจาริกไปในโกศลชนบทกับภิกษุสงฆ์หมู่ใหญ่ ก็สมัยนั้น
<span class="LineNumber"> 013 </span>แล มาณพมากด้วยกันเปล่งเสียงอื้ออึงผ่านไปในที่ไม่ไกลพระผู้มีพระภาค พระผู้มีพระภาคได้ทรง
<span class="LineNumber"> 014 </span>เห็นมาณพมากด้วยกันเปล่งเสียงอื้ออึงผ่านไปในที่ไม่ไกล ฯ
<span class="LineNumber"> 015 </span>	ลำดับนั้นแล พระผู้มีพระภาคทรงทราบเนื้อความนี้แล้ว ได้ทรงเปล่งอุทานนี้ในเวลานั้น
<span class="LineNumber"> 016 </span>ว่า
<span class="LineNumber"> 017 </span>	ชนทั้งหลายผู้มีสติหลงลืม อวดอ้างว่าเป็นบัณฑิต พูดตามอารมณ์ 
<span class="LineNumber"> 018 </span>	(พูดเท็จ) พูดยืดยาวตามปรารถนา ย่อมไม่รู้สึกถึงเหตุที่ตนพูดชักนำ
<span class="LineNumber"> 019 </span>	ผู้อื่นนั้น ฯ
<span class="LineNumber"> 020 </span>	 จบสูตรที่ ๙
