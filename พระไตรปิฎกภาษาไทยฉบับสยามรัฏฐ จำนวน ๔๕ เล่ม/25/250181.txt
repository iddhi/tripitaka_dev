<span class="LineNumber"> 001 </span>	พระผู้มีพระภาคได้ตรัสเนื้อความนี้แล้ว ในพระสูตรนั้น พระผู้มีพระภาคตรัสคาถา
<span class="LineNumber"> 002 </span>ประพันธ์ดังนี้ว่า
<span class="LineNumber"> 003 </span>	บุคคลผู้มีปัญญาทราม กระทำกายทุจริต วจีทุจริต มโนทุจริตและ
<span class="LineNumber"> 004 </span>	อกุศลกรรมอย่างอื่น อันประกอบด้วยโทษ ไม่กระทำกุศลกรรม กระทำ
<span class="LineNumber"> 005 </span>	แต่อกุศลกรรมเป็นอันมาก เมื่อตายไปย่อมเข้าถึงนรก ฯ
<span class="LineNumber"> 006 </span>เนื้อความแม้นี้พระผู้มีพระภาคตรัสแล้ว เพราะเหตุนั้น ข้าพเจ้าได้สดับมาแล้วฉะนี้แล ฯ
<span class="LineNumber"> 007 </span>	 จบสูตรที่ ๓
<span class="LineNumber"> 008 </span>	๔. อตปนียสูตร
<span class="LineNumber"> 009 </span>	[๒๐๙] จริงอยู่ พระสูตรนี้พระผู้มีพระภาคตรัสแล้ว พระสูตรนี้พระผู้มีพระภาคผู้เป็น
<span class="LineNumber"> 010 </span>พระอรหันต์ตรัสแล้ว เพราะเหตุนั้น ข้าพเจ้าได้สดับมาแล้วว่าดูกรภิกษุทั้งหลาย ธรรม ๒ 
<span class="LineNumber"> 011 </span>ประการนี้ ไม่เป็นเหตุให้เดือดร้อน ๒ ประการเป็นไฉน ดูกรภิกษุทั้งหลาย บุคคลบางคนใน
<span class="LineNumber"> 012 </span>โลกนี้เป็นผู้ได้ทำความดีงามไว้ทำกุศลไว้ ได้ทำบุญอันเป็นเครื่องต่อต้านความขลาดกลัวไว้ ไม่
<span class="LineNumber"> 013 </span>ได้ทำบาป ไม่ได้ทำอกุศลกรรมอันหยาบช้า ไม่ได้ทำอกุศลกรรมอันกล้าแข็ง บุคคลนั้นย่อมไม่
<span class="LineNumber"> 014 </span>เดือดร้อนว่า เราได้ทำกรรมอันดีงามดังนี้บ้าง ย่อมไม่เดือดร้อนว่า เราไม่ได้ทำบาปดังนี้บ้าง 
<span class="LineNumber"> 015 </span>ดูกรภิกษุทั้งหลาย ธรรม ๒ ประการนี้แล ไม่เป็นเหตุให้เดือดร้อน ฯ
<span class="LineNumber"> 016 </span>	พระผู้มีพระภาคได้ตรัสเนื้อความนี้แล้ว ในพระสูตรนั้น พระผู้มีพระภาคตรัสคาถา
<span class="LineNumber"> 017 </span>ประพันธ์ดังนี้ว่า
<span class="LineNumber"> 018 </span>	บุคคลผู้มีปัญญา ละกายทุจริต วจีทุจริต มโนทุจริต และไม่กระทำ
<span class="LineNumber"> 019 </span>	อกุศลกรรมอย่างอื่นใด อันประกอบด้วยโทษ กระทำแต่กุศลกรรมเป็น
<span class="LineNumber"> 020 </span>	อันมาก เมื่อตายไปย่อมเข้าถึงสวรรค์ ฯ
<span class="LineNumber"> 021 </span>เนื้อความแม้นี้พระผู้มีพระภาคตรัสแล้ว เพราะเหตุนั้น ข้าพเจ้าได้สดับมาแล้วฉะนี้แล ฯ
<span class="LineNumber"> 022 </span>	 จบสูตรที่ ๔
