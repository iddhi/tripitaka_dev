<span class="LineNumber"> 001 </span>ภารทวาชพราหมณ์ก่อไฟแล้วตกแต่งของที่ควรบูชา อยู่ในนิเวศน์ ลำดับนั้นแล พระผู้มีพระภาค
<span class="LineNumber"> 002 </span>เสด็จเที่ยวบิณฑบาตตามลำดับตรอก ในพระนครสาวัตถี เสด็จเข้าไปยังนิเวศน์ของอัคคิก
<span class="LineNumber"> 003 </span>ภารทวาชพราหมณ์ อัคคิกภารทวาชพราหมณ์ได้เห็นพระผู้มีพระภาคเสด็จมาแต่ไกลทีเดียวครั้น
<span class="LineNumber"> 004 </span>แล้วได้กราบทูลพระผู้มีพระภาคว่า หยุดอยู่ที่นั่นแหละคนโล้น หยุดอยู่ที่นั่นแหละสมณะ หยุด
<span class="LineNumber"> 005 </span>อยู่ที่นั่นแหละคนถ่อย ฯ
<span class="LineNumber"> 006 </span>	เมื่ออัคคิกภารทวาชพราหมณ์กราบทูลอย่างนี้แล้ว พระผู้มีพระภาคได้ตรัสถามว่า ดูกร
<span class="LineNumber"> 007 </span>พราหมณ์ ก็ท่านรู้จักคนถ่อย หรือธรรมเป็นเครื่องกระทำให้เป็นคนถ่อยหรือ ฯ
<span class="LineNumber"> 008 </span>	อ. ท่านพระโคดม ข้าพเจ้าไม่รู้จักคนถ่อยหรือธรรมเป็นเครื่องกระทำให้เป็นคนถ่อย
<span class="LineNumber"> 009 </span>ดีละ ขอท่านพระโคดมจงแสดงธรรมตามที่ข้าพเจ้าจะพึงรู้จักคนถ่อยหรือธรรมเป็นเครื่องกระทำให้
<span class="LineNumber"> 010 </span>เป็นคนถ่อยเถิด ฯ
<span class="LineNumber"> 011 </span>	พ. ดูกรพราหมณ์ ถ้าอย่างนั้น ท่านจงฟัง จงใส่ใจให้ดี เราจักกล่าวอัคคิกภารทวาช
<span class="LineNumber"> 012 </span>พราหมณ์ทูลรับพระผู้มีพระภาคแล้ว พระผู้มีพระภาคได้ตรัสพระคาถาประพันธ์นี้ว่า
<span class="LineNumber"> 013 </span>	[๓๐๖] ๑. คนมักโกรธ ผูกโกรธ ลบหลู่อย่างเลว มีทิฐิวิบัติ และมีมายา
<span class="LineNumber"> 014 </span>	พึงรู้ว่าเป็นคนถ่อย
<span class="LineNumber"> 015 </span>	๒. คนผู้เบียดเบียนสัตว์ที่เกิดหนเดียว แม้หรือเกิดสองหนไม่มี
<span class="LineNumber"> 016 </span>	ความเอ็นดูในสัตว์ พึงรู้ว่าเป็นคนถ่อย ฯ
<span class="LineNumber"> 017 </span>	๓. คนเบียดเบียน เที่ยวปล้น มีชื่อเสียงว่า ฆ่าชาวบ้านและชาว
<span class="LineNumber"> 018 </span>	นิคม พึงรู้ว่าเป็นคนถ่อย ฯ
<span class="LineNumber"> 019 </span>	๔. คนลักทรัพย์ที่ผู้อื่นหวงแหน ไม่ได้อนุญาตให้ ในบ้านหรือในป่า 
<span class="LineNumber"> 020 </span>	พึงรู้ว่าเป็นคนถ่อย ฯ
<span class="LineNumber"> 021 </span>	๕. คนที่กู้หนี้มาใช้แล้วกล่าวว่า หาได้เป็นหนี้ท่านไม่ หนีไปเสีย 
<span class="LineNumber"> 022 </span>	พึงรู้ว่าเป็นคนถ่อย ฯ
<span class="LineNumber"> 023 </span>	๖. คนฆ่าคนเดินทาง ชิงเอาสิ่งของ เพราะอยากได้สิ่งของพึงรู้ว่า
<span class="LineNumber"> 024 </span>	เป็นคนถ่อย ฯ
<span class="LineNumber"> 025 </span>	๗. คนถูกเขาถามเป็นพยาน แล้วกล่าวคำเท็จ เพราะเหตุแห่งตนก็ดี 
<span class="LineNumber"> 026 </span>	เพราะเหตุแห่งผู้อื่นก็ดี เพราะเหตุแห่งทรัพย์ก็ดี พึงรู้ว่าเป็นคนถ่อย ฯ
