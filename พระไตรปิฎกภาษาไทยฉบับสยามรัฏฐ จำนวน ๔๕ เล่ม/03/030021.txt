<span class="LineNumber"> 001 </span>						สังฆาทิเสสสิกขาบทที่ ๒  
<span class="LineNumber"> 002 </span>					เรื่องชายาเจ้าลิจฉวีกับภิกษุณีถุลลนันทา  
<span class="LineNumber"> 003 </span>	[๓๕] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ชายาของเจ้าลิจฉวีองค์หนึ่งในพระนครเวสาลี  
<span class="LineNumber"> 005 </span>ประพฤตินอกใจ. จึงเจ้าลิจฉวีองค์นั้นรับสั่งกะนางว่าเจ้างดเว้นได้เป็นการดี เราจักทำความพินาศ  
<span class="LineNumber"> 006 </span>ให้แก่เจ้า. แม้นางถูกว่ากล่าวอย่างนี้ก็ไม่เชื่อฟัง. ก็สมัยนั้นแล คณะเจ้าลิจฉวีแห่งพระนครเวสาลี  
<span class="LineNumber"> 007 </span>กำลังประชุมกันด้วยกรณียะบางอย่าง. จึงเจ้าลิจฉวีองค์นั้นได้กล่าวกะเจ้าลิจฉวีเหล่านั้นว่า ท่านผู้มี  
<span class="LineNumber"> 008 </span>เกียรติทั้งหลาย ขอจงโปรดอนุญาตสตรีผู้หนึ่งให้แก่ข้าพเจ้า.  
<span class="LineNumber"> 009 </span>	คณะถามว่า สตรีผู้นั้นคือใคร?  
<span class="LineNumber"> 010 </span>	เจ้าชายสามีของนางตอบว่า คือ ภรรยาของข้าพเจ้า ประพฤตินอกใจ ข้าพเจ้าจักฆ่านาง.  
<span class="LineNumber"> 011 </span>	คณะกล่าวว่า จงเข้าใจเอาเอง รู้เอาเองเถิด.  
<span class="LineNumber"> 012 </span>	สตรีผู้นั้นทราบข่าวว่า สามีใคร่จักฆ่าเรา จึงเก็บสิ่งของที่ดีๆ หนีไปยังพระนครสาวัตถี  
<span class="LineNumber"> 013 </span>เข้าหาเหล่าเดียรถีย์ขอบวช พวกเดียรถีย์ไม่ปรารถนาจะให้นางบวช นางจึงเข้าไปหาภิกษุณี ขอ  
<span class="LineNumber"> 014 </span>บวช แม้ภิกษุณีทั้งหลายก็ไม่ปรารถนาจะให้นางบวช จึงเข้าไปหาภิกษุณีถุลลนันทา แสดงห่อของ  
<span class="LineNumber"> 015 </span>แล้วขอบวช ภิกษุณีถุลลนันทารับห่อของ แล้วให้นางบวช.  
<span class="LineNumber"> 016 </span>	ครั้นเจ้าลิจฉวีนั้นทรงสืบหาสตรีนั้นไปถึงพระนครสาวัตถี พบนางบวชอยู่ในสำนักภิกษุณี  
<span class="LineNumber"> 017 </span>จึงเข้าเฝ้าพระเจ้าปเสนทิโกศลกราบทูลว่า ขอเดชะ ชายาของหม่อมฉันลักของมีค่ามาสู่พระนคร  
<span class="LineNumber"> 018 </span>สาวัตถี ขอพระองค์จงทรงอนุญาตชายาของหม่อมฉันผู้นั้นเถิด พระพุทธเจ้าข้า.  
<span class="LineNumber"> 019 </span>	พระราชารับสั่งว่า พนาย ถ้าเช่นนั้น เชิญท่านค้นหา พบแล้วมาบอก.  
<span class="LineNumber"> 020 </span>	เจ้าลิจฉวีกราบทูลว่า หม่อมฉันเห็นนางบวชอยู่ในสำนักภิกษุณี พระพุทธเจ้าข้า.  
<span class="LineNumber"> 021 </span>	พระราชาตรัสว่า ถ้านางบวชอยู่ในสำนักภิกษุณี เราก็ทำอะไรนางไม่ได้ เพราะพระธรรมอัน  
<span class="LineNumber"> 022 </span>พระผู้มีพระภาคตรัสดีแล้ว ขอนางจงประพฤติพรหมจรรย์เพื่อทำที่สุดทุกข์โดยชอบเถิด.  
<span class="LineNumber"> 023 </span>	จึงเจ้าลิจฉวีนั้นเพ่งโทษ ติเตียน โพนทะนาว่า ไฉนเหล่าภิกษุณีจึงได้ให้หญิงโจรบวชเล่า.  
<span class="LineNumber"> 024 </span>	ภิกษุณีทั้งหลายได้ยินเจ้าลิจฉวีนั้นเพ่งโทษ ติเตียน โพนทะนาอยู่ บรรดาที่เป็นผู้มักน้อย ...  
<span class="LineNumber"> 025 </span>ต่างก็เพ่งโทษ ติเตียน โพนทะนาว่า ไฉนแม่เจ้าถุลลนันทาจึงได้ให้หญิงโจรบวชเล่า แล้วแจ้งเรื่อง  
<span class="LineNumber"> 026 </span>นั้นแก่ภิกษุทั้งหลาย. 
