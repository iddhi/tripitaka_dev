<span class="LineNumber"> 001 </span>		อันธการวรรค สิกขาบทที่ ๙  
<span class="LineNumber"> 002 </span>		เรื่องภิกษุณีจัณฑกาลี  
<span class="LineNumber"> 003 </span>	[๒๑๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีทั้งหลายหาบริขารของตนไม่พบ ต่างก็ถาม  
<span class="LineNumber"> 005 </span>ภิกษุณีจัณฑกาลีดังนี้ว่า แม่เจ้า ท่านเห็นบริขารของพวกดิฉันบ้างไหม?  
<span class="LineNumber"> 006 </span>	ภิกษุณีจัณฑกาลีเพ่งโทษ ติเตียน โพนทะนาว่า ข้าพเจ้าคนเดียวเป็นโจรแน่ละ ข้าพเจ้า  
<span class="LineNumber"> 007 </span>คนเดียวเป็นคนไม่ละอายแน่ละ เพราะแม่เจ้าพวกที่หาบริขารของตนไม่พบ ต่างก็มากล่าวอย่างนี้  
<span class="LineNumber"> 008 </span>กะข้าพเจ้าว่า แม่เจ้า ท่านเห็นบริขารของพวกดิฉันบ้างไหม แม่เจ้าทั้งหลาย ถ้าข้าพเจ้าถือเอา  
<span class="LineNumber"> 009 </span>บริขารของพวกท่านไป ข้าพเจ้าก็มิใช่สมณะ ย่อมเคลื่อนจากพรหมจรรย์ ต้องตกนรก แม้แม่เจ้า  
<span class="LineNumber"> 010 </span>ที่กล่าวอย่างนั้นกะข้าพเจ้าด้วยคำไม่จริง ก็ขอให้เป็นไม่ใช่สมณะ ต้องเคลื่อนจากพรหมจรรย์ต้อง  
<span class="LineNumber"> 011 </span>ตกนรก.  
<span class="LineNumber"> 012 </span>	บรรดาภิกษุณีที่เป็นผู้มักน้อย ...  ต่างพากันเพ่งโทษ ติเตียน โพนทะนาว่า ไฉนแม่เจ้า  
<span class="LineNumber"> 013 </span>จัณฑกาลีจึงได้แช่งตนและคนอื่นด้วยนรกบ้าง ด้วยพรหมจรรย์บ้างเล่า ...  
<span class="LineNumber"> 014 </span>		ทรงสอบถาม  
<span class="LineNumber"> 015 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีจัณฑกาลี  
<span class="LineNumber"> 016 </span>แช่งตนและคนอื่น ด้วยนรกบ้าง ด้วยพรหมจรรย์บ้าง จริงหรือ?  
<span class="LineNumber"> 017 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 018 </span>		ทรงติเตียนแล้วบัญญัติสิกขาบท  
<span class="LineNumber"> 019 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีจัณฑกาลีจึงได้แช่งตน  
<span class="LineNumber"> 020 </span>และคนอื่น ด้วยนรกบ้าง ด้วยพรหมจรรย์บ้างเล่า การกระทำของนางนั่น ไม่เป็นไปเพื่อความ  
<span class="LineNumber"> 021 </span>เลื่อมใสของชุมชนที่ยังไม่เลื่อมใส ...  
<span class="LineNumber"> 022 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 023 </span>		พระบัญญัติ  
<span class="LineNumber"> 024 </span>	๗๔. ๙. อนึ่ง ภิกษุณีใด แช่งตนก็ดี ตนอื่นก็ดี ด้วยนรก หรือด้วยพรหมจรรย์  
<span class="LineNumber"> 025 </span>เป็นปาจิตตีย์.  
<span class="LineNumber"> 026 </span>		เรื่องภิกษุณีจัณฑกาลี จบ.  
