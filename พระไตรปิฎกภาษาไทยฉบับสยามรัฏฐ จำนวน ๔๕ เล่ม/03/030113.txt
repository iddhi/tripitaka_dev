<span class="LineNumber"> 001 </span>		ปาจิตตีย์ วรรคที่ ๒  
<span class="LineNumber"> 002 </span>		อันธการวรรค สิกขาบทที่ ๑  
<span class="LineNumber"> 003 </span>	เรื่องภิกษุณีอันเตวาสินีของพระภัททากาปิลานีเถรี  
<span class="LineNumber"> 004 </span>	[๑๘๕] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 005 </span>บิณฑิกคหบดี เขตพระนครสาวัตถี. ครั้งนั้น ญาติผู้ชายของภิกษุณี อันเตวาสินีแห่งพระภัททา  
<span class="LineNumber"> 006 </span>กาปิลานีเถรี ได้จากบ้านไปสู่พระนครสาวัตถีด้วยกรณียกิจบางอย่าง. ฝ่ายภิกษุณีนั้นกับญาติผู้ชาย  
<span class="LineNumber"> 007 </span>นั้นหนึ่งต่อหนึ่ง ยืนร่วมบ้าง เจรจาร่วมบ้าง ในเวลาค่ำมืด ไม่มีแสงสว่าง.  
<span class="LineNumber"> 008 </span>	บรรดาภิกษุณีที่เป็นผู้มักน้อย ...  ต่างก็พากันเพ่งโทษ ติเตียน โพนทะนาว่า ไฉนภิกษุณีจึง  
<span class="LineNumber"> 009 </span>ได้ยืนร่วมบ้าง เจรจาร่วมบ้าง กับบุรุษในเวลาค่ำมืด ที่ไม่มีแสงสว่าง หนึ่งต่อหนึ่งเล่า ...  
<span class="LineNumber"> 010 </span>		ทรงสอบถาม  
<span class="LineNumber"> 011 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีกับบุรุษ  
<span class="LineNumber"> 012 </span>หนึ่งต่อหนึ่ง ยืนร่วมบ้าง เจรจาร่วมบ้าง ในเวลาค่ำมืด ที่ไม่มีแสงสว่าง จริงหรือ?  
<span class="LineNumber"> 013 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 014 </span>		ทรงติเตียนแล้วบัญญัติสิกขาบท  
<span class="LineNumber"> 015 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีกับบุรุษหนึ่งต่อหนึ่ง  
<span class="LineNumber"> 016 </span>จึงได้ยืนร่วมบ้าง เจรจาร่วมบ้าง ในเวลาค่ำมืด ที่ไม่มีแสงสว่างเล่า การกระทำของนางนั่น ไม่เป็น  
<span class="LineNumber"> 017 </span>ไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 018 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 019 </span>		พระบัญญัติ  
<span class="LineNumber"> 020 </span>	๖๖. ๑. อนึ่ง ภิกษุณีใด กับบุรุษหนึ่งต่อหนึ่ง ยืนร่วมก็ดี เจรจาร่วมก็ดี ในเวลา  
<span class="LineNumber"> 021 </span>ค่ำมืด ไม่มีประทีป เป็นปาจิตตีย์.  
<span class="LineNumber"> 022 </span>	เรื่องภิกษุณีอันเตวาสินีของพระภัททากาปิลานีเถรี จบ.  
<span class="LineNumber"> 023 </span>		สิกขาบทวิภังค์  
<span class="LineNumber"> 024 </span>	[๑๘๖] บทว่า อนึ่ง ... ใด ความว่า ผู้ใด ผู้เช่นใด ...  
<span class="LineNumber"> 025 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ...  นี้ชื่อว่า ภิกษุณี  
<span class="LineNumber"> 026 </span>ที่ทรงประสงค์ในอรรถนี้.  
