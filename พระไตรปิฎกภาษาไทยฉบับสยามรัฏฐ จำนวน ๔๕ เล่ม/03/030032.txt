<span class="LineNumber"> 001 </span>		สังฆาทิเสสสิกขาบทที่ ๕  
<span class="LineNumber"> 002 </span>		เรื่องภิกษุณีสุนทรีนันทา  
<span class="LineNumber"> 003 </span>	[๕๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีสุนทรีนันทาเป็นผู้ทรงโฉมวิไล น่าพิศพึงชม.  
<span class="LineNumber"> 005 </span>คนทั้งหลายแลเห็นนางที่ในโรงฉันแล้วมีความพึงพอใจ ต่างถวายโภชนาหารที่ดีๆ แก่นางผู้มีความ  
<span class="LineNumber"> 006 </span>พึงพอใจ. นางฉันได้พอแก่ความประสงค์. ภิกษุณีรูปอื่นๆ ไม่ได้ฉันตามต้องการ.  
<span class="LineNumber"> 007 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนแม่เจ้าสุนทรีนันทา  
<span class="LineNumber"> 008 </span>จึงได้มีความยินดีรับของเคี้ยวของฉันด้วยมือของตนเอง จากมือของบุรุษบุคคลผู้มีความพึงพอใจ  
<span class="LineNumber"> 009 </span>แล้วเคี้ยวฉันเล่า ... แล้วกราบทูลเรื่องนั้นแด่พระผู้มีพระภาค.  
<span class="LineNumber"> 010 </span>		ทรงสอบถาม  
<span class="LineNumber"> 011 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีสุนทรีนันทา  
<span class="LineNumber"> 012 </span>มีความยินดีรับของเคี้ยวของฉันด้วยมือของตนเอง จากมือของบุรุษบุคคลผู้มีความพึงพอใจ แล้ว  
<span class="LineNumber"> 013 </span>เคี้ยวฉัน จริงหรือ?  
<span class="LineNumber"> 014 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 015 </span>		ทรงติเตียนแล้วบัญญัติสิกขาบท  
<span class="LineNumber"> 016 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉน ภิกษุณีสุนทรีนันทา จึง  
<span class="LineNumber"> 017 </span>ได้ยินดีรับของเคี้ยวของฉันด้วยมือของตนเองจากมือของบุรุษบุคคลผู้มีความพึงพอใจแล้วเคี้ยวฉันเล่า  
<span class="LineNumber"> 018 </span>การกระทำของนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 019 </span>	ดูกรภิกษุทั้งหลาย ก็แลภิกษุณีทั้งหลาย จงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 020 </span>		พระบัญญัติ  
<span class="LineNumber"> 021 </span>	๑๓. ๕. อนึ่ง ภิกษุณีใด มีความพึงพอใจ รับของเคี้ยวก็ดี ของฉันก็ดี ด้วยมือ  
<span class="LineNumber"> 022 </span>ของตนเอง จากมือของบุรุษบุคคลผู้มีความพึงพอใจแล้วเคี้ยวก็ดี ฉันก็ดี ภิกษุณีแม้นี้ก็ต้อง  
<span class="LineNumber"> 023 </span>ธรรมคือสังฆาทิเสส ชื่อนิสสารณียะ มีอันให้ต้องอาบัติขณะแรกทำ.  
<span class="LineNumber"> 024 </span>		เรื่องภิกษุณีสุนทรีนันทา จบ.  
<span class="LineNumber"> 025 </span>		สิกขาบทวิภังค์  
<span class="LineNumber"> 026 </span>	[๕๓] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 027 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 028 </span>ที่ทรงประสงค์ในอรรถนี้. 
