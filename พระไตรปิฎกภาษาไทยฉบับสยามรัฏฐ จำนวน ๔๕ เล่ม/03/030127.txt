<span class="LineNumber"> 001 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 002 </span>		พระบัญญัติ  
<span class="LineNumber"> 003 </span>	๗๒. ๗. อนึ่ง ภิกษุณีใด เข้าไปสู่สกุลทั้งหลาย ในเวลาวิกาล ไม่บอกพวกเจ้าของ  
<span class="LineNumber"> 004 </span>บ้าน ลาดก็ดี ให้ลาดก็ดี ซึ่งเครื่องนอน แล้วนั่งก็ดี นอนก็ดี เป็นปาจิตตีย์.  
<span class="LineNumber"> 005 </span>		เรื่องภิกษุณีหลายรูป จบ.  
<span class="LineNumber"> 006 </span>		สิกขาบทวิภังค์  
<span class="LineNumber"> 007 </span>	[๒๐๖] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 008 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้. ชื่อว่า ภิกษุณี  
<span class="LineNumber"> 009 </span>ที่ทรงประสงค์ในอรรถนี้.  
<span class="LineNumber"> 010 </span>	ที่ชื่อว่า เวลาวิกาล ได้แก่ เวลาตั้งแต่อาทิตย์อัสดงคตตราบเท่าถึงอรุณขึ้น.  
<span class="LineNumber"> 011 </span>	ที่ชื่อว่า สกุล ได้แก่ สกุล ๔ คือ สกุลกษัตริย์ สกุลพราหมณ์ สกุลแพศย์ สกุลศูทร์.  
<span class="LineNumber"> 012 </span>	บทว่า เข้าไป คือ ไปในสกุลนั้น.  
<span class="LineNumber"> 013 </span>	คำว่า ไม่บอกพวกเจ้าของบ้าน คือ ไม่บอกคนในสกุลนั้นซึ่งเป็นเจ้าของถวาย.  
<span class="LineNumber"> 014 </span>	ที่ชื่อว่า เครื่องนอน ได้แก่ เครื่องปูลาด โดยที่สุดแม้เครื่องลาดที่ทำด้วยใบไม้.  
<span class="LineNumber"> 015 </span>	บทว่า ลาด คือ ลาดเอง.  
<span class="LineNumber"> 016 </span>	บทว่า ให้ลาด คือ ใช้คนอื่นลาด.  
<span class="LineNumber"> 017 </span>	บทว่า นั่ง คือ นั่งบนเครื่องนอนที่ลาดนั้น ต้องอาบัติปาจิตตีย์.  
<span class="LineNumber"> 018 </span>	บทว่า นอน คือ นอนบนเครื่องนอนที่ลาดนั้น ต้องอาบัติปาจิตตีย์.  
<span class="LineNumber"> 019 </span>		บทภาชนีย์  
<span class="LineNumber"> 020 </span>		ติกะปาจิตตีย์  
<span class="LineNumber"> 021 </span>	[๒๐๗] มิได้บอกเจ้าของ ภิกษุณีสำคัญว่ามิได้บอก ลาดก็ดี ให้ลาดก็ดี ซึ่งเครื่องนอน  
<span class="LineNumber"> 022 </span>แล้วนั่งหรือนอน ต้องอาบัติปาจิตตีย์.  
<span class="LineNumber"> 023 </span>	มิได้บอกเจ้าของ ภิกษุณีสงสัย ลาดก็ดี ให้ลาดก็ดี ซึ่งเครื่องนอน แล้วนั่งหรือนอน  
<span class="LineNumber"> 024 </span>ต้องอาบัติปาจิตตีย์  
<span class="LineNumber"> 025 </span>	มิได้บอกเจ้าของ ภิกษุณีสำคัญว่าบอกแล้ว ลาดก็ดี ให้ลาดก็ดี ซึ่งเครื่องนอน แล้วนั่ง  
<span class="LineNumber"> 026 </span>หรือนอน ต้องอาบัติปาจิตตีย์.  
