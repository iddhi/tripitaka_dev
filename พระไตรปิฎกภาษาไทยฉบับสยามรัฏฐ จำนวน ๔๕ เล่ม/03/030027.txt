<span class="LineNumber"> 001 </span>		พระอนุบัญญัติ ๒  
<span class="LineNumber"> 002 </span>	๑๑. ๓. ข. อนึ่ง ภิกษุณีใด ผู้เดียวไปสู่ละแวกบ้านก็ดี ผู้เดียวไปสู่ฝั่งแม่น้ำก็ดี ผู้  
<span class="LineNumber"> 003 </span>เดียวอยู่ปราศจากพวกในราตรีก็ดี ภิกษุณีแม้นี้ก็ต้องธรรมคือสังฆาทิเสส ชื่อนิสสารณียะ มี  
<span class="LineNumber"> 004 </span>อันให้ต้องอาบัติขณะแรกทำ.  
<span class="LineNumber"> 005 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุณีทั้งหลาย ด้วยประการ  
<span class="LineNumber"> 006 </span>ฉะนี้.  
<span class="LineNumber"> 007 </span>		เรื่องภิกษุณีหลายรูป จบ.  
<span class="LineNumber"> 008 </span>		เรื่องภิกษุณีหลายรูป  
<span class="LineNumber"> 009 </span>	[๔๓] สมัยต่อมา ภิกษุณีหลายรูปเดินทางไกลไปพระนครสาวัตถี ในโกศลชนบท. ภิกษุณี  
<span class="LineNumber"> 010 </span>รูปหนึ่งในจำนวนนั้นปวดอุจจาระ จึงได้เดินล้าหลังไปแต่ผู้เดียว. พวกชาวบ้านพบนางแล้ว ได้ข่มขืน  
<span class="LineNumber"> 011 </span>ใจ. ต่อมานางเข้าไปหาภิกษุณีพวกนั้น ภิกษุณีพวกนั้นได้ถามว่า ทำไมเธอจึงเดินล้าหลังแต่ผู้เดียว  
<span class="LineNumber"> 012 </span>เล่า ไม่ถูกคนรังแกดอกหรือ?  
<span class="LineNumber"> 013 </span>	นางตอบว่า ถูกรังแกมาแล้ว.  
<span class="LineNumber"> 014 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนภิกษุณีจึงเดินปลีก  
<span class="LineNumber"> 015 </span>ไปจากคณะแต่ผู้เดียวเล่า ...  แล้วกราบทูลเรื่องนั้นแด่พระผู้มีพระภาค.  
<span class="LineNumber"> 016 </span>		ทรงสอบถาม  
<span class="LineNumber"> 017 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีเดินปลีกไป  
<span class="LineNumber"> 018 </span>จากคณะแต่ผู้เดียวจริงหรือ?  
<span class="LineNumber"> 019 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 020 </span>		ทรงติเตียนแล้วบัญญัติสิกขาบท  
<span class="LineNumber"> 021 </span>	พระผู้มีพระภาคเจ้าทรงติเตียนว่า ดูกรภิกษุทั้งหลาย ไฉนภิกษุณีผู้เดียวจึงได้เดินปลีกไปจาก  
<span class="LineNumber"> 022 </span>คณะเล่า การกระทำของนางนั่น ไม่เป็นไปเพื่อความเลื่อมใสของของชุมชนที่ยังไม่เลื่อมใส ...  
<span class="LineNumber"> 023 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 024 </span>		พระอนุบัญญัติ ๓  
<span class="LineNumber"> 025 </span>	๑๑. ๓. ค. อนึ่ง ภิกษุณีใด ผู้เดียวไปสู่ละแวกบ้านก็ดี ผู้เดียวไปสู่ฝั่งแม่น้ำก็ดี ผู้เดียว  
<span class="LineNumber"> 026 </span>อยู่ปราศจากพวกในราตรีก็ดี ผู้เดียวเดินปลีกไปจากคณะก็ดี ภิกษุณีแม้นี้ก็ต้องธรรมคือ  
<span class="LineNumber"> 027 </span>สังฆาทิเสส ชื่อนิสสารณียะ มีอันให้ต้องอาบัติขณะแรกทำ. 
