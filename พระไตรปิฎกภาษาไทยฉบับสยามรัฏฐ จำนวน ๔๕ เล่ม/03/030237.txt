<span class="LineNumber"> 001 </span>		คัพภินีวรรค สิกขาบทที่ ๙  
<span class="LineNumber"> 002 </span>		เรื่องภิกษุณีหลายรูป  
<span class="LineNumber"> 003 </span>	[๓๙๕] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีทั้งหลายไม่ติดตามปวัตตินีผู้ให้บวชถึง ๒ ปี.  
<span class="LineNumber"> 005 </span>เธอจึงเป็นคนเขลา ไม่ฉลาด ไม่รู้จักสิ่งที่ควรหรือไม่ควร.  
<span class="LineNumber"> 006 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนภิกษุณีทั้งหลาย  
<span class="LineNumber"> 007 </span>จึงไม่ติดตามปวัตตินีผู้ให้บวชตลอด ๒ ปีเล่า ...  
<span class="LineNumber"> 008 </span>		ทรงสอบถาม  
<span class="LineNumber"> 009 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีทั้งหลายไม่  
<span class="LineNumber"> 010 </span>ติดตามปวัตตินีผู้ให้บวชถึง ๒ ปี จริงหรือ?  
<span class="LineNumber"> 011 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 012 </span>		ทรงติเตียนแล้วบัญญัติสิกขาบท  
<span class="LineNumber"> 013 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีทั้งหลายจึงได้ไม่ติด  
<span class="LineNumber"> 014 </span>ตามปวัตตินีผู้ให้บวชถึง ๒ ปีเล่า การกระทำของพวกนางนั่น ไม่เป็นไปเพื่อความเลื่อมใสของชุมชน  
<span class="LineNumber"> 015 </span>ที่ยังไม่เลื่อมใส ...  
<span class="LineNumber"> 016 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 017 </span>		พระบัญญัติ  
<span class="LineNumber"> 018 </span>	๑๒๔. ๙. อนึ่ง ภิกษุณีใด ไม่ติดตามปวัตตินีผู้ให้บวชสิ้นสองฝน เป็นปาจิตตีย์.  
<span class="LineNumber"> 019 </span>		เรื่องภิกษุณีหลายรูป จบ.  
<span class="LineNumber"> 020 </span>		สิกขาบทวิภังค์  
<span class="LineNumber"> 021 </span>	[๓๙๖] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 022 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 023 </span>ที่ทรงประสงค์ในอรรถนี้.  
<span class="LineNumber"> 024 </span>	บทว่า ผู้ให้บวช คือ ผู้ให้อุปสมบท.  
