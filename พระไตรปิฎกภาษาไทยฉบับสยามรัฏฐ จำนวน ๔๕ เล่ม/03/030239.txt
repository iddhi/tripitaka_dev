<span class="LineNumber"> 001 </span>		คัพภินีวรรค สิกขาบทที่ ๑๐  
<span class="LineNumber"> 002 </span>		เรื่องภิกษุณีถุลลนันทา  
<span class="LineNumber"> 003 </span>	[๓๙๘] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีถุลลนันทาบวชสหชีวินีไว้แล้ว ไม่พาหลีกไป  
<span class="LineNumber"> 005 </span>เองด้วย ไม่ให้ผู้อื่นพาหลีกไปด้วย นายได้จับตัวไป.  
<span class="LineNumber"> 006 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนแม่เจ้าถุลลนันทา  
<span class="LineNumber"> 007 </span>บวชสหชีวินีไว้แล้ว จึงไม่พาหลีกไปเองด้วย ไม่ให้ผู้อื่นพาหลีกไปด้วยเล่า นายได้จับตัวไป ถ้า  
<span class="LineNumber"> 008 </span>ภิกษุณีนี้พึงไปด้วย นายก็จะไม่พึงจับตัวไปได้ ...  
<span class="LineNumber"> 009 </span>		ทรงสอบถาม  
<span class="LineNumber"> 010 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีถุลลนันทา  
<span class="LineNumber"> 011 </span>บวชสหชีวินีไว้แล้ว ไม่พาหลีกไปเอง ไม่ให้ผู้อื่นพาหลีกไป นายได้จับตัวไปแล้ว จริงหรือ?  
<span class="LineNumber"> 012 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 013 </span>		ทรงติเตียนแล้วบัญญัติสิกขาบท  
<span class="LineNumber"> 014 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีถุลลนันทาบวชสหชีวินี  
<span class="LineNumber"> 015 </span>ไว้แล้ว จึงได้ไม่พาหลีกไปเอง ไม่ให้ผู้อื่นพาหลีกไป นายจึงได้จับตัวไป การกระทำของนางนั่น  
<span class="LineNumber"> 016 </span>ไม่เป็นไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 017 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 018 </span>		พระบัญญัติ  
<span class="LineNumber"> 019 </span>	๑๒๕. ๑๐. อนึ่ง ภิกษุณีใด ยังสหชีวินีให้บวชแล้ว ไม่พาหลีกไปเอง ไม่ให้พาหลีก  
<span class="LineNumber"> 020 </span>ไป โดยที่สุดแม้สิ้นระยะทาง ๕-๖ โยชน์ เป็นปาจิตตีย์.  
<span class="LineNumber"> 021 </span>		เรื่องภิกษุณีถุลลนันทา จบ.  
<span class="LineNumber"> 022 </span>		สิกขาบทวิภังค์  
<span class="LineNumber"> 023 </span>	[๓๙๙] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 024 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 025 </span>ที่ทรงประสงค์ในอรรถนี้.  
