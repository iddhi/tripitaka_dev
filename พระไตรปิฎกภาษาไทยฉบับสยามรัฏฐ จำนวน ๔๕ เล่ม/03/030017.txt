<span class="LineNumber"> 001 </span>	บทว่า ทอดกายเพื่อประโยชน์แก่บุรุษนั้นก็ดี ความว่า อยู่ในระยะช่วงมือของบุรุษ แล้ว  
<span class="LineNumber"> 002 </span>ทอดกายเพื่อประสงค์จะเสพอสัทธรรมนั่น ต้องอาบัติถุลลัจจัย.  
<span class="LineNumber"> 003 </span>	[๒๘] บทว่า แม้ภิกษุณีนี้ พระผู้มีพระภาคตรัสเทียบเคียงภิกษุณีรูปก่อน.  
<span class="LineNumber"> 004 </span>	บทว่า เป็นปาราชิก มีอธิบายว่า ต้นตาลมียอดด้วนแล้วไม่อาจงอกอีกได้ ชื่อแม้ฉันใด  
<span class="LineNumber"> 005 </span>ภิกษุณีก็ฉันนั้นเหมือนกัน ทำวัตถุถึงที่ ๘ ไม่ใช่สมณะ ไม่ใช่ธิดาของพระศากยบุตร เพราะเหตุนั้น  
<span class="LineNumber"> 006 </span>จึงตรัสว่า เป็นปาราชิก.  
<span class="LineNumber"> 007 </span>	บทว่า หาสังวาสมิได้ ความว่า ที่ชื่อว่าสังวาส ได้แก่กรรมที่พึงทำร่วมกัน อุเทศที่  
<span class="LineNumber"> 008 </span>พึงสวดร่วมกัน ความเป็นผู้มีสิกขาเสมอกัน นี้ชื่อว่าสังวาส สังวาสนั้นไม่มีร่วมกับภิกษุณีนั้น  
<span class="LineNumber"> 009 </span>เพราะเหตุนั้น จึงตรัสว่า หาสังวาสมิได้.  
<span class="LineNumber"> 010 </span>		อนาปัตติวาร  
<span class="LineNumber"> 011 </span>	[๒๙] ไม่จงใจ ๑ เผลอสติ ๑ ไม่รู้ตัว ๑ ไม่ยินดี ๑ วิกลจริต ๑ มีจิตฟุ้งซ่าน ๑  
<span class="LineNumber"> 012 </span>กระสับกระส่ายเพราะเวทนา ๑ อาทิกัมมิกา ๑ ไม่ต้องอาบัติแล.  
<span class="LineNumber"> 013 </span>		ปาราชิกสิกขาบทที่ ๔ จบ.  
<span class="LineNumber"> 014 </span>	[๓๐] แม่เจ้าทั้งหลาย ธรรมคือปาราชิก ๘ สิกขาบท  ดิฉันยกขึ้นแสดงแล้วแล ภิกษุณี  
<span class="LineNumber"> 015 </span>ต้องอาบัติปาราชิกอย่างใดอย่างหนึ่งแล้ว ย่อมไม่ได้อยู่ร่วมกับภิกษุณีทั้งหลาย ในภายหลัง เหมือน  
<span class="LineNumber"> 016 </span>ในกาลก่อน เป็นปาราชิก หาสังวาสมิได้ ดิฉันขอถามแม่เจ้าทั้งหลาย ในอาบัติปาราชิกเหล่านั้นว่า  
<span class="LineNumber"> 017 </span>แม่เจ้าทั้งหลายบริสุทธิ์แล้วหรือ ดิฉันขอถามแม้ครั้งที่สองว่า แม่เจ้าทั้งหลายบริสุทธิ์แล้วหรือ  
<span class="LineNumber"> 018 </span>ดิฉันขอถามแม้ครั้งที่สามว่า แม่เจ้าทั้งหลายบริสุทธิ์แล้วหรือ? แม่เจ้าทั้งหลายเป็นผู้บริสุทธิ์ใน  
<span class="LineNumber"> 019 </span>อาบัติปาราชิกเหล่านี้แล้ว เหตุนั้น จึงนิ่ง ดิฉันทรงความนี้ไว้ด้วยอย่างนี้แล.  
<span class="LineNumber"> 020 </span>						ปาราชิกกัณฑ์ จบ  
<span class="LineNumber"> 021 </span>						_______________  
