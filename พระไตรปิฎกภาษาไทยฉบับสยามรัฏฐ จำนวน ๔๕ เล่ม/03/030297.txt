<span class="LineNumber"> 001 </span>		ฉัตตุปาหนวรรค สิกขาบทที่ ๑๓  
<span class="LineNumber"> 002 </span>		เรื่องภิกษุณีรูปหนึ่ง  
<span class="LineNumber"> 003 </span>	[๔๘๐] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีรูปหนึ่งไม่มีผ้ารัดถัน เข้าไปเพื่อบิณฑะในหมู่  
<span class="LineNumber"> 005 </span>บ้าน ลมบ้าหมูพัดเวิกผ้าสังฆาฏิขึ้นที่ถนนนั้น. คนทั้งหลายได้ส่งเสียงว่าถันและท้องของแม่เจ้าสวย  
<span class="LineNumber"> 006 </span>ภิกษุณีรูปนั้นถูกคนทั้งหลายเยาะเย้ยได้เป็นผู้เก้อเขิน ครั้นนางไปถึงสำนักแล้ว ได้เล่าเรื่องนั้นให้  
<span class="LineNumber"> 007 </span>ภิกษุณีทั้งหลายฟัง.  
<span class="LineNumber"> 008 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนภิกษุณีจึงไม่มี  
<span class="LineNumber"> 009 </span>ผ้ารัดถัน เข้าบ้านเล่า.  
<span class="LineNumber"> 010 </span>		ทรงสอบถาม  
<span class="LineNumber"> 011 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีไม่มีผ้ารัดถัน  
<span class="LineNumber"> 012 </span>เข้าบ้าน จริงหรือ?  
<span class="LineNumber"> 013 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 014 </span>		ทรงติเตียนแล้วบัญญัติสิกขาบท  
<span class="LineNumber"> 015 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีจึงไม่มีผ้ารัดถันเข้า  
<span class="LineNumber"> 016 </span>บ้านเล่า การกระทำของนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 017 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 018 </span>		พระบัญญัติ  
<span class="LineNumber"> 019 </span>	๑๕๑. ๑๓. อนึ่ง ภิกษุณีใด ไม่มีผ้ารัดถัน เข้าบ้าน เป็นปาจิตตีย์.  
<span class="LineNumber"> 020 </span>		เรื่องภิกษุณีรูปหนึ่ง จบ.  
<span class="LineNumber"> 021 </span>		สิกขาบทวิภังค์  
<span class="LineNumber"> 022 </span>	[๔๘๑] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 023 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 024 </span>ที่ทรงประสงค์ในอรรถนี้.  
<span class="LineNumber"> 025 </span>	บทว่า ไม่มีผ้ารัดถัน คือ ปราศจากผ้ารัดนม.  
