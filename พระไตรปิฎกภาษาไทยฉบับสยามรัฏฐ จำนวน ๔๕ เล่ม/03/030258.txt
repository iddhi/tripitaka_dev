<span class="LineNumber"> 001 </span>		กุมารีภูตวรรค สิกขาบทที่ ๗  
<span class="LineNumber"> 002 </span>		เรื่องภิกษุณีถุลลนันทา  
<span class="LineNumber"> 003 </span>	[๔๒๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น สิกขมานารูปหนึ่งเข้าไปหาภิกษุณีถุลลนันทา  
<span class="LineNumber"> 005 </span>ขออุปสมบท. ภิกษุณีถุลลนันทากล่าวกะสิกขมานารูปนั้นว่า ดูกรแม่เจ้า ถ้าเธอจักให้จีวรแก่เรา เมื่อ  
<span class="LineNumber"> 006 </span>ได้เช่นนี้ เราจึงจะให้เธออุปสมบท แล้วไม่ให้นางอุปสมบท ไม่ขวนขวายเพื่อให้นางอุปสมบท จึง  
<span class="LineNumber"> 007 </span>สิกขมานารูปนั้นได้แจ้งเรื่องนั้นแก่ภิกษุณีทั้งหลาย.  
<span class="LineNumber"> 008 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนแม่เจ้าถุลลนันทา  
<span class="LineNumber"> 009 </span>จึงได้กล่าวกะสิกขมานาว่า ดูกรแม่เจ้า ถ้าเธอจักให้จีวรแก่เรา เมื่อได้เช่นนี้ เราจึงจะให้เธออุปสมบท  
<span class="LineNumber"> 010 </span>แล้วไม่ให้นางอุปสมบท ไม่ขวนขวายเพื่อให้นางอุปสมบทเล่า ...  
<span class="LineNumber"> 011 </span>		ทรงสอบถาม  
<span class="LineNumber"> 012 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีถุลลนันทา  
<span class="LineNumber"> 013 </span>ได้กล่าวกะสิกขมานาว่า ดูกรแม่เจ้า ถ้าเธอจักให้จีวรแก่เรา เมื่อได้เช่นนี้ เราจึงจะให้เธออุปสมบท  
<span class="LineNumber"> 014 </span>แล้วไม่ให้นางอุปสมบท ไม่ขวนขวายเพื่อให้นางอุปสมบท จริงหรือ?  
<span class="LineNumber"> 015 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 016 </span>		ทรงติเตียนแล้วบัญญัติสิกขาบท  
<span class="LineNumber"> 017 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีถุลลนันทาจึงได้กล่าว  
<span class="LineNumber"> 018 </span>กะสิกขมานาว่า ดูกรแม่เจ้า ถ้าเธอจักให้จีวรแก่เรา เมื่อได้เช่นนี้ เราจึงจะให้เธออุปสมบท แล้ว  
<span class="LineNumber"> 019 </span>ไม่ให้นางอุปสมบท ไม่ขวนขวายเพื่อให้นางอุปสมบทเล่า การกระทำของนางนั่น ไม่เป็นไปเพื่อ  
<span class="LineNumber"> 020 </span>ความเลื่อมใสของชุมชนที่ยังไม่เลื่อมใส ...  
<span class="LineNumber"> 021 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 022 </span>		พระบัญญัติ  
<span class="LineNumber"> 023 </span>	๑๓๒. ๗. อนึ่ง ภิกษุณีใด กล่าวกะสิกขมานาว่า ดูกรแม่เจ้า ถ้าเธอจักให้จีวรแก่  
<span class="LineNumber"> 024 </span>เรา เมื่อได้เช่นนี้ เราจึงจะให้อุปสมบท ดังนี้แล้ว นางไม่มีอันตราย ในภายหลัง ไม่ให้  
<span class="LineNumber"> 025 </span>อุปสมบท ไม่ทำการขวนขวายเพื่อให้อุปสมบท เป็นปาจิตตีย์.  
<span class="LineNumber"> 026 </span>		เรื่องภิกษุณีถุลลนันทา จบ.  
