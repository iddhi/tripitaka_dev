<span class="LineNumber"> 001 </span>		กุมารีภูตวรรค สิกขาบทที่ ๓  
<span class="LineNumber"> 002 </span>		เรื่องภิกษุณีหลายรูป  
<span class="LineNumber"> 003 </span>	[๔๐๙] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีทั้งหลายพากันบวชสามเณรีผู้มีอายุครบ ๒๐ ปี  
<span class="LineNumber"> 005 </span>ผู้ได้ศึกษาสิกขาในธรรม ๖ ประการตลอด ๒ ปีแล้ว แต่สงฆ์ยังมิได้สมมติ.  
<span class="LineNumber"> 006 </span>	ภิกษุณีทั้งหลายพากันกล่าวอย่างนี้ว่า มานี่ สิกขมานา เธอจงรู้สิ่งนี้ จงประเคนสิ่งนี้  
<span class="LineNumber"> 007 </span>จงนำสิ่งนี้มา ฉันต้องการสิ่งนี้ ท่านจงทำสิ่งนี้ให้เป็นกัปปิยะ.  
<span class="LineNumber"> 008 </span>	เธอเหล่านั้นกล่าวอย่างนี้ว่า แม่เจ้า พวกดิฉันไม่ใช่สิกขมานา พวกดิฉันเป็นภิกษุณี.  
<span class="LineNumber"> 009 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนภิกษุณีทั้งหลายจึง  
<span class="LineNumber"> 010 </span>ได้บวชสามเณรีผู้มีอายุครบ ๒๐ ปี ผู้ได้ศึกษาสิกขาในธรรม ๖ ประการ ตลอด ๒ ปีแล้ว แต่  
<span class="LineNumber"> 011 </span>สงฆ์ยังมิได้สมมติเล่า ...  
<span class="LineNumber"> 012 </span>		ทรงสอบถาม  
<span class="LineNumber"> 013 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า พวกภิกษุณีพากัน  
<span class="LineNumber"> 014 </span>บวชสามเณรีผู้มีอายุครบ ๒๐ ปี ผู้ได้ศึกษาสิกขาในธรรม ๖ ประการ ตลอด ๒ ปีแล้ว แต่สงฆ์  
<span class="LineNumber"> 015 </span>ยังมิได้สมมติ จริงหรือ?  
<span class="LineNumber"> 016 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 017 </span>		ทรงติเตียนแล้วบัญญัติสิกขาบท  
<span class="LineNumber"> 018 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนพวกภิกษุณีจึงได้บวชสามเณรี  
<span class="LineNumber"> 019 </span>ผู้มีอายุครบ ๒๐ ปี ผู้ได้ศึกษาสิกขาในธรรม ๖ ประการตลอด ๒ ปีแล้ว แต่สงฆ์ยังมิได้สมมติเล่า  
<span class="LineNumber"> 020 </span>การกระทำของพวกนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ... ครั้นแล้ว ทรง  
<span class="LineNumber"> 021 </span>ทำธรรมีกถา รับสั่งกะภิกษุทั้งหลายว่า  
<span class="LineNumber"> 022 </span>	ดูกรภิกษุทั้งหลาย เราอนุญาตให้สงฆ์สมมติการอุปสมบทแก่สามเณรีผู้มีอายุครบ ๒๐ ปี ผู้  
<span class="LineNumber"> 023 </span>ได้ศึกษาสิกขาในธรรม ๖ ประการ ตลอด ๒ ปีแล้ว  
<span class="LineNumber"> 024 </span>	ดูกรภิกษุทั้งหลาย ก็แลวิธีการให้สมมติการอุปสมบทนั้น สงฆ์พึงให้อย่างนี้:  
