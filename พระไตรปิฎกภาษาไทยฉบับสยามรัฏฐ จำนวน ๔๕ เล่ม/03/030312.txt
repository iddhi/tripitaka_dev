<span class="LineNumber"> 001 </span>ภิกษุณีอาพาธตอบว่า แม่เจ้า เมื่อก่อนพวกดิฉันขอปลาเขามาฉัน ด้วยเหตุที่ฉันปลานั้น  
<span class="LineNumber"> 002 </span>พวกดิฉันจึงมีความผาสุก แต่บัดนี้ พวกดิฉันรังเกียจอยู่ว่า พระผู้มีพระภาคทรงห้ามเสียแล้ว จึง  
<span class="LineNumber"> 003 </span>ไม่กล้าขอ เพราะเหตุที่ไม่ได้ฉันปลานั้น ความผาสุกจึงไม่มีแก่พวกดิฉัน.  
<span class="LineNumber"> 004 </span>ภิกษุทั้งหลายได้กราบทูลเรื่องนั้นแด่พระผู้มีพระภาค.  
<span class="LineNumber"> 005 </span>		ทรงอนุญาตปลา  
<span class="LineNumber"> 006 </span>พระผู้มีพระภาคทรงอนุญาตว่า ดูกรภิกษุทั้งหลาย เราอนุญาตให้ภิกษุณีผู้อาพาธขอปลาเขามา  
<span class="LineNumber"> 007 </span>ฉันได้.  
<span class="LineNumber"> 008 </span>ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 009 </span>		พระอนุบัญญัติ  
<span class="LineNumber"> 010 </span>๒๒๖. ๕. ก. อนึ่ง ภิกษุณีใด ไม่เป็นไข้ ขอปลามาฉัน ภิกษุณีนั้นพึงแสดงคืนว่า  
<span class="LineNumber"> 011 </span>แม่เจ้า ดิฉันต้องธรรมที่น่าติ ไม่เป็นสัปปายะ ควรจะแสดงคืน ดิฉันแสดงคืนธรรมนั้น.  
<span class="LineNumber"> 012 </span>		เรื่องภิกษุณีอาพาธ จบ.  
<span class="LineNumber"> 013 </span>		สิกขาบทวิภังค์  
<span class="LineNumber"> 014 </span>บทว่า อนึ่ง  ...  ใด ความว่า ผู้ใด คือ ผู้เช่นใด  ...  
<span class="LineNumber"> 015 </span>บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 016 </span>ที่ทรงประสงค์ในอรรถนี้.  
<span class="LineNumber"> 017 </span>ที่ชื่อว่า ไม่เป็นไข้ คือ เว้นปลาก็มีความผาสุก.  
<span class="LineNumber"> 018 </span>ที่ชื่อว่า เป็นไข้ คือ เว้นปลาแล้วไม่มีความผาสุก.  
<span class="LineNumber"> 019 </span>ที่ชื่อว่า ปลา ได้แก่ สัตว์ที่เขาเรียกว่าเกิดในน้ำ.  
<span class="LineNumber"> 020 </span>ภิกษุณีไม่เป็นไข้ ขอเขามาเพื่อประโยชน์ตน เป็นทุกกฏในประโยค ได้มารับประเคนไว้  
<span class="LineNumber"> 021 </span>ด้วยตั้งใจว่า จักฉัน ต้องอาบัติทุกกฏ ฉัน ต้องอาบัติปาฏิเทสนียะทุกๆ คำกลืน.  
<span class="LineNumber"> 022 </span>		บทภาชนีย์  
<span class="LineNumber"> 023 </span>		ติกะปาฏิเทสนียะ  
<span class="LineNumber"> 024 </span>ภิกษุณีไม่เป็นไข้ สำคัญว่าไม่เป็นไข้ ขอปลามาฉัน ต้องอาบัติปาฏิเทสนียะ.  
