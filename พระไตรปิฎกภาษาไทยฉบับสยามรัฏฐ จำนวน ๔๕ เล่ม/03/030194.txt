<span class="LineNumber"> 001 </span>		จิตตาคารวรรค สิกขาบทที่ ๑๐  
<span class="LineNumber"> 002 </span>		เรื่องภิกษุณีฉัพพัคคีย์  
<span class="LineNumber"> 003 </span>	[๓๒๕] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีฉัพพัคคีย์พากันสอนติรัจฉานวิชา. คนทั้ง  
<span class="LineNumber"> 005 </span>หลายพากันเพ่งโทษ ติเตียน โพนทะนาว่า ไฉนภิกษุณีทั้งหลายจึงได้สอนติรัจฉานวิชา เหมือน  
<span class="LineNumber"> 006 </span>เหล่าสตรีคฤหัสถ์ผู้บริโภคกามเล่า?  
<span class="LineNumber"> 007 </span>	ภิกษุณีทั้งหลายได้ยินคนพวกนั้นเพ่งโทษ ติเตียน โพนทะนาอยู่ บรรดาที่เป็นผู้มักน้อย ...  
<span class="LineNumber"> 008 </span>ต่างก็เพ่งโทษ ติเตียน โพนทะนาว่า ไฉนภิกษุณีฉัพพัคคีย์จึงได้สอนติรัจฉานวิชาเล่า ...  
<span class="LineNumber"> 009 </span>		ทรงสอบถาม  
<span class="LineNumber"> 010 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณีฉัพพัคคีย์  
<span class="LineNumber"> 011 </span>สอนติรัจฉานวิชา จริงหรือ?  
<span class="LineNumber"> 012 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 013 </span>		ทรงติเตียนแล้วบัญญัติสิกขาบท  
<span class="LineNumber"> 014 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีฉัพพัคคีย์จึงได้พากัน  
<span class="LineNumber"> 015 </span>สอนติรัจฉานวิชาเล่า การกระทำของพวกนางนั่น ไม่เป็นไปเพื่อความเลื่อมใสของชุมชนที่ยังไม่  
<span class="LineNumber"> 016 </span>เลื่อมใส ...  
<span class="LineNumber"> 017 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 018 </span>		พระบัญญัติ  
<span class="LineNumber"> 019 </span>	๑๐๕. ๑๐. อนึ่ง ภิกษุณีใด สอนติรัจฉานวิชา เป็นปาจิตตีย์.  
<span class="LineNumber"> 020 </span>		เรื่องภิกษุณีฉัพพัคคีย์ จบ.  
<span class="LineNumber"> 021 </span>		สิกขาบทวิภังค์  
<span class="LineNumber"> 022 </span>	[๓๒๖] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 023 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 024 </span>ที่ทรงประสงค์ในอรรถนี้.  
