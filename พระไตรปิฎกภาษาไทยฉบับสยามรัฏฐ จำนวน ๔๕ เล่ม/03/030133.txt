<span class="LineNumber"> 001 </span>		อันธการวรรค สิกขาบทที่ ๑๐  
<span class="LineNumber"> 002 </span>		เรื่องภิกษุณีจัณฑกาลี  
<span class="LineNumber"> 003 </span>	[๒๑๗] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี ครั้งนั้น ภิกษุณีจัณฑกาลีทะเลาะกับภิกษุณีทั้งหลาย แล้ว  
<span class="LineNumber"> 005 </span>ร้องไห้ประหารตนเอง.  
<span class="LineNumber"> 006 </span>	บรรดาภิกษุณีที่เป็นผู้มักน้อย ... ต่างพากันเพ่งโทษ ติเตียน โพนทะนาว่า ไฉนแม่เจ้า  
<span class="LineNumber"> 007 </span>จัณฑกาลีจึงได้พร่ำตีตนแล้วร้องไห้เล่า.  
<span class="LineNumber"> 008 </span>		ทรงสอบถาม  
<span class="LineNumber"> 009 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีจัณฑกาลี  
<span class="LineNumber"> 010 </span>พร่ำตีตนแล้วร้องไห้ จริงหรือ?  
<span class="LineNumber"> 011 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 012 </span>		ทรงติเตียนแล้วบัญญัติสิกขาบท  
<span class="LineNumber"> 013 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีจัณฑกาลีจึงได้พร่ำตี  
<span class="LineNumber"> 014 </span>ตนแล้วร้องไห้เล่า การกระทำของนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 015 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 016 </span>		พระบัญญัติ  
<span class="LineNumber"> 017 </span>	๗๕. ๑๐. อนึ่ง ภิกษุณีใด พร่ำตีตนแล้วร้องไห้ เป็นปาจิตตีย์.  
<span class="LineNumber"> 018 </span>		เรื่องภิกษุณีจัณฑกาลี จบ.  
<span class="LineNumber"> 019 </span>		สิกขาบทวิภังค์  
<span class="LineNumber"> 020 </span>	[๒๑๘] บทว่า อนึ่ง  ...  ใด ความว่า ผู้ใด คือ ผู้เช่นใด ...  
<span class="LineNumber"> 021 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี ที่  
<span class="LineNumber"> 022 </span>ทรงประสงค์ในอรรถนี้.  
<span class="LineNumber"> 023 </span>	บทว่า ตน คือ ร่างกายของตน.  
<span class="LineNumber"> 024 </span>	พร่ำตี แล้วร้องไห้ ต้องอาบัติปาจิตตีย์.  
<span class="LineNumber"> 025 </span>	ตี ไม่ร้องไห้ ต้องอาบัติทุกกฏ.  
<span class="LineNumber"> 026 </span>	ร้องไห้ ไม่ตี ต้องอาบัติทุกกฏ  
