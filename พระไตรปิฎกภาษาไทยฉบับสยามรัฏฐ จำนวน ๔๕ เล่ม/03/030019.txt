<span class="LineNumber"> 001 </span>	จึงมหาอำมาตย์เหล่านั้นพูดว่า แม่เจ้าพูดจริงแท้ แล้วได้ตัดสินโรงเก็บของนั้นให้แก่  
<span class="LineNumber"> 002 </span>ภิกษุณีสงฆ์.  
<span class="LineNumber"> 003 </span>	ครั้นบุรุษนั้นแพ้คดีแล้ว จึงเพ่งโทษ ติเตียน โพนทะนาว่า ภิกษุณีโล้นเหล่านี้ไม่เป็น  
<span class="LineNumber"> 004 </span>สมณะ เป็นหญิงฉ้อโกง ไฉนจึงได้ให้ผู้พิพากษาริบโรงเก็บของของเราเสียเล่า.  
<span class="LineNumber"> 005 </span>	ภิกษุณีถุลลนันทาได้แจ้งความเรื่องนั้นแก่มหาอำมาตย์. มหาอำมาตย์ได้ให้ปรับไหมบุรุษนั้น.  
<span class="LineNumber"> 006 </span>	ครั้นบุรุษนั้นถูกปรับไหมแล้ว ได้ให้สร้างที่พักอาชีวกไว้ใกล้ๆ สำนักภิกษุณี แล้วส่งพวก  
<span class="LineNumber"> 007 </span>อาชีวกไปอยู่ด้วยสั่งว่า จงช่วยกันกล่าวล่วงเกินภิกษุณีพวกนั้น.  
<span class="LineNumber"> 008 </span>	ภิกษุณีถุลลนันทาได้แจ้งความนั้นแก่มหาอำมาตย์. มหาอำมาตย์ได้ให้จองจำเขาแล้ว. พวก  
<span class="LineNumber"> 009 </span>ชาวบ้านพากันเพ่งโทษ ติเตียน โพนทะนาว่า ครั้งแรกพวกภิกษุณีได้ให้เจ้าหน้าที่ริบโรงเก็บของ  
<span class="LineNumber"> 010 </span>ครั้งที่สองให้ปรับไหม ครั้งที่สามให้จองจำ คราวนี้เห็นทีจะให้ประหารชีวิต. พวกภิกษุณีได้ยิน  
<span class="LineNumber"> 011 </span>ชาวบ้านพวกนั้นเพ่งโทษ ติเตียน โพนทะนาอยู่. บรรดาที่เป็นผู้มักน้อย ...  ต่างก็เพ่งโทษ ติเตียน  
<span class="LineNumber"> 012 </span>โพนทะนาว่าไฉนแม่เจ้าถุลลนันทาจึงได้ชอบเป็นคนกล่าวหาเรื่องเล่า แล้วแจ้งเรื่องนั้นแก่ภิกษุ  
<span class="LineNumber"> 013 </span>ทั้งหลายๆ ได้กราบทูลเรื่องนั้นแด่พระผู้มีพระภาค.  
<span class="LineNumber"> 014 </span>		ทรงสอบถาม  
<span class="LineNumber"> 015 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีถุลลนันทา  
<span class="LineNumber"> 016 </span>ชอบกล่าวหาเรื่อง จริงหรือ?  
<span class="LineNumber"> 017 </span>	ภิกษุเหล่านั้นกราบทูลว่า จริง พระพุทธเจ้าข้า.  
<span class="LineNumber"> 018 </span>		ทรงติเตียนแล้วบัญญัติสิกขาบท  
<span class="LineNumber"> 019 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนภิกษุณีถุลลนันทา จึงได้ชอบ  
<span class="LineNumber"> 020 </span>กล่าวหาเรื่องเล่า การกระทำของนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ...  
<span class="LineNumber"> 021 </span>	ดูกรภิกษุทั้งหลาย ก็แลภิกษุณีทั้งหลาย จงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 022 </span>		พระบัญญัติ  
<span class="LineNumber"> 023 </span>	๙.๑. อนึ่ง ภิกษุณีใด ชอบกล่าวหาเรื่องกับคหบดีก็ดี บุตรคหบดีก็ดี ทาสก็ดี กรรมกร  
<span class="LineNumber"> 024 </span>ก็ดี โดยที่สุด แม้สมณะปริพาชก ภิกษุณีนี้ต้องธรรมคือสังฆาทิเสส ชื่อนิสสารณียะ มีอันให้  
<span class="LineNumber"> 025 </span>ต้องอาบัติขณะแรกทำ.  
<span class="LineNumber"> 026 </span>				เรื่องอุบาสกกับภิกษุณีถุลลนันทา จบ. 
