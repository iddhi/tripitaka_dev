<span class="LineNumber"> 001 </span>		นัคควรรค สิกขาบทที่ ๑๐  
<span class="LineNumber"> 002 </span>		เรื่องอุบาสกคนหนึ่ง  
<span class="LineNumber"> 003 </span>	[๒๕๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น อุบาสกคนหนึ่งให้ช่างสร้างวิหารหลังหนึ่ง  
<span class="LineNumber"> 005 </span>อุทิศสงฆ์ ในงานฉลองวิหารนั้น เขามีความประสงค์จะถวายอกาลจีวรแก่สงฆ์ทั้งสองฝ่าย แต่  
<span class="LineNumber"> 006 </span>สมัยนั้น สงฆ์ทั้งสองฝ่ายกรานกฐินแล้ว จึงอุบาสกเข้าไปหาสงฆ์แล้วขอการเดาะกฐิน ภิกษุทั้ง  
<span class="LineNumber"> 007 </span>กราบทูลเรื่องนั้นแด่พระผู้มีพระภาค.  
<span class="LineNumber"> 008 </span>	ลำดับนั้นแล พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 009 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตเพื่อเดาะกฐิน แต่  
<span class="LineNumber"> 010 </span>พึงเดาะอย่างนี้.  
<span class="LineNumber"> 011 </span>	อันภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา ว่าดังนี้:  
<span class="LineNumber"> 012 </span>		กรรมวาจา  
<span class="LineNumber"> 013 </span>	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์ถึงที่แล้ว สงฆ์พึงเดาะ  
<span class="LineNumber"> 014 </span>กฐิน นี่เป็นญัตติ.  
<span class="LineNumber"> 015 </span>	ท่านเจ้าข้า ขอสงฆ์จงฟังข้าพเจ้า สงฆ์ย่อมเดาะกฐิน การเดาะกฐิน ชอบแก่ท่าน  
<span class="LineNumber"> 016 </span>ผู้ใด ท่านผู้นั้นพึงพูด.  
<span class="LineNumber"> 017 </span>	กฐินอันสงฆ์เดาะแล้ว ชอบแก่สงฆ์ เหตุนั้นจึงนิ่ง ข้าพเจ้าทรงความนี้ไว้ ด้วยอย่างนี้.  
<span class="LineNumber"> 018 </span>	[๒๕๔] ครั้นแล้ว อุบาสกนั้นเข้าไปหาภิกษุณีสงฆ์ขอเดาะกฐิน. ภิกษุณีถุลลนันทาห้าม  
<span class="LineNumber"> 019 </span>การเดาะกฐินว่า จีวรจักมีแก่พวกข้าพเจ้า จึงอุบาสกนั้นเพ่งโทษ ติเตียน โพนทะนาว่า ไฉน  
<span class="LineNumber"> 020 </span>ภิกษุณีทั้งหลายจึงไม่ให้การเดาะกฐินแก่พวกเราเล่า.  
<span class="LineNumber"> 021 </span>	ภิกษุณีทั้งหลายได้ยินอุบาสกนั้นเพ่งโทษ ติเตียน โพนทะนาอยู่. บรรดาที่เป็นผู้มักน้อย ...  
<span class="LineNumber"> 022 </span>ต่างก็เพ่งโทษ ติเตียน โพนทะนาว่า ไฉนแม่เจ้าถุลลนันทาจึงได้ห้ามการเดาะกฐินอันเป็นไปแล้ว  
<span class="LineNumber"> 023 </span>โดยธรรมเล่า.  
<span class="LineNumber"> 024 </span>		ทรงสอบถาม  
<span class="LineNumber"> 025 </span>	พระผู้มีพระภาคพุทธเจ้าทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุณี  
<span class="LineNumber"> 026 </span>ถุลลนันทาห้ามการเดาะกฐินอันเป็นไปแล้วโดยธรรมจริงหรือ?.  
<span class="LineNumber"> 027 </span>	ภิกษุทั้งหลายกราบทูลว่า จริง พระพุทธเจ้าข้า.  
