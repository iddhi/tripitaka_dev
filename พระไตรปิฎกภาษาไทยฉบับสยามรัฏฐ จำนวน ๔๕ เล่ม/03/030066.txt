<span class="LineNumber"> 001 </span>		ปัตตวรรค สิกขาบทที่ ๔  
<span class="LineNumber"> 002 </span>		เรื่องภิกษุณีถุลลนันทา  
<span class="LineNumber"> 003 </span>	[๑๑๐] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุณีถุลลนันทาอาพาธ มีอุบาสกคนหนึ่งเข้าไป  
<span class="LineNumber"> 005 </span>เยี่ยมภิกษุณีถุลลนันทาถึงสำนัก แล้วได้ถามนางดังนี้ว่า ข้าแต่แม่เจ้า ท่านไม่สบายหรือ จงกรุณา  
<span class="LineNumber"> 006 </span>ใช้ข้าพเจ้า ให้นำของสิ่งไรมาถวาย.  
<span class="LineNumber"> 007 </span>	นางตอบว่า อาวุโส ฉันต้องการเนยใส.  
<span class="LineNumber"> 008 </span>	จึงอุบาสกนั้นได้ไปนำเนยใสราคาหนึ่งกหาปณะ จากร้านของชาวตลาดคนหนึ่ง มาถวาย  
<span class="LineNumber"> 009 </span>ภิกษุณีถุลลนันทา.  
<span class="LineNumber"> 010 </span>	นางกล่าวอย่างนี้ว่า อาวุโส ความต้องการของฉันไม่ใช่เนยใส ฉันต้องการน้ำมัน.  
<span class="LineNumber"> 011 </span>	จึงอุบาสกนั้นได้เดินกลับเข้าไปหาชาวตลาดคนนั้นแล้วบอกกะเขาดังนี้ว่า แม่เจ้าไม่ต้องการ  
<span class="LineNumber"> 012 </span>เนยใสจ้ะ ต้องการน้ำมัน ขอท่านจงรับคืนเนยใสของท่าน โปรดให้น้ำมันแก่ข้าพเจ้า.  
<span class="LineNumber"> 013 </span>	ชาวตลาดตอบว่า นี่นาย ถ้าพวกข้าพเจ้ารับสิ่งของที่ขายไปแล้วคืนมาอีก เมื่อไรสินค้าของ  
<span class="LineNumber"> 014 </span>พวกข้าพเจ้าจึงจักขายหมดไป เนยใสท่านซื้อไปด้วยราคาเนยใสแล้ว จงนำราคาค่าน้ำมันมา จึงจัก  
<span class="LineNumber"> 015 </span>นำน้ำมันไปได้.  
<span class="LineNumber"> 016 </span>	อุบาสกผู้นั้นจึงเพ่งโทษ ติเตียน โพนทะนาขึ้นในทันใดนั้นแลว่า แม่เจ้าถุลลนันทา  
<span class="LineNumber"> 017 </span>ออกปากขอของอย่างหนึ่งแล้ว ไฉนจึงได้ออกปากขอของอย่างอื่นอีกเล่า.  
<span class="LineNumber"> 018 </span>	ภิกษุณีทั้งหลายได้ยินอุบาสกนั้นเพ่งโทษ ติเตียน โพนทะนาอยู่. บรรดาที่เป็นผู้มักน้อย ...  
<span class="LineNumber"> 019 </span>ต่างก็เพ่งโทษ ติเตียน โพนทะนาว่า ไฉน แม่เจ้าถุลลนันทาออกปากขอของอย่างหนึ่งได้แล้ว จึงได้  
<span class="LineNumber"> 020 </span>ออกปากขอของอย่างอื่นอีกเล่า แล้วได้แจ้งเรื่องนั้นแก่ภิกษุทั้งหลาย ภิกษุทั้งหลายได้กราบทูล  
<span class="LineNumber"> 021 </span>เรื่องนั้นแด่พระผู้มีพระภาค.  
<span class="LineNumber"> 022 </span>		ทรงสอบถาม  
<span class="LineNumber"> 023 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีถุลลนันทา  
<span class="LineNumber"> 024 </span>ออกปากขอของอย่างหนึ่งได้แล้ว ออกปากขอของอย่างอื่นอีก จริงหรือ?  
<span class="LineNumber"> 025 </span>	ภิกษุทั้งหลายกราบทูลว่า จริง พระพุทธเจ้าข้า.  
