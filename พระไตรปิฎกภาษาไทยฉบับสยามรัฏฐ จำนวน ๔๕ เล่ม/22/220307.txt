<span class="LineNumber"> 001 </span>ทายกก่อนแต่จะให้ทานเป็นผู้ดีใจ กำลังให้ทานอยู่ย่อมยังจิตให้เลื่อมใส 
<span class="LineNumber"> 002 </span>ครั้นให้ทานแล้วย่อมปลื้มใจ นี้เป็นยัญสมบัติปฏิคาหกผู้สำรวมประพฤติ
<span class="LineNumber"> 003 </span>พรหมจรรย์ทั้งหลาย คือ ท่านผู้ปราศจากราคะ ปราศจากโทสะ ปราศจาก
<span class="LineNumber"> 004 </span>โมหะ ไม่มีอาสวะย่อมเป็นเขตถึงพร้อมแห่งยัญ ทายกต้อนรับปฏิคาหก
<span class="LineNumber"> 005 </span>ด้วยตนเอง ถวายทานด้วยมือตนเอง ยัญนั้นย่อมมีผลมากเพราะตน
<span class="LineNumber"> 006 </span>(ทายกผู้ให้ทาน) และเพราะผู้อื่น (ปฏิคาหก) ทายกผู้มีปัญญา มีศรัทธา 
<span class="LineNumber"> 007 </span>เป็นบัณฑิต มีใจพ้นจากความตระหนี่ครั้นบำเพ็ญทานอย่างนี้แล้ว ย่อม
<span class="LineNumber"> 008 </span>เข้าถึงโลกที่เป็นสุขไม่มีความเบียดเบียน ฯ
<span class="LineNumber"> 009 </span>		           จบสูตรที่ ๗
<span class="LineNumber"> 010 </span>		         ๘. อัตตการีสูตร
<span class="LineNumber"> 011 </span> 	[๓๐๙] ครั้งนั้นแล พราหมณ์คนหนึ่ง เข้าไปเฝ้าพระผู้มีพระภาคถึงที่   ประทับ ได้
<span class="LineNumber"> 012 </span>ปราศรัยกับพระผู้มีพระภาค ครั้นผ่านการปราศรัยพอให้ระลึกถึงกันไปแล้ว จึงนั่ง ณ ที่ควรส่วน
<span class="LineNumber"> 013 </span>ข้างหนึ่ง ครั้นแล้วได้กราบทูลพระผู้มีพระภาคว่า  ข้าแต่พระโคดมผู้เจริญ ข้าแต่พระโคดมผู้เจริญ
<span class="LineNumber"> 014 </span> ก็ข้าพระองค์มีวาทะอย่างนี้ มีทิฐิอย่างนี้ว่า การทำเพื่อตนไม่มี การทำเพื่อผู้อื่นไม่มี พระผู้มี
<span class="LineNumber"> 015 </span>พระภาคตรัสว่า ดูกรพราหมณ์ เราอย่าได้เห็นหรือได้ฟังคำของบุคคลผู้กล่าวว่า เรามีวาทะอย่างนี้
<span class="LineNumber"> 016 </span> มีทิฐิอย่างนี้ ก็บุคคลเมื่อก้าวไปเองได้ ถอยกลับเองได้ ไฉนเล่าจักกล่าวอย่างนี้ว่า การทำเพื่อ
<span class="LineNumber"> 017 </span>ตนไม่มีการทำเพื่อผู้อื่นไม่มี ดูกรพราหมณ์ ท่านจะสำคัญความข้อนั้นเป็นไฉน อารัพภธาตุ
<span class="LineNumber"> 018 </span>(ความเพียรเป็นเหตุปรารภ) มีอยู่หรือ ฯ
<span class="LineNumber"> 019 </span>     อ. อย่างนั้น ท่านพระโคดม ฯ
<span class="LineNumber"> 020 </span>     พ. เมื่ออารัพภธาตุมีอยู่ สัตว์ทั้งหลายผู้มีความปรารภย่อมปรากฏหรือ ฯ
<span class="LineNumber"> 021 </span>     อ. อย่างนั้น ท่านพระโคดม ฯ
<span class="LineNumber"> 022 </span>     พ. ดูกรพราหมณ์ การที่เมื่ออารัพภธาตุมีอยู่ สัตว์ทั้งหลายผู้มีความปรารภ  ย่อม
<span class="LineNumber"> 023 </span>ปรากฏ นี้แหละเป็นการทำเพื่อตน นี้แหละเป็นการทำเพื่อผู้อื่น ของสัตว์ทั้งหลาย  ดูกรพราหมณ์ 
<span class="LineNumber"> 024 </span>ท่านจะสำคัญความข้อนั้นเป็นไฉน นิกกมธาตุ (ความเพียรเป็นเครื่องก้าวออก) มีอยู่หรือ 
