<span class="LineNumber"> 001 </span>		        มุณฑราชวรรคที่ ๕
<span class="LineNumber"> 002 </span>		          ๑. อาทิยสูตร
<span class="LineNumber"> 003 </span> 	[๔๑] ครั้งนั้น ท่านอนาถบิณฑิกคฤหบดี เข้าไปเฝ้าพระผู้มีพระภาคถึงที่ประทับ 
<span class="LineNumber"> 004 </span>ถวายบังคมแล้วนั่ง ณ ที่ควรส่วนข้างหนึ่ง ครั้นแล้วพระผู้มีพระภาคได้ตรัสกับท่านอนาถบิณฑิก
<span class="LineNumber"> 005 </span>คฤหบดีว่า ดูกรคฤหบดี ประโยชน์ที่จะพึงถือเอาแต่โภคทรัพย์ ๕ ประการนี้ ๕ ประการเป็น
<span class="LineNumber"> 006 </span>ไฉน คือ อริยสาวกในธรรมวินัยนี้ย่อมใช้จ่ายโภคทรัพย์ที่ตนหามาได้ด้วยความหมั่น ความ
<span class="LineNumber"> 007 </span>ขยัน สะสมขึ้นด้วยกำลังแขน อาบเหงื่อต่างน้ำ ชอบธรรม ได้มาโดยธรรม เลี้ยงตนให้
<span class="LineNumber"> 008 </span>เป็นสุข ให้อิ่มหนำบริหารตนให้เป็นสุขสำราญ เลี้ยงมารดาบิดาให้เป็นสุข ให้อิ่มหนำ 
<span class="LineNumber"> 009 </span>บริหารให้เป็นสุขสำราญ เลี้ยงบุตร ภรรยา ทาสกรรมกร คนใช้ ให้เป็นสุข ให้อิ่มหนำ
<span class="LineNumber"> 010 </span>บริหารให้เป็นสุขสำราญ นี้เป็นประโยชน์ที่จะพึงถือเอาแต่โภคทรัพย์ข้อที่ ๑ ฯ
<span class="LineNumber"> 011 </span>     อีกประการหนึ่ง อริยสาวกย่อมใช้จ่ายโภคทรัพย์ที่ตนหามาได้ด้วยความหมั่น ความ
<span class="LineNumber"> 012 </span>ขยัน สะสมขึ้นด้วยกำลังแขน อาบเหงื่อต่างน้ำ ชอบธรรม ได้มาโดยธรรม เลี้ยงมิตรสหาย
<span class="LineNumber"> 013 </span>ให้เป็นสุข ให้อิ่มหนำ บริหารให้เป็นสุขสำราญ นี้เป็นประโยชน์ที่จะพึงถือเอาแต่โภคทรัพย์
<span class="LineNumber"> 014 </span>ข้อที่ ๒ ฯ
<span class="LineNumber"> 015 </span>     อีกประการหนึ่ง อริยสาวกย่อมใช้จ่ายโภคทรัพย์ที่ตนหามาได้ด้วยความหมั่น ความ
<span class="LineNumber"> 016 </span>ขยัน สะสมขึ้นด้วยกำลังแขน อาบเหงื่อต่างน้ำ ชอบธรรม ได้มาโดยธรรม ป้องกันอันตราย
<span class="LineNumber"> 017 </span>ที่เกิดแต่ไฟ น้ำ พระราชา โจร หรือทายาทผู้ไม่เป็นที่รัก ทำตนให้สวัสดี นี้เป็นประโยชน์
<span class="LineNumber"> 018 </span>ที่จะพึงถือเอาแต่โภคทรัพย์ข้อที่ ๓ ฯ
<span class="LineNumber"> 019 </span>     อีกประการหนึ่ง อริยสาวกย่อมใช้จ่ายโภคทรัพย์ที่ตนหามาได้ด้วยความหมั่น ความ
<span class="LineNumber"> 020 </span>ขยัน สะสมขึ้นด้วยกำลังแขน อาบเหงื่อต่างน้ำ ชอบธรรม ได้มาโดยธรรม ทำพลี ๕ 
<span class="LineNumber"> 021 </span>อย่าง คือ
<span class="LineNumber"> 022 </span>     ๑. ญาติพลี [บำรุงญาติ]
<span class="LineNumber"> 023 </span>     ๒. อติถิพลี [ต้อนรับแขก]
<span class="LineNumber"> 024 </span>     ๓. ปุพพเปตพลี [บำรุงญาติผู้ตายไปแล้วคือทำบุญอุทิศกุศลให้]
