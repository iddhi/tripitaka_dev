<span class="LineNumber"> 001 </span>                             สมณสูตร
<span class="LineNumber"> 002 </span>         [๕๔๖] ดูกรภิกษุทั้งหลาย สมณะหรือพราหมณ์เหล่าใดเหล่าหนึ่งไม่ทราบชัดซึ่งคุณ
<span class="LineNumber"> 003 </span>ของโลกโดยความเป็นคุณ ซึ่งโทษของโลกโดยความเป็นโทษและซึ่งอุบายเครื่องออกไปของ
<span class="LineNumber"> 004 </span>โลกโดยความเป็นอุบายเครื่องออกไป ตามความเป็นจริง สมณะหรือพราหมณ์เหล่านั้น เราไม่
<span class="LineNumber"> 005 </span>ยกย่องว่าเป็นสมณะในหมู่สมณะหรือว่าเป็นพราหมณ์ในหมู่พราหมณ์ และท่านเหล่านั้น หาทำ
<span class="LineNumber"> 006 </span>ให้แจ้งซึ่งประโยชน์แห่งความเป็นสมณะ และประโยชน์แห่งความเป็นพราหมณ์ด้วยปัญญาอันยิ่งเอง
<span class="LineNumber"> 007 </span>ในปัจจุบันเข้าถึงอยู่ไม่ ส่วนสมณะหรือพราหมณ์เหล่าใดเหล่าหนึ่ง ทราบชัดซึ่งคุณของโลกโดย
<span class="LineNumber"> 008 </span>ความเป็นคุณ ซึ่งโทษของโลกโดยความเป็นโทษ และซึ่งอุบายเครื่องออกไปของโลกโดยความ
<span class="LineNumber"> 009 </span>เป็นอุบายเครื่องออกไป ตามความเป็นจริง สมณะหรือพราหมณ์เหล่านั้น เรายกย่องว่าเป็นสมณะ
<span class="LineNumber"> 010 </span>ในหมู่สมณะ หรือว่าเป็นพราหมณ์ในหมู่พราหมณ์ และท่านเหล่านั้นย่อมทำให้แจ้งซึ่งประโยชน์
<span class="LineNumber"> 011 </span>แห่งความเป็นสมณะ และประโยชน์แห่งความเป็นพราหมณ์ ด้วยปัญญาอันยิ่งเอง ในปัจจุบัน
<span class="LineNumber"> 012 </span>เข้าถึงอยู่ ฯ
<span class="LineNumber"> 013 </span>                             โรณสูตร
<span class="LineNumber"> 014 </span>         [๕๔๗] ดูกรภิกษุทั้งหลาย การขับร้อง คือ การร้องไห้ในวินัยของพระอริยเจ้า การ
<span class="LineNumber"> 015 </span>ฟ้อนรำ คือ ความเป็นบ้าในวินัยของพระอริยเจ้า การหัวเราะจนเห็นฟันพร่ำเพรื่อ คือ ความ
<span class="LineNumber"> 016 </span>เป็นเด็กในวินัยของพระอริยเจ้า เพราะเหตุนั้นแหละ  จงละเสียโดยเด็ดขาดในการขับร้องฟ้อนรำ 
<span class="LineNumber"> 017 </span>เมื่อท่านทั้งหลายเบิกบานในธรรม ก็ควรแต่ยิ้มแย้ม ฯ
<span class="LineNumber"> 018 </span>                            อติตตสูตร
<span class="LineNumber"> 019 </span>         [๕๔๘] ดูกรภิกษุทั้งหลาย ความอิ่มในการเสพสิ่ง ๓ อย่างไม่มี๓ อย่างเป็นไฉน 
<span class="LineNumber"> 020 </span>คือ ในการเสพความหลับ ๑ ในการดื่มสุราและเมรัย ๑ ในการเสพเมถุนธรรม ๑ ดูกรภิกษุทั้งหลาย
<span class="LineNumber"> 021 </span> ความอิ่มในการเสพสิ่ง ๓ อย่างนี้แลไม่มี ฯ
