<span class="LineNumber"> 001 </span>     วิ. ข้าแต่พระแม่เจ้า ก็เหตุไร ลมหายใจออกและลมหายใจเข้า จึงเป็นกายสังขาร   
<span class="LineNumber"> 002 </span>วิตกและวิจาร จึงเป็นวจีสังขาร สัญญาและเวทนา จึงเป็นจิตตสังขาร? 
<span class="LineNumber"> 003 </span>     ธ. ดูกรวิสาขะผู้มีอายุ ลมหายใจออกและลมหายใจเข้าเหล่านี้ เป็นธรรมมีในกาย   
<span class="LineNumber"> 004 </span>เนื่องด้วยกาย ฉะนั้น ลมหายใจออกและลมหายใจเข้า จึงเป็นกายสังขาร บุคคลย่อมตรึก   
<span class="LineNumber"> 005 </span>ย่อมตรองก่อนแล้ว จึงเปล่งวาจา ฉะนั้น วิตกและวิจาร จึงเป็นวจีสังขาร สัญญาและเวทนา       
<span class="LineNumber"> 006 </span>เป็นธรรมมีในจิต เนื่องด้วยจิต ฉะนั้นสัญญาและเวทนา จึงเป็นจิตตสังขาร.   
<span class="LineNumber"> 007 </span>		     เรื่องสัญญาเวทยิตนิโรธ    
<span class="LineNumber"> 008 </span> 	[๕๑๐] วิ. ข้าแต่พระแม่เจ้า ก็การเข้าสัญญาเวทยิตนิโรธ เป็นอย่างไร? 
<span class="LineNumber"> 009 </span>     ธ. ดูกรวิสาขะผู้มีอายุ ภิกษุผู้เข้าสัญญาเวทยิตนิโรธ มิได้มีความคิดอย่างนี้ว่า เราจัก      
<span class="LineNumber"> 010 </span>เข้าสัญญาเวทยิตนิโรธ ว่าเรากำลังเข้าสัญญาเวทยิตนิโรธอยู่ ว่าเราเข้าสัญญาเวทยิตนิโรธแล้ว
<span class="LineNumber"> 011 </span>ก็แต่ความคิดอันนำเข้าไปเพื่อความเป็นอย่างนั้น อันท่านให้เกิดแล้วตั้งแต่แรก.    
<span class="LineNumber"> 012 </span>     วิ. ข้าแต่พระแม่เจ้า ก็เมื่อภิกษุเข้าสัญญาเวทยิตนิโรธ ธรรม คือ กายสังขาร วจี      
<span class="LineNumber"> 013 </span>สังขาร จิตตสังขาร อย่างไหน ย่อมดับไปก่อน?      
<span class="LineNumber"> 014 </span>     ธ. ดูกรวิสาขะผู้มีอายุ เมื่อภิกษุเข้าสัญญาเวทยิตนิโรธ วจีสังขารดับก่อน ต่อจากนั้น 
<span class="LineNumber"> 015 </span>กายสังขารก็ดับ จิตตสังขารดับทีหลัง.    
<span class="LineNumber"> 016 </span>     วิ. ข้าแต่พระแม่เจ้า ก็การออกจากสัญญาเวทยิตนิโรธสมาบัติ เป็นอย่างไร?      
<span class="LineNumber"> 017 </span>     ธ. ดูกรวิสาขะผู้มีอายุ ภิกษุผู้ออกจากสัญญาเวทยิตนิโรธสมาบัติ มิได้มีความคิดอย่าง 
<span class="LineNumber"> 018 </span>นี้ว่า เราจักออกจากสัญญาเวทยิตนิโรธสมาบัติ ว่าเรากำลังออกจากสัญญาเวทยิตนิโรธสมาบัติว่าเรา     
<span class="LineNumber"> 019 </span>ออกจากสัญญาเวทยิตนิโรธสมาบัติแล้ว ก็แต่ความคิดอันนำเข้าไปเพื่อความเป็นอย่างนั้น อัน    
<span class="LineNumber"> 020 </span>ท่านให้เกิดแล้วแต่แรก. 
<span class="LineNumber"> 021 </span>     วิ. ข้าแต่พระแม่เจ้า ก็เมื่อภิกษุออกจากสัญญาเวทยิตนิโรธสมาบัติ ธรรมคือกายสัง     
<span class="LineNumber"> 022 </span>ขาร วจีสังขาร จิตตสังขาร อย่างไหน เกิดขึ้นก่อน.       
<span class="LineNumber"> 023 </span>     ธ. ดูกรวิสาขะผู้มีอายุ เมื่อภิกษุออกจากสัญญาเวทยิตนิโรธสมาบัติ จิตตสังขารเกิด     
<span class="LineNumber"> 024 </span>ขึ้นก่อน ต่อจากนั้นกายสังขารก็เกิดขึ้น วจีสังขารเกิดขึ้นทีหลัง.
<span class="LineNumber"> 025 </span>     วิ. ข้าแต่พระแม่เจ้า ก็ผัสสะเท่าไร ย่อมถูกต้องภิกษุผู้ออกแล้วจากสัญญาเวทยิตนิโรธสมาบัติ?  
