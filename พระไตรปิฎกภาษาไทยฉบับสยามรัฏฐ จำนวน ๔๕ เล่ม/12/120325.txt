<span class="LineNumber"> 001 </span>		      ๗. จูฬตัณหาสังขยสูตร     
<span class="LineNumber"> 002 </span>		 ว่าด้วยข้อปฏิบัติธรรมเป็นที่สิ้นตัณหา 
<span class="LineNumber"> 003 </span> 	[๔๓๓] ข้าพเจ้าได้สดับมาแล้วอย่างนี้:     
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ที่ปราสาทแห่งมิคารมารดา (มหาอุบาสิกาวิสาขา      
<span class="LineNumber"> 005 </span>ผู้เป็นดังว่ามารดาแห่งมิคารเศรษฐี) ในวิหารบุพพาราม เขตพระนครสาวัตถี. ครั้งนั้น ท้าวสักกะ       
<span class="LineNumber"> 006 </span>จอมเทพ เข้าไปเฝ้าพระผู้มีพระภาคถึงที่ประทับ ถวายอภิวาทแล้ว ได้ยืนอยู่ ณ ที่ควรส่วนข้างหนึ่ง    
<span class="LineNumber"> 007 </span>ครั้นยืนเรียบร้อยแล้วได้ทูลถามพระผู้มีพระภาคดังนี้ว่า ข้าแต่พระองค์ผู้เจริญ กล่าวโดยย่อ ด้วยข้อ
<span class="LineNumber"> 008 </span>ปฏิบัติเพียงเท่าไร ภิกษุชื่อว่าน้อมไปแล้วในธรรมเป็นที่สิ้นแห่งตัณหา มีความสำเร็จล่วงส่วน       
<span class="LineNumber"> 009 </span>มีความปลอดโปร่งจากกิเลสเป็นเครื่องประกอบล่วงส่วน เป็นพรหมจารีล่วงส่วน มีที่สุดล่วงส่วน 
<span class="LineNumber"> 010 </span>เป็นผู้ประเสริฐกว่าเทวดาและมนุษย์ทั้งหลาย?     
<span class="LineNumber"> 011 </span> 	[๔๓๔] พระผู้มีพระภาคตรัสว่า ดูกรจอมเทพ ภิกษุในธรรมวินัยนี้ได้สดับว่า ธรรม 
<span class="LineNumber"> 012 </span>ทั้งปวงไม่ควรยึดมั่น ถ้าข้อนี้ ภิกษุได้สดับแล้วอย่างนี้ ภิกษุนั้นย่อมรู้ยิ่งซึ่งธรรมทั้งปวง ครั้นรู้   
<span class="LineNumber"> 013 </span>ยิ่งซึ่งธรรมทั้งปวงแล้ว ย่อมทราบชัดธรรมทั้งปวง ครั้นทราบชัดธรรมทั้งปวงแล้ว ย่อมกำหนดรู้ธรรม    
<span class="LineNumber"> 014 </span>ทั้งปวง ครั้นกำหนดรู้ธรรมทั้งปวงแล้ว เธอได้เสวยเวทนาอย่างใดอย่างหนึ่ง สุขก็ดี ทุกข์ก็ดี
<span class="LineNumber"> 015 </span>มิใช่ทุกข์มิใช่สุขก็ดี เธอย่อมพิจารณาเห็นว่าไม่เที่ยง พิจารณาเห็นความหน่าย พิจารณาเห็น 
<span class="LineNumber"> 016 </span>ความดับ พิจารณาเห็นความสละคืนในเวทนาทั้งหลายนั้น เมื่อพิจารณาเห็นดังนั้น ย่อมไม่ยึด    
<span class="LineNumber"> 017 </span>มั่นสิ่งอะไรๆ ในโลก เมื่อไม่ยึดมั่น ย่อมไม่สะดุ้งหวาดหวั่น เมื่อไม่สะดุ้งหวาดหวั่น ย่อมดับ     
<span class="LineNumber"> 018 </span>กิเลสให้สงบได้เฉพาะตัว และทราบชัดว่า ชาติสิ้นแล้ว พรหมจรรย์อยู่จบแล้ว กิจที่ควรทำทำ    
<span class="LineNumber"> 019 </span>เสร็จแล้ว กิจอื่นเพื่อความเป็นอย่างนี้มิได้มี ดังนี้ ดูกรจอมเทพ กล่าวโดยย่อ ด้วยข้อปฏิบัติเท่านี้แล    
<span class="LineNumber"> 020 </span>ภิกษุชื่อว่าน้อมไป ในธรรมเป็นที่สิ้นแห่งตัณหา มีความสำเร็จล่วงส่วน มีความปลอดโปร่ง     
<span class="LineNumber"> 021 </span>จากกิเลสเป็นเครื่องประกอบล่วงส่วน เป็นพรหมจารีล่วงส่วน มีที่สุดล่วงส่วน เป็นผู้ประเสริฐ
<span class="LineNumber"> 022 </span>กว่าเทวดาและมนุษย์ทั้งหลาย.    
<span class="LineNumber"> 023 </span>     ลำดับนั้น ท้าวสักกะจอมเทพ ชื่นชม ยินดี พระภาษิตของพระผู้มีพระภาค ถวายอภิวาท       
<span class="LineNumber"> 024 </span>พระผู้มีพระภาค ทำประทักษิณและหายไปในที่นั้นนั่นเอง.    
