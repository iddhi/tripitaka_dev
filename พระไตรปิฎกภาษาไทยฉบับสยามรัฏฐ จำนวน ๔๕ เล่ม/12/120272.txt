<span class="LineNumber"> 001 </span>		 มหายมกวรรค    
<span class="LineNumber"> 002 </span>		      ๑. จูฬโคสิงคสาลสูตร      
<span class="LineNumber"> 003 </span>		      เหตุแห่งความสามัคคี      
<span class="LineNumber"> 004 </span> 	[๓๖๑] ข้าพเจ้าได้สดับมาอย่างนี้: 
<span class="LineNumber"> 005 </span>     สมัยหนึ่ง พระผู้มีพระภาคประทับอยู่ ณ ที่พักซึ่งสร้างด้วยอิฐในนาทิกคาม. ก็สมัยนั้น 
<span class="LineNumber"> 006 </span>ท่านพระอนุรุทธ ท่านพระนันทิยะ ท่านพระกิมิละ อยู่ที่ป่าโคสิงคสาลวัน. ครั้งนั้นเวลาเย็น  
<span class="LineNumber"> 007 </span>พระผู้มีพระภาคเสด็จออกจากที่ประทับพักผ่อนแล้ว เสด็จเข้าไปยังป่าโคสิงคสาลวัน. นายทายบาล 
<span class="LineNumber"> 008 </span>[ผู้รักษาป่า] ได้เห็นพระผู้มีพระภาคเสด็จมาแต่ไกล ครั้นแล้วได้กล่าวกะพระผู้มีพระภาค ดังนี้ว่า   
<span class="LineNumber"> 009 </span>ข้าแต่สมณะท่านอย่าเข้าไปยังป่านี้เลย ในที่นี้มีกุลบุตร ๓ ท่าน ซึ่งเป็นผู้ใคร่ประโยชน์ตนเป็น    
<span class="LineNumber"> 010 </span>สภาพอยู่ ท่านอย่าได้กระทำความไม่ผาสุกแก่ท่านทั้ง ๓ นั้นเลย. เมื่อนายทายบาลกล่าวกะพระ   
<span class="LineNumber"> 011 </span>ผู้มีพระภาคอยู่ ท่านพระอนุรุทธได้ยินแล้ว จึงได้บอกนายทายบาลดังนี้ว่า ดูกรนายทายบาลผู้มีอายุ    
<span class="LineNumber"> 012 </span>ท่านอย่าได้ห้ามพระผู้มีพระภาคเลย พระผู้มีพระภาคผู้เป็นศาสดาของพวกเราเสด็จมาถึงแล้ว. ลำดับ      
<span class="LineNumber"> 013 </span>นั้น ท่านพระอนุรุทธได้เข้าไปหาท่านพระนันทิยะและท่านพระกิมิละถึงที่อยู่ ครั้นแล้วได้บอกว่า      
<span class="LineNumber"> 014 </span>รีบออกไปเถิด ท่านผู้มีอายุ รีบออกไปเถิด ท่านผู้มีอายุ พระผู้มีพระภาคผู้เป็นศาสดาของพวกเรา      
<span class="LineNumber"> 015 </span>เสด็จมาถึงแล้ว. ท่านพระอนุรุทธ ท่านพระนันทิยะ และท่านพระกิมิละ ได้ต้อนรับพระผู้มีพระภาค
<span class="LineNumber"> 016 </span>องค์หนึ่งรับบาตร และจีวรของพระผู้มีพระภาค องค์หนึ่งปูอาสนะ องค์หนึ่งตั้งน้ำล้างพระบาท. 
<span class="LineNumber"> 017 </span>พระผู้มีพระภาคประทับนั่งบนอาสนะที่ปูถวาย ครั้นแล้วทรงล้างพระบาท. ท่านผู้มีอายุเหล่านั้น
<span class="LineNumber"> 018 </span>ถวายบังคมพระผู้มีพระภาคแล้วนั่ง ณ ที่ควรส่วนข้างหนึ่ง. 
<span class="LineNumber"> 019 </span> 	[๓๖๒] พระผู้มีพระภาคได้ตรัสกะท่านพระอนุรุทธว่า ดูกรอนุรุทธ นันทิยะ และกิมิละ      
<span class="LineNumber"> 020 </span>พวกเธอพอจะอดทนได้ละหรือ พอจะยังชีวิตให้เป็นไปได้หรือ พวกเธอไม่ลำบากด้วยบิณฑบาต 
<span class="LineNumber"> 021 </span>หรือ?  
<span class="LineNumber"> 022 </span>     อ. ข้าแต่พระผู้มีพระภาค พวกข้าพระองค์พอจะอดทนได้ พอจะยังมีชีวิตให้เป็นไปได้       
<span class="LineNumber"> 023 </span>พวกข้าพระองค์ไม่ลำบากด้วยบิณฑบาต.   
