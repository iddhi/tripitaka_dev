<span class="LineNumber"> 001 </span>     ธ. ดูกรวิสาขะผู้มีอายุ ผัสสะ ๓ ประการ คือ ผัสสะชื่อสุญญตะ (รู้สึกว่าว่าง) 
<span class="LineNumber"> 002 </span>ผัสสะชื่ออนิมิตตะ (รู้สึกว่าไม่มีนิมิต) และผัสสะชื่ออัปปณิหิตะ (รู้สึกว่าไม่มีที่ตั้ง) ย่อม    
<span class="LineNumber"> 003 </span>ถูกต้องภิกษุผู้ออกแล้วจากสัญญาเวทยิตนิโรธสมาบัติ.      
<span class="LineNumber"> 004 </span>     วิ. ข้าแต่พระแม่เจ้า ก็ภิกษุผู้ออกแล้วจากสัญญาเวทยิตนิโรธสมาบัติ. มีจิตน้อมไปใน   
<span class="LineNumber"> 005 </span>ธรรมอะไร โอนไปในธรรมอะไร เอนไปในธรรมอะไร?      
<span class="LineNumber"> 006 </span>     ธ. ดูกรวิสาขะผู้มีอายุ ภิกษุผู้ออกแล้วจากสัญญาเวทยิตนิโรธสมาบัติ มีจิตน้อมไปใน    
<span class="LineNumber"> 007 </span>วิเวก โอนไปในวิเวก เอนไปในวิเวก.       
<span class="LineNumber"> 008 </span>		 เรื่องเวทนา   
<span class="LineNumber"> 009 </span> 	[๕๑๑] วิ. ข้าแต่พระแม่เจ้า เวทนามีเท่าไร? 
<span class="LineNumber"> 010 </span>     ธ. ดูกรวิสาขะผู้มีอายุ เวทนานี้มี ๓ ประการ คือ สุขเวทนา ๑ ทุกขเวทนา ๑     
<span class="LineNumber"> 011 </span>อทุกขมสุขเวทนา ๑.      
<span class="LineNumber"> 012 </span>     วิ. ข้าแต่พระแม่เจ้า ก็สุขเวทนาเป็นอย่างไร ทุกขเวทนาเป็นอย่างไร อทุกขมสุขเวทนา    
<span class="LineNumber"> 013 </span>เป็นอย่างไร?   
<span class="LineNumber"> 014 </span>     ธ. ดูกรวิสาขะผู้มีอายุ ความเสวยอารมณ์ที่เป็นสุขสำราญ อันเป็นไปทางกาย หรือ 
<span class="LineNumber"> 015 </span>เป็นไปทางจิต นี่เป็นสุขเวทนา ความเสวยอารมณ์ที่เป็นทุกข์ไม่สำราญ อันเป็นไปทางกาย
<span class="LineNumber"> 016 </span>หรือเป็นไปทางจิต นี่เป็นทุกขเวทนา ความเสวยอารมณ์ที่มิใช่ความสำราญ และมิใช่ความไม่      
<span class="LineNumber"> 017 </span>สำราญ (เป็นส่วนกลางมิใช่สุขมิใช่ทุกข์) อันเป็นไปทางกาย หรือเป็นไปทางจิต นี่เป็น
<span class="LineNumber"> 018 </span>อทุกขมสุขเวทนา.
<span class="LineNumber"> 019 </span>     วิ. ข้าแต่พระแม่เจ้า ก็สุขเวทนา เป็นสุขเพราะอะไร เป็นทุกข์เพราะอะไร?      
<span class="LineNumber"> 020 </span>     ธ. ดูกรวิสาขะผู้มีอายุ สุขเวทนา เป็นสุขเพราะตั้งอยู่ เป็นทุกข์เพราะแปรไป  
<span class="LineNumber"> 021 </span>ทุกขเวทนา เป็นทุกข์เพราะตั้งอยู่ เป็นสุขเพราะแปรไป อทุกขมสุขเวทนา เป็นสุขเพราะรู้ชอบ   
<span class="LineNumber"> 022 </span>เป็นทุกข์เพราะรู้ผิด.  
<span class="LineNumber"> 023 </span>     วิ. ข้าแต่พระแม่เจ้า ก็อนุสัยอะไร ตามนอนอยู่ในสุขเวทนา อนุสัยอะไร ตามนอน  
<span class="LineNumber"> 024 </span>อยู่ในทุกขเวทนา อนุสัยอะไร ตามนอนอยู่ในอทุกขมสุขเวทนา? 
