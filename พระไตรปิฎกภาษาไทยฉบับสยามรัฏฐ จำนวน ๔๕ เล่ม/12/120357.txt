<span class="LineNumber"> 001 </span>จิตย่อมหลุดพ้น แม้จากกามาสวะ แม้จากภวาสวะ แม้จากอวิชชาสวะ เมื่อจิตหลุดพ้นแล้ว  
<span class="LineNumber"> 002 </span>ก็มีญาณว่า หลุดพ้นแล้ว รู้ชัดว่า ชาติสิ้นแล้ว พรหมจรรย์อยู่จบแล้ว กิจที่ควรทำ ทำเสร็จ  
<span class="LineNumber"> 003 </span>แล้ว กิจอื่นเพื่อความเป็นอย่างนี้ มิได้มี. เปรียบเหมือนห้วงน้ำบนยอดภูเขา มีน้ำใสสะอาด ไม่      
<span class="LineNumber"> 004 </span>ขุ่นมัว บุรุษผู้มีจักษุยืนอยู่ที่ขอบห้วงน้ำนั้น พึงเห็นหอยกาบ หอยโข่ง ก้อนกรวด กระเบื้อง       
<span class="LineNumber"> 005 </span>ฝูงปลา หยุดอยู่บ้าง เคลื่อนไปบ้าง. เขามีความดำริว่า ห้วงน้ำนี้ มีน้ำใสสะอาด ไม่ขุ่นมัว 
<span class="LineNumber"> 006 </span>มีหอยกาบ หอยโข่ง ก้อนกรวด กระเบื้อง และฝูงปลา หยุดอยู่บ้าง เคลื่อนไปบ้าง ฉันใด 
<span class="LineNumber"> 007 </span>ภิกษุย่อมรู้ชัดตามความเป็นจริงว่า นี้ทุกข์ นี้ทุกขสมุทัย ฯลฯ รู้ชัดว่า ชาติสิ้นแล้ว พรหมจรรย์  
<span class="LineNumber"> 008 </span>อยู่จบแล้ว กิจที่ควรทำได้ทำเสร็จแล้ว กิจอื่นเพื่อความเป็นอย่างนี้ มิได้มี ฉันนั้นเหมือนกันแล.  
<span class="LineNumber"> 009 </span>		      ว่าด้วยสมัญญาแห่งภิกษุ   
<span class="LineNumber"> 010 </span> 	[๔๗๘] ดูกรภิกษุทั้งหลาย ภิกษุนี้เรียกว่า สมณะบ้าง พราหมณ์บ้าง มหาตกะบ้าง  
<span class="LineNumber"> 011 </span>เวทคูบ้าง โสตติยะบ้าง อริยะบ้าง อรหันต์บ้าง.   
<span class="LineNumber"> 012 </span>     ก็อย่างไร ภิกษุจึงชื่อว่า สมณะ? เหล่าอกุศลธรรมอันลามก อันให้เศร้าหมอง นำให้       
<span class="LineNumber"> 013 </span>เกิดในภพใหม่ ให้มีความกระวนกระวาย มีวิบากเป็นทุกข์ ให้มีชาติ ชรา มรณะต่อไป อันภิกษุ    
<span class="LineNumber"> 014 </span>นั้นระงับเสียแล้ว อย่างนี้แล ภิกษุชื่อว่า สมณะ.
<span class="LineNumber"> 015 </span>     ก็อย่างไร ภิกษุจึงชื่อว่า พราหมณ์? เหล่าอกุศลธรรมอันลามก อันให้เศร้าหมอง นำให้    
<span class="LineNumber"> 016 </span>เกิดในภพใหม่ ให้มีความกระวนกระวาย  มีวิบากเป็นทุกข์ ให้มี ชาติ ชรา มรณะต่อไป   
<span class="LineNumber"> 017 </span>อันภิกษุนั้นลอยเสียแล้ว อย่างนี้แล ภิกษุชื่อว่าพราหมณ์.
<span class="LineNumber"> 018 </span>     ก็อย่างไร ภิกษุจึงชื่อว่า นหาตกะ? เหล่าอกุศลธรรมอันลามก อันให้เศร้าหมอง นำ
<span class="LineNumber"> 019 </span>ให้เกิดในภพใหม่ ให้มีความกระวนกระวาย มีวิบากเป็นทุกข์  ให้มีชาติ ชรา มรณะต่อไป 
<span class="LineNumber"> 020 </span>อันภิกษุนั้นอาบล้างเสียแล้ว อย่างนี้แล ภิกษุชื่อว่านหาตกะ.     
<span class="LineNumber"> 021 </span>     ก็อย่างไร ภิกษุจึงชื่อว่า เวทคู? เหล่าอกุศลธรรมอันลามก อันให้เศร้าหมอง นำให้      
<span class="LineNumber"> 022 </span>เกิดในภพใหม่ ให้มีความกระวนกระวาย มีวิบากเป็นทุกข์ ให้มีชาติ ชรา มรณะต่อไป อัน 
<span class="LineNumber"> 023 </span>ภิกษุนั้นรู้แจ้งแล้ว อย่างนี้แล ภิกษุชื่อว่าเวทคู.     
<span class="LineNumber"> 024 </span>     ก็อย่างไร ภิกษุจึงชื่อว่าโสตติยะ? เหล่าอกุศลธรรมอันลามก อันให้เศร้าหมอง นำให้     
<span class="LineNumber"> 025 </span>เกิดในภพใหม่ ให้มีความกระวนกระวาย มีวิบากเป็นทุกข์ ให้มีชาติ ชรา มรณะต่อไป อัน 
<span class="LineNumber"> 026 </span>ภิกษุนั้นให้หลับไปหมดแล้ว อย่างนี้แล ภิกษุชื่อว่าโสตติยะ.   
