<span class="LineNumber"> 001 </span>ถึงแม้ว่าสตรีมากยิ่งกว่านี้จักมา สตรีเหล่านั้นก็จักเบียดเบียนเรา ผู้ตั้งมั่น
<span class="LineNumber"> 002 </span>แล้วในธรรมของตนไม่ได้เลย (ฉันนั้น)
<span class="LineNumber"> 003 </span>เพราะว่า เราได้ฟังทางเป็นที่ไปสู่พระนิพพานนี้ในที่เฉพาะพระพักตร์
<span class="LineNumber"> 004 </span>ของพระพุทธเจ้า ผู้เป็นเผ่าพันธุ์ พระอาทิตย์แล้วใจของเรายินดีแล้วใน
<span class="LineNumber"> 005 </span>ทางเป็นที่ไปสู่พระนิพพานนั้น ฯ
<span class="LineNumber"> 006 </span>แน่ะมารผู้ชั่วร้าย ถ้าท่านจะเข้ามาหาเราผู้อยู่อย่างนี้ แน่ะมฤตยุราช 
<span class="LineNumber"> 007 </span>เราจักทำโดยวิธีที่ท่านจักไม่เห็นแม้ซึ่งทางของเราได้เลย ดังนี้ ฯ
<span class="LineNumber"> 008 </span>อรติสูตรที่ ๒
<span class="LineNumber"> 009 </span>[๗๓๐] สมัยหนึ่ง ท่านวังคีสะ อยู่ที่อัคคาฬวเจดีย์ เขตเมืองอาฬวีกับท่านพระ
<span class="LineNumber"> 010 </span>นิโครธกัปปะผู้เป็นอุปัชฌาย์ โดยสมัยนั้นแล ท่านพระนิโครธกัปปะกลับจากบิณฑบาตในเวลา
<span class="LineNumber"> 011 </span>ปัจฉาภัต ย่อมเข้าไปสู่วิหาร ย่อมออกในเวลาเย็นบ้างในวันรุ่งขึ้นหรือในเวลาภิกษาจารบ้าง ฯ
<span class="LineNumber"> 012 </span>[๗๓๑] ก็โดยสมัยนั้นแล ความกระสันย่อมบังเกิดขึ้น ความกำหนัดย่อมรบกวนจิต
<span class="LineNumber"> 013 </span>ของท่านพระวังคีสะ ลำดับนั้น ท่านพระวังคีสะมีความคิดดังนี้ว่าไม่เป็นลาภของเราหนอ ไม่ใช่
<span class="LineNumber"> 014 </span>ลาภของเราหนอ เราได้ชั่วเสียแล้วหนอ เราไม่ได้ดีเสียแล้วหนอ ที่เราเกิดความกระสันขึ้นแล้ว 
<span class="LineNumber"> 015 </span>ที่ความกำหนัดรบกวนจิตเรา เราจะได้เหตุที่คนอื่นๆ จะพึงบรรเทาความกระสันแล้วยังความ
<span class="LineNumber"> 016 </span>ยินดีให้เกิดขึ้นแก่เราในความกำหนัดที่เกิดขึ้นแล้วนี้แต่ที่ไหน อย่ากระนั้นเลย เราพึงบรรเทา
<span class="LineNumber"> 017 </span>ความกระสันแล้ว ยังความยินดีให้เกิดขึ้นแก่ตนด้วยตนเองเถิด ฯ
<span class="LineNumber"> 018 </span>[๗๓๒] ครั้งนั้นแล ท่านพระวังคีสะบรรเทาความกระสันแล้ว   ยังความยินดี
<span class="LineNumber"> 019 </span>ให้เกิดขึ้นแก่ตนด้วยตนเอง ได้ภาษิตคาถาเหล่านี้ในเวลานั้นว่า
<span class="LineNumber"> 020 </span>บุคคลใดละความไม่ยินดี (ในศาสนา) และความยินดี (ในกามคุณ
<span class="LineNumber"> 021 </span>ทั้งหลาย) และวิตกอันอาศัยเรือนโดยประการทั้งปวงแล้ว ไม่พึงทำป่า
<span class="LineNumber"> 022 </span>ใหญ่คือกิเลสในอารมณ์ไหนๆ เป็นผู้ไม่มีป่าคือกิเลส เป็นผู้ไม่น้อมใจ
<span class="LineNumber"> 023 </span>ไปแล้ว ผู้นั้นแลชื่อว่าเป็นภิกษุ ฯ
<span class="LineNumber"> 024 </span>รูปอย่างใดอย่างหนึ่งในโลกนี้ ที่ตั้งอยู่บนแผ่นดินก็ดี ทั้งตั้งอยู่ใน
<span class="LineNumber"> 025 </span>เวหาสก็ดี ที่อยู่ในแผ่นดินก็ดี ย่อมทรุดโทรม เป็นของไม่เที่ยง
<span class="LineNumber"> 026 </span>ทั้งหมด บุคคลทั้งหลายผู้สำนึกตน ย่อมถึงความตกลงอย่างนี้เที่ยวไป ฯ
