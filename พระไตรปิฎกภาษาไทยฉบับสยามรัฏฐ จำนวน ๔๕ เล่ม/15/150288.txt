<span class="LineNumber"> 001 </span>ก็โดยสมัยนั้นแล ภิกษุสองรูปโต้เถียงกัน ในการโต้เถียงกันนั้น ภิกษุรูปหนึ่งได้พูด
<span class="LineNumber"> 002 </span>ล่วงเกิน ฯ
<span class="LineNumber"> 003 </span>ครั้งนั้นแล ภิกษุผู้พูดล่วงเกินนั้นแสดงโทษโดยความเป็นโทษ (รับผิดและขอโทษ) ใน
<span class="LineNumber"> 004 </span>สำนักของภิกษุนั้น ภิกษุนั้นไม่รับ ฯ
<span class="LineNumber"> 005 </span>[๙๕๓] ครั้งนั้นแล ภิกษุเป็นอันมาก พากันเข้าไปเฝ้าพระผู้มีพระภาคถึงที่ประทับ 
<span class="LineNumber"> 006 </span>ครั้นแล้วได้ถวายบังคมพระผู้มีพระภาคแล้วนั่งอยู่ ณ ที่สมควรส่วนหนึ่ง เมื่อนั่ง ณ ที่ควรส่วน
<span class="LineNumber"> 007 </span>หนึ่งเรียบร้อยแล้ว ได้กราบทูลพระผู้มีพระภาคว่าข้าแต่พระองค์ผู้เจริญ ขอประทานพระวโรกาส
<span class="LineNumber"> 008 </span> ภิกษุสองรูปโต้เถียงกัน ในการโต้เถียงกันนั้น ภิกษุรูปหนึ่งได้พูดล่วงเกิน ข้าแต่พระองค์ผู้เจริญ 
<span class="LineNumber"> 009 </span>ลำดับนั้นภิกษุผู้พูดล่วงเกินแสดงโทษโดยความเป็นโทษในสำนักของภิกษุนั้น ภิกษุนั้นไม่รับ 
<span class="LineNumber"> 010 </span>พระพุทธเจ้าข้า ฯ
<span class="LineNumber"> 011 </span>[๙๕๔] พระผู้มีพระภาคตรัสว่า ดูกรภิกษุทั้งหลาย คนพาลมี ๒ จำพวกนี้ คือ ผู้ไม่
<span class="LineNumber"> 012 </span>เห็นโทษโดยความเป็นโทษ ๑ ผู้ไม่รับตามสมควรแก่ธรรมเมื่อผู้อื่นแสดงโทษ ๑ ดูกรภิกษุทั้งหลาย 
<span class="LineNumber"> 013 </span>คนพาลมี ๒ จำพวกนี้แล ดูกรภิกษุทั้งหลายบัณฑิตมี ๒ จำพวกนี้ คือ ผู้เห็นโทษโดยความเป็น
<span class="LineNumber"> 014 </span>โทษ ๑ ผู้รับตามสมควรแก่ธรรมเมื่อผู้อื่นแสดงโทษ ๑ ดูกรภิกษุทั้งหลาย บัณฑิตมี ๒ จำพวก
<span class="LineNumber"> 015 </span>นี้แล ฯ
<span class="LineNumber"> 016 </span>[๙๕๕] ดูกรภิกษุทั้งหลาย เรื่องเคยมีมาแล้ว ท้าวสักกะจอมเทพ เมื่อจะทรงยังเทวดา
<span class="LineNumber"> 017 </span>ชั้นดาวดึงส์ให้พลอยยินดี ณ สุธรรมาสภา จึงได้ตรัสพระคาถานี้ในเวลานั้นว่า
<span class="LineNumber"> 018 </span>ขอความโกรธจงตกอยู่ในอำนาจของท่านทั้งหลาย ขอความเสื่อมคลาย
<span class="LineNumber"> 019 </span>ในมิตรธรรมอย่าได้เกิดมีแก่ท่านทั้งหลาย ท่านทั้งหลายอย่าได้ติเตียนผู้ที่
<span class="LineNumber"> 020 </span>ไม่ควรติเตียน และอย่าได้พูดคำส่อเสียดเลย ก็ความโกรธเปรียบปาน
<span class="LineNumber"> 021 </span>ดังภูเขา ย่อมย่ำยีคนลามก ฯ
<span class="LineNumber"> 022 </span>อักโกธสูตรที่ ๕
<span class="LineNumber"> 023 </span>[๙๕๖] ข้าพเจ้าได้สดับมาแล้วอย่างนี้
<span class="LineNumber"> 024 </span>สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของอนาถบิณฑิก
<span class="LineNumber"> 025 </span>เศรษฐี เขตพระนครสาวัตถี ในกาลครั้งนั้นแล พระผู้มีพระภาคตรัสเรียกภิกษุทั้งหลาย ฯลฯ
