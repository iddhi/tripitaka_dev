<span class="LineNumber"> 001 </span>		     อุบลวรรณาสูตรที่ ๕      
<span class="LineNumber"> 002 </span>	[๕๓๔] สาวัตถีนิทาน ฯ           
<span class="LineNumber"> 003 </span>    ครั้งนั้น เวลาเช้า อุบลวรรณาภิกษุณีนุ่งห่มแล้ว ถือบาตรและจีวร ฯลฯ ได้ยืนอยู่
<span class="LineNumber"> 004 </span>ที่โคนต้นสาลพฤกษ์ซึ่งมีดอกบานสะพรั่ง ต้นหนึ่ง ฯ  
<span class="LineNumber"> 005 </span>	[๕๓๕] ลำดับนั้น มารผู้มีบาปใคร่จะให้อุบลวรรณาภิกษุณีบังเกิดความ กลัว ความ
<span class="LineNumber"> 006 </span>หวาดเสียว ความขนพองสยองเกล้า และใคร่จะให้เคลื่อนจากสมาธิ   จึงเข้าไปหาอุบลวรรณา
<span class="LineNumber"> 007 </span>ภิกษุณีถึงที่ที่ยืนอยู่ ครั้นแล้วได้กล่าวกะอุบลวรรณาภิกษุณี   ด้วยคาถาว่า
<span class="LineNumber"> 008 </span>ดูกรภิกษุณี ท่านคนเดียว เข้ามายังต้นสาลพฤกษ์ ซึ่งมีดอกบานสะพรั่ง
<span class="LineNumber"> 009 </span>ตลอดยอด แล้วยืนอยู่ที่โคนต้นสาลพฤกษ์ ก็ฉวีวรรณของท่านไม่มี
<span class="LineNumber"> 010 </span>ที่สอง คนทั้งหลายก็จะมาในที่นี้เช่นท่านท่านกลัวพวกนักเลงเพราะ
<span class="LineNumber"> 011 </span>ความเขลาหรือ ฯ
<span class="LineNumber"> 012 </span>	[๕๓๖] ลำดับนั้น อุบลวรรณาภิกษุณีได้มีความดำริว่า นี่ใครหนอกล่าว คาถา จะเป็น
<span class="LineNumber"> 013 </span>มนุษย์หรืออมนุษย์ ฯ     
<span class="LineNumber"> 014 </span>    ทันใดนั้น อุบลวรรณาภิกษุณีได้มีความดำริว่า นี่คือมารผู้มีบาป ใคร่จะให้เราบังเกิดความกลัว 
<span class="LineNumber"> 015 </span>ความหวาดเสียว ความขนพองสยองเกล้า และใคร่จะให้  เคลื่อนจากสมาธิ จึงกล่าว
<span class="LineNumber"> 016 </span>คาถา ฯ     
<span class="LineNumber"> 017 </span>    ครั้นอุบลวรรณาภิกษุณีทราบว่า นี่คือมารผู้มีบาปแล้ว จึงได้กล่าวกะมารผู้มีบาปด้วยคาถา
<span class="LineNumber"> 018 </span>ว่า      
<span class="LineNumber"> 019 </span>แม้นักเลงตั้งแสนมาในที่นี้ ก็ตามเถิด เราไม่สะเทือนขน  ไม่สะดุ้ง 
<span class="LineNumber"> 020 </span>ดูกรมาร ถึงเราคนเดียว ก็ไม่กลัวท่าน ฯ
<span class="LineNumber"> 021 </span>เรานี้จะหายตัวหรือเข้าท้องพวกท่าน แม้จะยืนอยู่ ณ ระหว่าง  ดวงตา
<span class="LineNumber"> 022 </span>บนดั้งจมูก ท่านจักไม่เห็นเรา ฯ
<span class="LineNumber"> 023 </span>เราเป็นผู้ชำนาญในจิต อิทธิบาทเราเจริญดีแล้ว เราพ้นแล้ว  จากเครื่อง
<span class="LineNumber"> 024 </span>ผูกทุกชนิด เราไม่กลัวท่านดอก ท่านผู้มีอายุ ฯ
<span class="LineNumber"> 025 </span>    ลำดับนั้น มารผู้มีบาปเป็นทุกข์ เสียใจว่า อุบลวรรณาภิกษุณีรู้จักเรา ดังนี้ จึงได้อันตรธาน
<span class="LineNumber"> 026 </span>ไปในที่นั้นเอง ฯ          
