<span class="LineNumber"> 001 </span>ที่รัก ที่ชนทั้งหลายชื่นชมแล้ว ไม่ถือเอาคำที่ชั่วช้าทั้งหลาย กล่าวแต่
<span class="LineNumber"> 002 </span>วาจาอันเป็นที่รักแก่ชนเหล่าอื่น คำสัตย์แล เป็นวาจาไม่ตาย ธรรมนี้
<span class="LineNumber"> 003 </span>เป็นของมีมาแต่เก่าก่อน สัตบุรุษทั้งหลายเป็นผู้ตั้งมั่นแล้วในคำสัตย์ ที่
<span class="LineNumber"> 004 </span>เป็นอรรถและเป็นธรรม พระพุทธเจ้าตรัสพระวาจาใด ซึ่งเป็นวาจาเกษม 
<span class="LineNumber"> 005 </span>เพื่อให้ถึงพระนิพพาน เพื่อทำที่สุดแห่งทุกข์พระวาจานั้นแลเป็นสูง
<span class="LineNumber"> 006 </span>สุดกว่าวาจาทั้งหลาย ดังนี้ ฯ
<span class="LineNumber"> 007 </span>สารีปุตตสูตรที่ ๖
<span class="LineNumber"> 008 </span>[๗๔๑] สมัยหนึ่ง ท่านพระสารีบุตรอยู่ ณ พระวิหารเชตวัน อารามของท่านอนาถ
<span class="LineNumber"> 009 </span>บิณฑิกเศรษฐี เขตพระนครสาวัตถี ฯ
<span class="LineNumber"> 010 </span>ก็สมัยนั้นแล ท่านพระสารีบุตรชี้แจงให้ภิกษุทั้งหลาย เห็นแจ้ง สมาทาน  อาจหาญ
<span class="LineNumber"> 011 </span> ร่าเริง ด้วยธรรมีกถา ด้วยวาจาของชาวเมือง สละสลวย ไม่มีโทษไม่เคลื่อนคลาด อาจยัง
<span class="LineNumber"> 012 </span>ผู้ฟังให้รู้เนื้อความได้แจ่มแจ้ง ฯ
<span class="LineNumber"> 013 </span>ส่วนภิกษุเหล่านั้นก็ทำธรรมนั้นให้เป็นประโยชน์ ใส่ใจกำหนดด้วยจิตทั้งปวง เงี่ยโสต
<span class="LineNumber"> 014 </span>ลงฟังธรรม ฯ
<span class="LineNumber"> 015 </span>[๗๔๒] ครั้งนั้นแล ท่านพระวังคีสะมีความคิดดังนี้ว่า ท่านพระสารีบุตรนี้ แนะนำ
<span class="LineNumber"> 016 </span>ชักชวนภิกษุทั้งหลายให้อาจหาญ รื่นเริงด้วยธรรมีกถา ด้วยวาจาของชาวเมือง สละสลวย ไม่มี
<span class="LineNumber"> 017 </span>โทษ ไม่เคลื่อนคลาด อาจยังผู้ฟังให้รู้เนื้อความได้แจ่มแจ้ง ฯ
<span class="LineNumber"> 018 </span>ส่วนภิกษุเหล่านั้นเล่า ก็ทำธรรมนั้นให้เป็นประโยชน์ ใส่ใจกำหนดด้วยจิตทั้งปวง 
<span class="LineNumber"> 019 </span>เงี่ยโสตลงฟังธรรม อย่ากระนั้นเลย เราควรสรรเสริญท่านพระสารีบุตรด้วยคาถาทั้งหลายอัน
<span class="LineNumber"> 020 </span>สมควรในที่เฉพาะหน้าเถิด ฯ
<span class="LineNumber"> 021 </span>ลำดับนั้นแล ท่านพระวังคีสะลุกจากอาสนะ ทำผ้าห่มเฉวียงบ่าข้างหนึ่งแล้ว ประนม
<span class="LineNumber"> 022 </span>อัญชลีเฉพาะท่านพระสารีบุตรแล้ว ได้กล่าวกะท่านพระสารีบุตรดังนี้ว่า ท่านสารีบุตร เนื้อความ
<span class="LineNumber"> 023 </span>นี้ย่อมแจ่มแจ้งกะข้าพเจ้า ท่านสารีบุตร เนื้อความนี้ย่อมแจ่มแจ้งกะข้าพเจ้า ฯ
<span class="LineNumber"> 024 </span>ท่านพระสารีบุตรกล่าวกะท่านพระวังคีสะว่า เนื้อความนั้นจงแจ่มแจ้งกะท่านเถิด ท่าน
<span class="LineNumber"> 025 </span>วังคีสะ ฯ
