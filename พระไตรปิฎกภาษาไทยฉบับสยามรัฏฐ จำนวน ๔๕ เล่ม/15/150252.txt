<span class="LineNumber"> 001 </span> ญาติและมิตรทั้งหลายย่อมร้องไห้ถึงคนนั้น เพราะเขาเป็นอยู่ต่อไปอีกก็
<span class="LineNumber"> 002 </span>เหมือนตายแล้ว แน่พ่อเรายกท่านขึ้นจากเถ้ารึงที่ยังร้อนระอุแล้ว 
<span class="LineNumber"> 003 </span>ท่านอยากจะตกลงไปสู่เถ้ารึงอีก แน่พ่อ เรายกท่านขึ้นจากเหวแล้ว 
<span class="LineNumber"> 004 </span>ท่านอยากจะตกลงไปสู่เหวอีก เราจะโพนทะนาแก่ใครเล่าว่า ขอท่านจง
<span class="LineNumber"> 005 </span>ช่วยกัน ขอความเจริญจงมีแก่ท่าน ประดุจสิ่งของที่ขนออกแล้วจาก
<span class="LineNumber"> 006 </span>เรือนที่ไฟไหม้ แต่ท่านอยากจะเผามันเสียอีก ฯ
<span class="LineNumber"> 007 </span>ปิยังกรสูตรที่ ๖
<span class="LineNumber"> 008 </span>[๘๑๙] สมัยหนึ่ง ท่านพระอนุรุทธอยู่ในพระวิหารเชตวัน อารามของท่านอนาถบิณฑิก
<span class="LineNumber"> 009 </span>เศรษฐี เขตกรุงสาวัตถี ฯ
<span class="LineNumber"> 010 </span>สมัยนั้นแล ท่านพระอนุรุทธลุกขึ้นในเวลาใกล้รุ่งแห่งราตรี กล่าวบทแห่งพระธรรมอยู่ ฯ
<span class="LineNumber"> 011 </span>[๘๒๐] ครั้งนั้นแล นางยักษิณีผู้เป็นมารดาของปิยังกระปลอบบุตรน้อยอย่างนี้ว่า
<span class="LineNumber"> 012 </span>ปิยังกระ อย่าอึกทึกไป ภิกษุกำลังกล่าวบทพระธรรมอยู่ อนึ่ง เรารู้แจ้ง
<span class="LineNumber"> 013 </span>บทพระธรรมแล้วปฏิบัติ ข้อนั้นจะพึงมีเพื่อประโยชน์เกื้อกูลแก่เรา ฯ
<span class="LineNumber"> 014 </span>[๘๒๑] เราสำรวมในเหล่าสัตว์มีปราณ เราไม่กล่าวเท็จทั้งที่รู้อยู่  เราศึกษา 
<span class="LineNumber"> 015 </span>ทำตนให้เป็นผู้มีศีลดีนั่นแหละ เราจะพ้นจากกำเนิดปีศาจ ฯ
<span class="LineNumber"> 016 </span>ปุนัพสุสูตรที่ ๗
<span class="LineNumber"> 017 </span>[๘๒๒] สมัยหนึ่ง พระผู้มีพระภาคประทับอยู่ในพระวิหารเชตวัน  อารามของท่าน
<span class="LineNumber"> 018 </span>อนาถบิณฑิกเศรษฐี เขตกรุงสาวัตถี ฯ
<span class="LineNumber"> 019 </span>สมัยนั้นแล พระผู้มีพระภาคทรงยังภิกษุทั้งหลายให้เห็นแจ้ง ให้สมาทาน  ให้อาจหาญ
<span class="LineNumber"> 020 </span> ให้รื่นเริงอยู่ด้วยธรรมีกถาอันปฏิสังยุตด้วยพระนิพพาน ฯ
<span class="LineNumber"> 021 </span>ภิกษุเหล่านั้นตั้งใจมนสิการ ประมวลไว้ด้วยใจทั้งหมด เงี่ยโสตลงสดับพระธรรม ฯ
