<span class="LineNumber"> 001 </span>มานะกำจัดแล้ว เข้าถึงนรกแล้ว ย่อมเศร้าโศกสิ้นกาลนาน ภิกษุผู้
<span class="LineNumber"> 002 </span>ชำนะกิเลสด้วยมรรคเป็นผู้ปฏิบัติชอบ ย่อมไม่เศร้าโศกเลยในกาลไหนๆ 
<span class="LineNumber"> 003 </span>ย่อมได้รับเกียรติคุณและความสุข บัณฑิตทั้งหลายย่อมเรียกภิกษุผู้เช่น
<span class="LineNumber"> 004 </span>นั้นว่า เป็นผู้เห็นธรรม เพราะฉะนั้น ท่านจงเป็นผู้ไม่มีกิเลสเพียงตะปู
<span class="LineNumber"> 005 </span>เครื่องตรึงใจในโลกนี้ เป็นผู้มีความเพียรจงละนิวรณ์ทั้งหลายเสีย 
<span class="LineNumber"> 006 </span>เป็นผู้บริสุทธิ์ และละมานะอย่าให้มีส่วนเหลือแล้ว ทำที่สุดแห่งกิเลส
<span class="LineNumber"> 007 </span>ด้วยวิชชา เป็นผู้สงบระงับ ดังนี้ ฯ
<span class="LineNumber"> 008 </span>อานันทสูตรที่ ๔
<span class="LineNumber"> 009 </span>[๗๓๕] สมัยหนึ่ง ท่านพระอานนท์อยู่ที่พระวิหารเชตวัน อารามของท่านอนาถบิณฑิก
<span class="LineNumber"> 010 </span>เศรษฐี เขตพระนครสาวัตถี ฯ
<span class="LineNumber"> 011 </span>ครั้งนั้นแล ในเวลาเช้า ท่านพระอานนท์นุ่งห่มแล้วถือบาตรและจีวร  เข้าไปเที่ยว
<span class="LineNumber"> 012 </span>บิณฑบาตในพระนครสาวัตถี มีท่านพระวังคีสะเป็นปัจฉาสมณะ ก็โดยสมัยนั้นแล ความกระสัน
<span class="LineNumber"> 013 </span>ได้เกิดขึ้น ความกำหนัดย่อมรบกวนจิตของท่านพระวังคีสะ ฯ
<span class="LineNumber"> 014 </span>[๗๓๖] ครั้งนั้นแล ท่านพระวังคีสะได้กล่าวกะท่านพระอานนท์ด้วยคาถาว่า
<span class="LineNumber"> 015 </span>ข้าพเจ้าเร่าร้อนเพราะกามราคะ จิตของข้าพเจ้ารุ่มร้อน ขอท่านจงบอก
<span class="LineNumber"> 016 </span>วิธีเป็นเครื่องดับราคะ เพื่ออนุเคราะห์แก่ข้าพเจ้าด้วยเถิด ท่านผู้โคดม ฯ
<span class="LineNumber"> 017 </span>ท่านพระอานนท์จึงกล่าวว่า
<span class="LineNumber"> 018 </span>[๗๓๗] จิตของท่านรุ่มร้อน เพราะสัญญาอันวิปลาส ท่านจงละเว้นนิมิตอัน
<span class="LineNumber"> 019 </span>สวยงาม อันเป็นที่ตั้งแห่งราคะเสีย ท่านจงเห็นสังขารทั้งหลาย โดย
<span class="LineNumber"> 020 </span>ความเป็นของแปรปรวน โดยเป็นทุกข์และอย่าเห็นโดยความเป็นตน 
<span class="LineNumber"> 021 </span>ท่านจงดับราคะอันแรงกล้าท่านจงอย่าถูกราคะเผาผลาญบ่อยๆ ท่าน
<span class="LineNumber"> 022 </span>จงเจริญจิตในอสุภกัมมัฏฐาน ให้เป็นจิตมีอารมณ์เป็นอันเดียวตั้งมั่น
<span class="LineNumber"> 023 </span>ด้วยดีเถิด ท่านจงมีกายคตาสติ ท่านจงเป็นผู้มากด้วยความหน่าย  ท่าน
<span class="LineNumber"> 024 </span>จงเจริญความไม่มีนิมิต และจงถอนมานานุสัยเสีย เพราะการรู้เท่าถึง
<span class="LineNumber"> 025 </span>มานะ ท่านจักเป็นผู้สงบระงับเที่ยวไป ดังนี้ ฯ
