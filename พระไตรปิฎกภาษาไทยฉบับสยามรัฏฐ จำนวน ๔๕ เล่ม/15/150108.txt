<span class="LineNumber"> 001 </span>     เมื่อบุรุษกราบทูลอย่างนี้แล้ว พระเจ้าปเสนทิโกศลก็ไม่ทรงเบิกบาน    พระทัย ฯ   
<span class="LineNumber"> 002 </span> 	[๓๗๗] ครั้งนั้น พระผู้มีพระภาคทรงทราบว่า พระเจ้าปเสนทิโกศล   ไม่ทรงเบิกบาน
<span class="LineNumber"> 003 </span>พระทัย จึงได้ทรงภาษิตพระคาถาเหล่านี้ในเวลานั้นว่า         
<span class="LineNumber"> 004 </span>ดูกรมหาบพิตรผู้เป็นใหญ่ยิ่งกว่าปวงชน แท้จริง แม้สตรีบางคนก็เป็น
<span class="LineNumber"> 005 </span>ผู้ประเสริฐ พระองค์จงชุบเลี้ยงไว้ สตรีที่มีปัญญา มีศีล ปฏิบัติแม่ผัว
<span class="LineNumber"> 006 </span>พ่อผัวดังเทวดา จงรักสามี ฯ
<span class="LineNumber"> 007 </span>บุรุษที่เกิดจากสตรีนั้น ย่อมเป็นคนแกล้วกล้า เป็นเจ้าแห่งทิศได้ 
<span class="LineNumber"> 008 </span>บุตรของภริยาดีเช่นนั้น แม้ราชสมบัติก็ครอบครองได้ ฯ
<span class="LineNumber"> 009 </span>		    ปฐมอัปปมาทสูตรที่ ๗      
<span class="LineNumber"> 010 </span> 	[๓๗๘] พระผู้มีพระภาคประทับ ... เขตพระนครสาวัตถี ... พระเจ้าปเสนทิโกศล 
<span class="LineNumber"> 011 </span>ประทับนั่ง ณ ที่ควรส่วนข้างหนึ่งแล้ว ได้กราบทูลพระผู้มีพระภาค ว่า ข้าแต่พระองค์ผู้เจริญ 
<span class="LineNumber"> 012 </span>ธรรมอย่างหนึ่งที่ยึดไว้ได้ซึ่งประโยชน์ทั้ง ๒ คือ   ประโยชน์ภพนี้ และประโยชน์ภพหน้า มีอยู่
<span class="LineNumber"> 013 </span>หรือ พระเจ้าข้า ฯ    
<span class="LineNumber"> 014 </span>     พระผู้มีพระภาคตรัสว่า ดูกรมหาบพิตร ธรรมอย่างหนึ่งที่ยึดไว้ได้ซึ่ง ประโยชน์ทั้ง ๒ คือ 
<span class="LineNumber"> 015 </span>ประโยชน์ภพนี้ และประโยชน์ภพหน้ามีอยู่ ฯ 
<span class="LineNumber"> 016 </span>     พระเจ้าปเสนทิโกศลกราบทูลถามว่า ข้าแต่พระองค์ผู้เจริญ ธรรมอย่าง  หนึ่งที่ยึดไว้ได้ซึ่ง
<span class="LineNumber"> 017 </span>ประโยชน์ทั้ง ๒ คือ ประโยชน์ภพนี้ และประโยชน์ภพหน้า    คืออะไร ฯ  
<span class="LineNumber"> 018 </span> 	[๓๗๙] พระผู้มีพระภาคตรัสว่า ดูกรมหาบพิตร ธรรมอย่างหนึ่งที่ยึด    ไว้ได้ซึ่ง
<span class="LineNumber"> 019 </span>ประโยชน์ทั้ง ๒ คือ ประโยชน์ภพนี้ และประโยชน์ภพหน้า คือ ความ  ไม่ประมาท ฯ
<span class="LineNumber"> 020 </span>     ดูกรมหาบพิตร รอยเท้าของสัตว์ทั้งหลายที่สัญจรไปบนแผ่นดิน ชนิดใด   ชนิดหนึ่ง
<span class="LineNumber"> 021 </span> รอยเท้าเหล่านั้นทั้งหมด ย่อมถึงการรวมลงในรอยเท้าช้าง รอยเท้าช้าง    ย่อมกล่าวกันว่า 
<span class="LineNumber"> 022 </span>เป็นเลิศกว่ารอยเท้าเหล่านั้น เพราะเป็นของใหญ่ ข้อนี้มีอุปมา    ฉันใด ดูกรมหาบพิตร ธรรม
<span class="LineNumber"> 023 </span>อย่างหนึ่งที่ยึดไว้ได้ซึ่งประโยชน์ทั้ง ๒ คือ ประโยชน์     ภพนี้ และประโยชน์ภพหน้า คือความ
<span class="LineNumber"> 024 </span>ไม่ประมาท ก็มีอุปไมยฉันนั้น ฯ           
