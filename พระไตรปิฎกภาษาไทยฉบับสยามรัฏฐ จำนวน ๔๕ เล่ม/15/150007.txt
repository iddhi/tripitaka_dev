<span class="LineNumber"> 001 </span>		      นันทนวรรคที่ ๒         
<span class="LineNumber"> 002 </span>		       นันทนสูตรที่ ๑        
<span class="LineNumber"> 003 </span> 	[๒๓] สมัยหนึ่ง พระผู้มีพระภาคประทับอยู่ ณ พระวิหารเชตวัน อาราม   ของท่าน
<span class="LineNumber"> 004 </span>อนาถบิณฑิกเศรษฐี เขตพระนครสาวัตถี ณ ที่นั้นแล พระผู้มีพระภาค ตรัสเรียกภิกษุทั้งหลายว่า 
<span class="LineNumber"> 005 </span>ดูกรภิกษุทั้งหลาย ภิกษุเหล่านั้นทูลรับพระดำรัสของ  พระผู้มีพระภาคแล้ว ฯ   
<span class="LineNumber"> 006 </span> 	[๒๔] พระผู้มีพระภาคตรัสพระพุทธพจน์นี้ว่า ดูกรภิกษุทั้งหลาย เรื่อง เคยมีมาแล้ว 
<span class="LineNumber"> 007 </span>พวกเทวดาชั้นดาวดึงส์องค์หนึ่งแวดล้อมด้วยหมู่นางอัปสร อิ่มเอิบ พรั่งพร้อมด้วยเบญจกามคุณ
<span class="LineNumber"> 008 </span>อันเป็นทิพย์ พวกนางอัปสรบำเรออยู่ในสวนนันทวัน ได้กล่าวคาถานี้ในเวลานั้นว่า       
<span class="LineNumber"> 009 </span>เทวดาเหล่าใดไม่เห็นนันทวัน อันเป็นที่อยู่ของหมู่นรเทพ  สามสิบ 
<span class="LineNumber"> 010 </span>ผู้มียศ เทวดาเหล่านั้นย่อมไม่รู้จักความสุข ฯ
<span class="LineNumber"> 011 </span> 	[๒๕] ดูกรภิกษุทั้งหลาย เมื่อเทวดานั้นกล่าวอย่างนี้แล้ว เทวดาองค์  หนึ่งได้ย้อน
<span class="LineNumber"> 012 </span>กล่าวกะเทวดานั้นด้วยคาถาว่า        
<span class="LineNumber"> 013 </span>ดูกรท่านผู้เขลา ท่านย่อมไม่รู้จักคำของพระอรหันต์ทั้งหลายว่า สังขาร
<span class="LineNumber"> 014 </span>ทั้งปวงไม่เที่ยง มีความเกิดขึ้นและเสื่อมไปเป็นธรรมดา เกิดขึ้นแล้ว
<span class="LineNumber"> 015 </span>ก็ดับไป ความสงบระงับสังขารเหล่านั้นเสียได้เป็นสุข ฯ
<span class="LineNumber"> 016 </span>		       นันทิสูตรที่ ๒        
<span class="LineNumber"> 017 </span> 	[๒๖] เทวดานั้น ครั้นยืนอยู่ ณ ที่ควรส่วนข้างหนึ่งแล้วแล ได้กล่าวคาถานี้ในสำนัก
<span class="LineNumber"> 018 </span>พระผู้มีพระภาคว่า    
<span class="LineNumber"> 019 </span>         คนมีบุตรย่อมยินดีเพราะบุตรทั้งหลาย คนมีโค ย่อมยินดี   เพราะโค
<span class="LineNumber"> 020 </span>ทั้งหลายเหมือนกันฉะนั้น เพราะอุปธิเป็นความดีของ คน บุคคลใด
<span class="LineNumber"> 021 </span>ไม่มีอุปธิ บุคคลนั้นไม่มียินดีเลย ฯ     
