<span class="LineNumber"> 001 </span>ในกาลนั้นแล พระผู้มีพระภาคตรัสเรียกภิกษุทั้งหลายมาว่า ดูกรภิกษุทั้งหลาย ฯ
<span class="LineNumber"> 002 </span>ภิกษุเหล่านั้นทูลรับพระดำรัสของพระผู้มีพระภาคแล้ว ฯ
<span class="LineNumber"> 003 </span>[๘๕๖] พระผู้มีพระภาครับสั่งว่า ดูกรภิกษุทั้งหลาย เรื่องเคยมีมาแล้ว  พวกอสูรได้พา
<span class="LineNumber"> 004 </span>กันมารบกับพวกเทวดา ดูกรภิกษุทั้งหลาย ครั้งนั้น ท้าวสักกะจอมเทวดาตรัสเรียกสุสิมเทพบุตร
<span class="LineNumber"> 005 </span>มาบัญชาว่า พ่อสุสิมะ พวกอสูรเหล่านี้กำลังพากันมารบพวกเทวดา พ่อจงไปป้องกันพวกอสูรไว้ 
<span class="LineNumber"> 006 </span>ดูกรภิกษุทั้งหลาย สุสิมเทพบุตรรับบัญชาท้าวสักกะจอมเทวดาว่า ขอเดชะ ขอพระองค์จงทรง
<span class="LineNumber"> 007 </span>พระเจริญดังนี้ แล้วมัวประมาทเสีย ดูกรภิกษุทั้งหลาย แม้ครั้งที่ ๒ ฯลฯ แม้ครั้งที่ ๓
<span class="LineNumber"> 008 </span>ท้าวสักกะจอมเทวดาก็ได้ตรัสเรียกสุสิมเทพบุตรมาบัญชาว่า พ่อสุสิมะ พวกอสูรเหล่านี้กำลังพา
<span class="LineNumber"> 009 </span>กันมารบพวกเทวดา  พ่อจงไปป้องกันพวกอสูรไว้ ดูกรภิกษุทั้งหลายแม้ในครั้งที่ ๓ สุสิม
<span class="LineNumber"> 010 </span>เทพบุตรรับบัญชาท้าวสักกะจอมเทวดาว่า ขอเดชะขอพระองค์จงทรงพระเจริญ ดังนี้ แล้วมัว
<span class="LineNumber"> 011 </span>ประมาทเสีย ฯ
<span class="LineNumber"> 012 </span>[๘๕๗] ดูกรภิกษุทั้งหลาย ครั้งนั้นแล ท้าวสักกะจอมเทวดาตรัสกะสุสิมเทพบุตร
<span class="LineNumber"> 013 </span>ด้วยคาถาว่า
<span class="LineNumber"> 014 </span>บุคคลไม่หมั่น ไม่พยายาม แต่ประสบความสุขได้ ณ ที่ใด  ดูกรสุสิมะ 
<span class="LineNumber"> 015 </span>เจ้าจงไป ณ ที่นั้น และจงพาเราไปให้ถึง ณ ที่นั้นด้วยเถิด ฯ
<span class="LineNumber"> 016 </span>[๘๕๘] สุสิมเทพบุตรกราบทูลว่า
<span class="LineNumber"> 017 </span>บุคคลเป็นผู้เกียจคร้าน ไม่หมั่น และไม่ใช้ใครๆ ให้กระทำกิจทั้งหลาย
<span class="LineNumber"> 018 </span>อีกด้วย เขาพึงพรั่งพร้อมด้วยกามทุกอย่าง ข้าแต่ท้าวสักกะ ขอพระองค์
<span class="LineNumber"> 019 </span>จงตรัสบอกฐานะอันประเสริฐนั้นแก่ข้าพระองค์ ฯ
<span class="LineNumber"> 020 </span>[๘๕๙] ท้าวสักกะตรัสตอบว่า
<span class="LineNumber"> 021 </span>ที่ใด บุคคลเกียจคร้าน ไม่หมั่น ถึงความสุขล่วงส่วนได้สุสิมะ เจ้า
<span class="LineNumber"> 022 </span>จงไป ณ ที่นั้น และจงพาเราไปให้ถึง ณ ที่นั้นด้วยเถิด ฯ
<span class="LineNumber"> 023 </span>[๘๖๐] สุสิมเทพบุตรกราบทูลว่า
<span class="LineNumber"> 024 </span>ข้าแต่ท้าวสักกะผู้ประเสริฐกว่าเทวดา ข้าพระองค์ทั้งหลาย   จะพึงได้
<span class="LineNumber"> 025 </span>ความสุขใด โดยไม่ต้องทำการงาน ข้าแต่ท้าวสักกะ  ขอพระองค์จง
<span class="LineNumber"> 026 </span>ตรัสบอกความสุขนั้นอันประเสริฐ ที่ไม่มีความแห้งใจ ไม่มีความ
<span class="LineNumber"> 027 </span>คับแค้นแก่ข้าพระองค์เถิด ฯ
