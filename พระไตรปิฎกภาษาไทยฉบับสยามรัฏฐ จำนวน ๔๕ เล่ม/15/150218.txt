<span class="LineNumber"> 001 </span>นวกรรมิกสูตรที่ ๗
<span class="LineNumber"> 002 </span>[๗๐๕] สมัยนั้น พระผู้มีพระภาคประทับอยู่ ณ ไพรสณฑ์แห่งหนึ่งในแคว้นโกศล ฯ
<span class="LineNumber"> 003 </span>สมัยหนึ่ง นวกรรมิกภารทวาชพราหมณ์ให้คนทำงานอยู่ในไพรสณฑ์นั้นเขาได้เห็น
<span class="LineNumber"> 004 </span>พระผู้มีพระภาคซึ่งประทับนั่งคู้บัลลังก์ (นั่งขัดสมาธิ) ตั้งพระกายตรงดำรงพระสติไว้เฉพาะหน้า 
<span class="LineNumber"> 005 </span>ที่โคนสาลพฤกษ์ต้นหนึ่ง ครั้นเห็นแล้ว เขามีความคิดว่า เราให้คนทำงานอยู่ในไพรสณฑ์นี้จึง
<span class="LineNumber"> 006 </span>ยินดี ส่วนพระสมณะนี้ ให้คนทำอะไรอยู่จึงยินดี ฯ
<span class="LineNumber"> 007 </span>[๗๐๖] ลำดับนั้น นวกรรมิกภารทวาชพราหมณ์เข้าไปเฝ้าพระผู้มีพระภาคถึงที่ประทับแล้ว
<span class="LineNumber"> 008 </span> ได้กราบทูลพระผู้มีพระภาคด้วยคาถาว่า
<span class="LineNumber"> 009 </span>ข้าแต่ท่านภิกษุ ท่านทำงานอะไรหรือ จึงอยู่ในป่าสาลพฤกษ์  พระโคดม
<span class="LineNumber"> 010 </span>อยู่ในป่าผู้เดียว ได้ความยินดีอะไร ฯ
<span class="LineNumber"> 011 </span>[๗๐๗] พระผู้มีพระภาคตรัสว่า
<span class="LineNumber"> 012 </span>เราไม่มีกรณียกิจในป่าดอก เพราะเราถอนรากเง่าป่า อันเป็นข้าศึก
<span class="LineNumber"> 013 </span>เสียแล้ว เราไม่มีป่าคือกิเลส ปราศจากลูกศรคือกิเลสละความกระสัน
<span class="LineNumber"> 014 </span>เสียแล้ว จึงยินดีอยู่ผู้เดียวในป่า ฯ
<span class="LineNumber"> 015 </span>[๗๐๘] เมื่อพระผู้มีพระภาคตรัสเช่นนี้แล้ว นวกรรมิกภารทวาชพราหมณ์ได้กราบทูล
<span class="LineNumber"> 016 </span>พระผู้มีพระภาคว่า ท่านพระโคดม ภาษิตของพระองค์แจ่มแจ้งนักท่านพระโคดม ภาษิตของ
<span class="LineNumber"> 017 </span>พระองค์แจ่มแจ้งนัก พระองค์ทรงประกาศธรรมโดยอเนกปริยาย ดุจหงายภาชนะที่คว่ำ เปิดของ
<span class="LineNumber"> 018 </span>ที่ปิดไว้ บอกทางแก่คนหลงทางส่องประทีปในที่มืด ด้วยหวังว่า คนมีจักษุจะมองเห็นรูปได้ 
<span class="LineNumber"> 019 </span>ข้าแต่ท่านพระโคดมข้าพระองค์ขอถึงพระผู้มีพระภาคกับพระธรรมและพระภิกษุสงฆ์เป็นสรณะ 
<span class="LineNumber"> 020 </span>ขอพระองค์จงทรงจำข้าพระองค์ว่าเป็นอุบาสกผู้ถึงพระรัตนตรัยเป็นสรณะตลอดชีวิต ตั้งแต่วันนี้
<span class="LineNumber"> 021 </span>เป็นต้นไป ฯ
<span class="LineNumber"> 022 </span>กัฏฐหารสูตรที่ ๘
<span class="LineNumber"> 023 </span>[๗๐๙] สมัยหนึ่ง พระผู้มีพระภาคประทับอยู่ ณ ไพรสณฑ์แห่งหนึ่งในแคว้นโกศล
<span class="LineNumber"> 024 </span>โน้น ฯ
