<span class="LineNumber"> 001 </span>อสุรินทกสูตรที่ ๓
<span class="LineNumber"> 002 </span>[๖๓๕] สมัยหนึ่ง พระผู้มีพระภาคประทับอยู่ในพระวิหารเวฬุวัน อันเป็นที่พระราชทาน
<span class="LineNumber"> 003 </span>เหยื่อแก่กระแต เขตพระนครราชคฤห์ ฯ
<span class="LineNumber"> 004 </span>อสุรินทกภารทวาชพราหมณ์ได้สดับมาว่า ได้ยินว่า พราหมณ์ภารทวาชโคตร ออกจาก
<span class="LineNumber"> 005 </span>เรือนบวชเป็นบรรพชิตในสำนักของพระสมณโคดม โกรธ ขัดใจเข้าไปเฝ้าพระผู้มีพระภาคถึงที่
<span class="LineNumber"> 006 </span>ประทับ ครั้นแล้ว ด่า บริภาษพระผู้มีพระภาคด้วยวาจาอันหยาบคาย มิใช่ของสัตบุรุษ ฯ
<span class="LineNumber"> 007 </span>เมื่ออสุรินทกภารทวาชพราหมณ์กล่าวอย่างนี้แล้ว พระผู้มีพระภาคได้ทรงนิ่งเสีย ฯ
<span class="LineNumber"> 008 </span>ลำดับนั้นแล อสุรินทกภารทวาชพราหมณ์ได้กล่าวกะพระผู้มีพระภาคว่า  พระสมณะ 
<span class="LineNumber"> 009 </span>เราชนะท่านแล้ว พระสมณะ เราชนะท่านแล้ว ฯ
<span class="LineNumber"> 010 </span>[๖๓๖] พระผู้มีพระภาคตรัสว่า
<span class="LineNumber"> 011 </span>ชนพาลกล่าวคำหยาบด้วยวาจา ย่อมสำคัญว่าชนะทีเดียว แต่ความ
<span class="LineNumber"> 012 </span>อดกลั้นได้เป็นความชนะของบัณฑิตผู้รู้แจ้งอยู่ ผู้ใดโกรธตอบบุคคล
<span class="LineNumber"> 013 </span>ผู้โกรธแล้ว ผู้นั้นเป็นผู้ลามกกว่าบุคคลผู้โกรธแล้ว เพราะการโกรธตอบ
<span class="LineNumber"> 014 </span>นั้น บุคคลไม่โกรธตอบบุคคลผู้โกรธแล้ว ย่อมชื่อว่าชนะสงครามอัน
<span class="LineNumber"> 015 </span>บุคคลชนะได้โดยยากผู้ใดรู้ว่า ผู้อื่นโกรธแล้ว เป็นผู้มีสติสงบอยู่ได้ 
<span class="LineNumber"> 016 </span>ผู้นั้นชื่อว่าย่อมประพฤติประโยชน์แก่ทั้งสองฝ่าย คือแก่ตนและแก่
<span class="LineNumber"> 017 </span>ผู้อื่นเมื่อผู้นั้นรักษาประโยชน์อยู่ทั้งสองฝ่าย คือของตนและของผู้อื่น 
<span class="LineNumber"> 018 </span>ชนทั้งหลายผู้ไม่ฉลาดในธรรม ย่อมสำคัญบุคคลนั้นว่าเป็นคนเขลา 
<span class="LineNumber"> 019 </span>ดังนี้ ฯ
<span class="LineNumber"> 020 </span>[๖๓๗] เมื่อพระผู้มีพระภาคตรัสอย่างนี้แล้ว อสุรินทกภารทวาชพราหมณ์ได้กราบทูล
<span class="LineNumber"> 021 </span>พระผู้มีพระภาคว่า ข้าแต่พระโคดมผู้เจริญ ภาษิตของพระองค์แจ่มแจ้งนัก ข้าแต่พระโคดมผู้เจริญ 
<span class="LineNumber"> 022 </span>ภาษิตของพระองค์แจ่มแจ้งนัก พระโคดมผู้เจริญทรงประกาศพระธรรมโดยปริยายเป็นอันมาก
<span class="LineNumber"> 023 </span> เปรียบเหมือนบุคคลหงายของที่คว่ำเปิดของที่ปิด บอกทางแก่คนหลงทาง หรือส่องประทีปใน
<span class="LineNumber"> 024 </span>ที่มืดด้วยคิดว่าคนมีจักษุย่อมเห็นรูปได้ฉะนั้น ข้าพระองค์นี้ขอถึงพระโคดมผู้เจริญ พระธรรม 
<span class="LineNumber"> 025 </span>และพระภิกษุสงฆ์ว่าเป็นสรณะ ขอข้าพระองค์ พึงได้บรรพชา พึงได้อุปสมบทในสำนักของ
<span class="LineNumber"> 026 </span>พระโคดมผู้เจริญ ฯ
