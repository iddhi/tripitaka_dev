<span class="LineNumber"> 001 </span>วังคีสสูตรที่ ๑๒
<span class="LineNumber"> 002 </span>[๗๖๐] สมัยหนึ่ง ท่านพระวังคีสะ อยู่ที่พระวิหารเชตวัน อารามของท่านอนาถบิณฑิก
<span class="LineNumber"> 003 </span>เศรษฐี เขตพระนครสาวัตถี ฯ
<span class="LineNumber"> 004 </span>ก็สมัยนั้นแล ท่านพระวังคีสะ เป็นผู้บรรลุพระอรหัตแล้วไม่นาน เสวยวิมุตติสุขอยู่ 
<span class="LineNumber"> 005 </span>ได้ภาษิตคาถาเหล่านี้ ในเวลานั้นว่า
<span class="LineNumber"> 006 </span>ในกาลก่อน เราเป็นผู้มัวเมาด้วยความเป็นกวี ได้เที่ยวไปแล้ว สู่บ้าน
<span class="LineNumber"> 007 </span>จากบ้าน   สู่เมืองจากเมือง   ครั้นเราได้เห็นพระสัมพุทธเจ้า 
<span class="LineNumber"> 008 </span>ศรัทธาจึงบังเกิดขึ้นแก่เรา พระสัมพุทธเจ้านั้นได้ทรงแสดงธรรม
<span class="LineNumber"> 009 </span>คือขันธ์ อายตนะ ธาตุแก่เรา เราได้ฟังธรรมของพระองค์แล้ว 
<span class="LineNumber"> 010 </span>ก็บรรพชาเป็นผู้หาเรือนมิได้ พระมุนีได้ตรัสรู้พระโพธิญาณ เพื่อ
<span class="LineNumber"> 011 </span>ประโยชน์แก่ประชุมชนเป็นอันมากแก่ภิกษุและภิกษุณีทั้งหลาย ผู้ได้ถึง ได้
<span class="LineNumber"> 012 </span>เห็นนิยามธรรมการมาของเราในสำนักของพระพุทธเจ้าของเรา เป็นการ
<span class="LineNumber"> 013 </span>มาดีจริงหนอ วิชชา ๓ อันเราได้บรรลุแล้วโดยลำดับ พระศาสนาของ
<span class="LineNumber"> 014 </span>พระพุทธองค์เราได้ทำแล้ว เราย่อมรู้ขันธสันดานอันเราเคยอยู่ในกาล
<span class="LineNumber"> 015 </span>ก่อน ทิพจักษุญาณเราทำให้หมดจดแล้ว เราเป็นผู้สำเร็จไตรวิชชา บรรลุ
<span class="LineNumber"> 016 </span>อิทธิวิธี ฉลาดในเจโตปริยญาณดังนี้ ฯ
<span class="LineNumber"> 017 </span>จบวังคีสสังยุต
<span class="LineNumber"> 018 </span>_______
<span class="LineNumber"> 019 </span>รวมพระสูตรแห่งวังคีสสังยุตมี ๑๒ สูตร คือ
<span class="LineNumber"> 020 </span>นิกขันตสูตรที่ ๑ อรติสูตรที่ ๒ เปสลาติมัญญนาสูตรที่ ๓ อานันทสูตรที่ ๔ สุภาษิต
<span class="LineNumber"> 021 </span>สูตรที่ ๕  สารีปุตตสูตรที่ ๖ ปวารณาสูตรที่ ๗ ปโรสหัสสสูตรที่ ๘ โกณฑัญญสูตรที่ ๙ 
<span class="LineNumber"> 022 </span>โมคคัลลานสูตรที่ ๑๐ คัคคราสูตรที่ ๑๑ กับวังคีสสูตรครบ ๑๒ ฯ
<span class="LineNumber"> 023 </span>__________
