<span class="LineNumber"> 001 </span>    แม้ครั้งที่สามแล พระโกกาลิกภิกษุก็ทูลคำนี้กะพระผู้มีพระภาคว่า      
<span class="LineNumber"> 002 </span>    "ฯลฯ ไปแล้วสู่อำนาจแห่งความปรารถนาอันลามก" ฯ           
<span class="LineNumber"> 003 </span>    แม้ครั้งที่สามแล พระผู้มีพระภาคก็ตรัสคำนี้กะพระโกกาลิกภิกษุว่า     
<span class="LineNumber"> 004 </span>    "ฯลฯ ภิกษุชื่อว่าสารีบุตรและโมคคัลลานะเป็นผู้มีศีลเป็นที่รัก ฯ     
<span class="LineNumber"> 005 </span>	[๖๐๐] ลำดับนั้นแล พระโกกาลิกภิกษุลุกจากอาสนะถวายอภิวาทพระผู้มีพระภาค 
<span class="LineNumber"> 006 </span>กระทำประทักษิณหลีกไปแล้ว ฯ      
<span class="LineNumber"> 007 </span>    ก็เมื่อพระโกกาลิกภิกษุหลีกไปแล้วไม่นาน ต่อมทั้งหลายขนาดเมล็ด พรรณผักกาดได้ผุด
<span class="LineNumber"> 008 </span>ขึ้นทั่วกายของเธอ ต่อมเหล่านั้นได้โตขึ้นเป็นขนาดถั่วเขียว  แล้วก็โตขึ้นเป็นขนาดถั่วดำ แล้ว
<span class="LineNumber"> 009 </span>ก็โตขึ้นเป็นขนาดเมล็ดพุดซา แล้วก็โตขึ้นเป็น ขนาดลูกพุดซา แล้วก็โตขึ้นเป็นขนาดผลมะขาม
<span class="LineNumber"> 010 </span>ป้อม แล้วก็โตขึ้นเป็นขนาด  ผลมะตูมอ่อน แล้วก็โตขึ้นเป็นขนาดผลมะตูม ต่อจากนั้นก็แตกทั่ว 
<span class="LineNumber"> 011 </span>แล้วหนอง   และเลือดหลั่งไหลออกแล้ว ฯ          
<span class="LineNumber"> 012 </span>    ครั้งนั้นแล พระโกกาลิกภิกษุได้กระทำกาละแล้ว เพราะอาพาธอันนั้นเอง ครั้นกระทำ
<span class="LineNumber"> 013 </span>กาละแล้วก็เข้าถึงปทุมนรก  เพราะจิตอาฆาตในพระสารีบุตร และพระโมคคัลลานะ ฯ     
<span class="LineNumber"> 014 </span>	[๖๐๑] ครั้งนั้นแล ท้าวสหัมบดีพรหม เมื่อราตรีปฐมยามล่วงแล้ว  มีรัศมีงามยิ่งนัก ยัง
<span class="LineNumber"> 015 </span>พระวิหารเชตวันทั้งสิ้นให้สว่างเข้าไปเฝ้าพระผู้มีพระภาคถึงที่ ประทับ ครั้นแล้วถวายอภิวาทพระ
<span class="LineNumber"> 016 </span>ผู้มีพระภาค แล้วได้ยืนอยู่ ณ ที่ควรส่วน  ข้างหนึ่ง ฯ
<span class="LineNumber"> 017 </span>    ท้าวสหัมบดีพรหมยืนอยู่ ณ ที่ควรส่วนข้างหนึ่งแล้วแล ได้ทูลคำนี้กะพระผู้มีพระภาคว่า    
<span class="LineNumber"> 018 </span>    พระเจ้าข้า พระโกกาลิกภิกษุได้กระทำกาละแล้ว และเข้าถึงแล้ว  ซึ่งปทุมนรก เพราะจิต
<span class="LineNumber"> 019 </span>อาฆาตในพระสารีบุตรและพระโมคคัลลานะ ฯ   
<span class="LineNumber"> 020 </span>    ท้าวสหัมบดีพรหมได้กล่าวคำนี้แล้ว ครั้นแล้วถวายอภิวาทพระผู้มีพระภาค กระทำ
<span class="LineNumber"> 021 </span>ประทักษิณแล้วหายไปในที่นั้นแล ฯ    
<span class="LineNumber"> 022 </span>	[๖๐๒] ครั้นล่วงราตรีนั้นแล้ว พระผู้มีพระภาคตรัสเรียกภิกษุทั้งหลาย มาว่า ภิกษุ
<span class="LineNumber"> 023 </span>ทั้งหลาย  เมื่อคืนนี้ท้าวสหัมบดีพรหมเมื่อราตรีล่วงปฐมยามไปแล้ว  มีรัศมีงามยิ่งนัก ยังวิหาร
<span class="LineNumber"> 024 </span>เชตวันทั้งสิ้นให้สว่าง เข้าไปหาเราถึงที่อยู่ ครั้นแล้ว  ไหว้เราแล้วได้ยืนอยู่ ณ ที่ควรส่วน
<span class="LineNumber"> 025 </span>ข้างหนึ่ง ฯ  
