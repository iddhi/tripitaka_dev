<span class="LineNumber"> 001 </span>[๒๕๕] พระผู้มีพระภาคตรัสว่า    
<span class="LineNumber"> 002 </span>ชนเหล่าใด เป็นผู้เพ่งพินิจ ศึกษาตามในข้อสั่งสอน อันเรากล่าวไว้
<span class="LineNumber"> 003 </span>แล้ว ชนเหล่านั้น ไม่ประมาทอยู่ในกาล ไม่พึงไปสู่อำนาจแห่งมัจจุ ฯ
<span class="LineNumber"> 004 </span>		      ทีฆลัฏฐิสูตรที่ ๓      
<span class="LineNumber"> 005 </span>	[๒๕๖] ข้าพเจ้าได้สดับมาแล้วอย่างนี้       
<span class="LineNumber"> 006 </span>    สมัยหนึ่ง พระผู้มีพระภาคประทับอยู่ ณ พระวิหารเวฬุวัน อันเป็นที่ ให้เหยื่อแก่กระแต 
<span class="LineNumber"> 007 </span>เขตพระนครราชคฤห์ ครั้งนั้น ทีฆลัฏฐิเทวบุตร เมื่อ ราตรีปฐมยามสิ้นไปแล้ว มีวรรณอันงาม
<span class="LineNumber"> 008 </span>ยิ่งนัก ยังพระวิหารเวฬุวันทั้งสิ้นให้สว่าง เข้าไปเฝ้าพระผู้มีพระภาคถึงที่ประทับ ครั้นแล้ว
<span class="LineNumber"> 009 </span> ก็ถวายบังคมพระผู้มีพระภาคแล้ว     ได้ยืนอยู่ ณ ที่ควรส่วนข้างหนึ่ง ฯ 
<span class="LineNumber"> 010 </span>	[๒๕๗] ทีฆลัฏฐิเทวบุตร ยืนอยู่ ณ ที่ควรส่วนข้างหนึ่งแล้ว ได้กล่าว คาถานี้ ใน
<span class="LineNumber"> 011 </span>สำนักพระผู้มีพระภาคว่า   
<span class="LineNumber"> 012 </span>ภิกษุพึงเป็นผู้มีปกติเพ่งพินิจ มีจิตหลุดพ้นแล้ว พึงหวังความไม่เกิดขึ้น
<span class="LineNumber"> 013 </span>แห่งหทัย รู้ความเกิดขึ้นและความเสื่อมไปแห่งโลกแล้ว มีใจดี อัน
<span class="LineNumber"> 014 </span>ตัณหาและทิฐิไม่อิงอาศัยแล้ว มีคุณข้อนั้นเป็นอานิสงส์ ฯ
<span class="LineNumber"> 015 </span>		       นันทนสูตรที่ ๔        
<span class="LineNumber"> 016 </span>	[๒๕๘] นันทนเทวบุตร ยืนอยู่ ณ ที่ควรส่วนข้างหนึ่งแล้ว ได้กราบทูลพระผู้มีพระภาค
<span class="LineNumber"> 017 </span>ด้วยคาถาว่า   
<span class="LineNumber"> 018 </span>ข้าแต่พระโคดม ผู้มีพระปัญญากว้างขวาง ข้าพระองค์ขอทูลถามพระองค์
<span class="LineNumber"> 019 </span>ถึงญาณทัสสนะ อันไม่เวียนกลับแห่งพระผู้มีพระภาค  บัณฑิตทั้งหลาย
<span class="LineNumber"> 020 </span>เรียกบุคคลชนิดไรว่า เป็นผู้มีศีล เรียกบุคคลชนิดไรว่า เป็นผู้มีปัญญา 
<span class="LineNumber"> 021 </span>บุคคลชนิดไรล่วงทุกข์อยู่ได้ เทวดาทั้งหลาย บูชาบุคคลชนิดไร ฯ
