<span class="LineNumber"> 001 </span> 	[๓๕๘] ลำดับนั้นแล พระผู้มีพระภาคทรงทราบความนี้แล้ว จึงได้ทรงภาษิตพระคาถา
<span class="LineNumber"> 002 </span>เหล่านี้ในเวลานั้นว่า  
<span class="LineNumber"> 003 </span>คนผู้เกิดมาดี ไม่ควรไว้วางใจ เพราะผิวพรรณและรูปร่าง  ไม่ควรไว้
<span class="LineNumber"> 004 </span>วางใจ เพราะการเห็นกันชั่วครู่เดียว เพราะว่านักบวชผู้ไม่สำรวม
<span class="LineNumber"> 005 </span>ทั้งหลาย ย่อมเที่ยวไปยังโลกนี้ ด้วยเครื่องบริขารของเหล่านักบวชผู้
<span class="LineNumber"> 006 </span>สำรวมดีแล้ว ประดุจกุณฑลดิน และมาสกโลหะหุ้มด้วยทองคำปลอม
<span class="LineNumber"> 007 </span>ไว้ คนทั้งหลายไม่บริสุทธิ์ในภายใน งามแต่ภายนอก แวดล้อมด้วย
<span class="LineNumber"> 008 </span>บริวารท่องเที่ยวอยู่ในโลก ฯ
<span class="LineNumber"> 009 </span>		      ปัญจราชสูตรที่ ๒       
<span class="LineNumber"> 010 </span> 	[๓๕๙] พระผู้มีพระภาคประทับ ... เขตพระนครสาวัตถี ฯ     
<span class="LineNumber"> 011 </span>     ก็สมัยนั้น พระราชา ๕ พระองค์ มีพระเจ้าปเสนทิโกศลเป็นประมุข    ผู้เอิบอิ่มเพรียบ
<span class="LineNumber"> 012 </span>พร้อมได้รับบำเรออยู่ด้วยเบญจพิธกามคุณ เกิดถ้อยคำโต้เถียงกันขึ้นว่า อะไรหนอเป็นยอดแห่ง
<span class="LineNumber"> 013 </span>กามทั้งหลาย ฯ        
<span class="LineNumber"> 014 </span>     ในพระราชาเหล่านั้น บางองค์ได้ตรัสอย่างนี้ว่า รูปทั้งหลายเป็นยอดแห่งกามทั้งหลาย ฯ          
<span class="LineNumber"> 015 </span>     บางองค์ได้ตรัสอย่างนี้ว่า เสียงทั้งหลายเป็นยอดแห่งกามทั้งหลาย ฯ   
<span class="LineNumber"> 016 </span>     บางองค์ได้ตรัสอย่างนี้ว่า กลิ่นทั้งหลายเป็นยอดแห่งกามทั้งหลาย ฯ   
<span class="LineNumber"> 017 </span>     บางองค์ได้ตรัสอย่างนี้ว่า รสทั้งหลายเป็นยอดแห่งกามทั้งหลาย ฯ      
<span class="LineNumber"> 018 </span>     บางองค์ได้ตรัสอย่างนี้ว่า โผฏฐัพพะทั้งหลายเป็นยอดแห่งกามทั้งหลาย ฯ
<span class="LineNumber"> 019 </span>     เพราะเหตุที่พระราชาเหล่านั้น ไม่อาจทรงยังกันและกันให้เข้าพระทัยได้ จึงพระเจ้า
<span class="LineNumber"> 020 </span>ปเสนทิโกศล ได้ตรัสกะพระราชาเหล่านั้นว่า มาเถิดท่านสหายทั้งหลาย  เราจักเข้าไปเฝ้าพระผู้มี
<span class="LineNumber"> 021 </span>พระภาคถึงที่ประทับ ครั้นแล้วจักทูลถามความข้อนี้กะพระผู้มีพระภาค พระผู้มีพระภาคจักทรง
<span class="LineNumber"> 022 </span>พยากรณ์แก่เราทั้งหลายอย่างใด เราทั้งหลาย   พึงจำคำพยากรณ์นั้นไว้อย่างนั้นเถิด ฯ           
<span class="LineNumber"> 023 </span>     พระราชาเหล่านั้น ทรงรับพระดำรัสของพระเจ้าปเสนทิโกศลแล้ว ฯ         
