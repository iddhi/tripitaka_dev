<span class="LineNumber"> 001 </span>	[๕๕๖] ครั้งนั้น สหัมบดีพรหม ทราบความปริวิตกแห่งพระหฤทัยของ พระผู้มีพระ
<span class="LineNumber"> 002 </span>ภาคด้วยใจแล้ว ได้มีความดำริว่า ท่านผู้เจริญทั้งหลาย โลกจะฉิบหาย  หนอ ท่านผู้เจริญทั้งหลาย 
<span class="LineNumber"> 003 </span>โลกจะพินาศหนอ เพราะพระตถาคตอรหันตสัมมาสัมพุทธเจ้า ทรงน้อมพระหฤทัยไปเพื่อความ
<span class="LineNumber"> 004 </span>ขวนขวายน้อย ไม่ทรงน้อมพระหฤทัย  ไปเพื่อทรงแสดงธรรม ฯ   
<span class="LineNumber"> 005 </span>    ลำดับนั้น สหัมบดีพรหมอันตรธานไปในพรหมโลก มาปรากฏอยู่เฉพาะพระพักตร์พระผู้มี
<span class="LineNumber"> 006 </span>พระภาค เหมือนบุรุษมีกำลังพึงเหยียดออกซึ่งแขนที่คู้อยู่ หรือ   พึงคู้เข้าซึ่งแขนที่เหยียดอยู่ 
<span class="LineNumber"> 007 </span>ฉะนั้น ฯ        
<span class="LineNumber"> 008 </span>    ครั้นแล้ว สหัมบดีพรหมกระทำผ้าห่มเฉวียงบ่าข้างหนึ่งแล้ว คุกชาณุ   มณฑลเบื้องขวาลงที่
<span class="LineNumber"> 009 </span>แผ่นดิน ประนมอัญชลีไปทางพระผู้มีพระภาค แล้วได้กราบทูล   พระผู้มีพระภาคว่า ข้าแต่พระ
<span class="LineNumber"> 010 </span>องค์ผู้เจริญ ขอพระผู้มีพระภาคจงทรงแสดงธรรมเถิด   ขอพระสุคตจงทรงแสดงธรรมเถิด สัตว์
<span class="LineNumber"> 011 </span>ทั้งหลายผู้มีกิเลสดุจธุลีในดวงตาน้อยเป็นปรกติก็มีอยู่ เพราะมิได้สดับย่อมเสื่อมจากธรรม สัตว์
<span class="LineNumber"> 012 </span>ทั้งหลายผู้รู้ทั่วถึงธรรม     จักมี ฯ    
<span class="LineNumber"> 013 </span>    สหัมบดีพรหม ได้กราบทูลดังนี้แล้ว ครั้นแล้วได้กราบทูลเป็นนิคมคาถา  อีกว่า     
<span class="LineNumber"> 014 </span>เมื่อก่อนธรรมที่ไม่บริสุทธิ์ซึ่งศาสดาผู้มีมลทินทั้งหลายคิดแล้วปรากฏขึ้น
<span class="LineNumber"> 015 </span>ในหมู่ชนชาวมคธ ขอพระองค์จงทรงเปิดประตูอมตะเถิด ขอสัตว์
<span class="LineNumber"> 016 </span>ทั้งหลายจงฟังธรรมซึ่งพระพุทธเจ้า ผู้ปราศจากมลทินตรัสรู้แล้วเถิด ขอ
<span class="LineNumber"> 017 </span>พระองค์ผู้มีพระปัญญาดี มีพระจักษุโดยรอบ มีความโศกอันปราศจาก
<span class="LineNumber"> 018 </span>แล้ว จงเสด็จขึ้นสู่ปราสาทอันสำเร็จด้วยธรรม จงพิจารณาชุมชนผู้จม
<span class="LineNumber"> 019 </span>อยู่ในความโศก ถูกชาติและชราครอบงำแล้ว อุปมาเหมือนบุคคล  ผู้
<span class="LineNumber"> 020 </span>อยู่บนยอดภูเขา อันล้วนด้วยศิลา จะพึงเห็นชุมชนโดยรอบฉะนั้น ฯ
<span class="LineNumber"> 021 </span>ข้าแต่พระองค์ผู้แกล้วกล้า ผู้ทรงชนะสงครามแล้ว ผู้ทรงนำพวก ผู้ไม่
<span class="LineNumber"> 022 </span>มีหนี้ ขอพระองค์จงเสด็จลุกขึ้นเถิด จงเสด็จเที่ยวไปในโลกเถิด ขอ
<span class="LineNumber"> 023 </span>พระผู้มีพระภาคจงทรงแสดงธรรมเถิดผู้รู้ทั่วถึงธรรมจักมี ฯ
<span class="LineNumber"> 024 </span>	[๕๕๗] ลำดับนั้น พระผู้มีพระภาคทรงทราบการเชื้อเชิญของพรหม และ  ทรงอาศัยพระ
<span class="LineNumber"> 025 </span>กรุณาในสัตว์ทั้งหลาย จึงทรงสอดส่องดูโลกด้วยพระพุทธจักษุ ฯ   
