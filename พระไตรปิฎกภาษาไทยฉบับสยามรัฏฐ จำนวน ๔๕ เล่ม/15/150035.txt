<span class="LineNumber"> 001 </span>		      อาทิตตวรรคที่ ๕        
<span class="LineNumber"> 002 </span>		      อาทิตตสูตรที่ ๑        
<span class="LineNumber"> 003 </span> 	[๑๓๕] ข้าพเจ้าได้สดับมาแล้วอย่างนี้      
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของ  ท่านอานาถ
<span class="LineNumber"> 005 </span>บิณฑิกเศรษฐี เขตพระนครสาวัตถี ครั้งนั้นแล เมื่อปฐมยามล่วงไปแล้ว เทวดาองค์หนึ่ง ซึ่ง
<span class="LineNumber"> 006 </span>มีวรรณงาม ยังพระวิหารเชตวันทั้งสิ้นให้สว่าง  เข้าไปเฝ้าพระผู้มีพระภาคถึงที่ประทับ 
<span class="LineNumber"> 007 </span>ครั้นแล้วจึงอภิวาทพระผู้มีพระภาค แล้วยืน     อยู่ ณ ที่ควรส่วนข้างหนึ่ง ฯ       
<span class="LineNumber"> 008 </span> 	[๑๓๖] เทวดานั้นยืนอยู่ ณ ที่ควรส่วนข้างหนึ่งแล้ว ได้กล่าวคาถา  เหล่านี้ในสำนักพระผู้มีพระ
<span class="LineNumber"> 009 </span>ภาคว่า   
<span class="LineNumber"> 010 </span>เมื่อเรือนถูกไฟไหม้แล้ว เจ้าของเรือนขนเอาภาชนะใดออกไปได้ ภาชนะ
<span class="LineNumber"> 011 </span>นั้นย่อมเป็นประโยชน์แก่เขา ส่วนสิ่งของที่มิได้ขนออกไป ย่อมไหม้ใน
<span class="LineNumber"> 012 </span>ไฟนั้น ฉันใด ฯ
<span class="LineNumber"> 013 </span>โลก (คือหมู่สัตว์) อันชราและมรณะเผาแล้ว ก็ฉันนั้น ควรนำออก 
<span class="LineNumber"> 014 </span>(ซึ่งโภคสมบัติ) ด้วยการให้ทาน เพราะทานวัตถุที่บุคคลให้แล้ว ได้ชื่อ
<span class="LineNumber"> 015 </span>ว่านำออกดีแล้ว ฯ
<span class="LineNumber"> 016 </span>ทานวัตถุที่บุคคลให้แล้วนั้นย่อมมีสุขเป็นผล ที่ยังมิได้ให้ย่อมไม่เป็น
<span class="LineNumber"> 017 </span>เหมือนเช่นนั้น โจรยังปล้นได้ พระราชายังริบได้เพลิงยังไหม้ได้ หรือ
<span class="LineNumber"> 018 </span>สูญหายไปได้ ฯ
<span class="LineNumber"> 019 </span>อนึ่ง บุคคลจำต้องละร่างกายพร้อมด้วยสิ่งเครื่องอาศัยด้วยตายจากไป 
<span class="LineNumber"> 020 </span>ผู้มีปัญญารู้ชัด ดั่งนี้แล้ว ควรใช้สอยและให้ทาน ฯ
<span class="LineNumber"> 021 </span>เมื่อได้ให้ทานและใช้สอยตามควรแล้ว จะไม่ถูกติฉิน เข้าถึง สถานที่
<span class="LineNumber"> 022 </span>อันเป็นสวรรค์ ฯ
