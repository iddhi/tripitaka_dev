<span class="LineNumber"> 001 </span>อยู่ พระสาวกทั้งหลายย่อมนั่งห้อมล้อมพระโคดม ผู้เป็นมุนี ซึ่ง
<span class="LineNumber"> 002 </span>สมบูรณ์ด้วยพระคุณทั้งปวงอย่างนี้ ผู้ถึงฝั่งแห่งทุกข์ ผู้ประกอบด้วย
<span class="LineNumber"> 003 </span>พระคุณเป็นอเนกประการ ดังนี้ ฯ
<span class="LineNumber"> 004 </span>คัคคราสูตรที่ ๑๑
<span class="LineNumber"> 005 </span>[๗๕๗] สมัยหนึ่ง พระผู้มีพระภาค ประทับอยู่ที่ริมฝั่งสระบัวชื่อว่า  คัคครา เขตนคร
<span class="LineNumber"> 006 </span>จัมปา พร้อมด้วยภิกษุสงฆ์หมู่ใหญ่ ประมาณ ๕๐๐ รูป อุบาสกประมาณ ๗๐๐  คน และเทวดา
<span class="LineNumber"> 007 </span>หลายพันองค์ ฯ
<span class="LineNumber"> 008 </span>นัยว่า พระผู้มีพระภาครุ่งเรืองล่วงภิกษุ อุบาสกและเทวดาเหล่านั้น ด้วยพระวรรณะ
<span class="LineNumber"> 009 </span>และด้วยพระยศ ฯ
<span class="LineNumber"> 010 </span>[๗๕๘] ครั้งนั้นแล ท่านพระวังคีสะ มีความคิดดังนี้ว่า พระผู้มีพระภาคนี้แล 
<span class="LineNumber"> 011 </span>ประทับอยู่ที่ฝั่งสระบัวชื่อว่าคัคครา เขตนครจัมปา พร้อมด้วยภิกษุสงฆ์หมู่ใหญ่  ประมาณ ๕๐๐ รูป 
<span class="LineNumber"> 012 </span>อุบาสกประมาณ ๗๐๐ คน และเทวดาหลายพันองค์นัยว่า พระผู้มีพระภาครุ่งเรืองล่วงภิกษุ 
<span class="LineNumber"> 013 </span>อุบาสกและเทวดาเหล่านั้น ด้วยพระวรรณะและด้วยพระยศ อย่ากระนั้นเลย เราพึงชมเชย
<span class="LineNumber"> 014 </span>พระผู้มีพระภาค ณ ที่เฉพาะพระพักตร์ ด้วยคาถาอันสมควรเถิด ฯ
<span class="LineNumber"> 015 </span>ครั้งนั้นแล ท่านพระวังคีสะ ลุกขึ้นจากอาสนะ ทำผ้าห่มเฉวียงบ่าข้างหนึ่ง ประนม
<span class="LineNumber"> 016 </span>อัญชลีไปทางที่พระผู้มีพระภาคประทับอยู่แล้ว ได้กราบทูลพระผู้มีพระภาคว่า ข้าแต่พระผู้มีพระภาค 
<span class="LineNumber"> 017 </span>เนื้อความนี้ย่อมแจ่มแจ้งกะข้าพระองค์ ข้าแต่พระสุคต เนื้อความนี้ย่อมแจ่มแจ้งกะข้าพระองค์ ฯ
<span class="LineNumber"> 018 </span>พระผู้มีพระภาคได้ตรัสว่า เนื้อความนั่นจงแจ่มแจ้งกะเธอเถิด วังคีสะ ฯ
<span class="LineNumber"> 019 </span>[๗๕๙] ครั้งนั้นแล ท่านพระวังคีสะ ได้ชมเชยพระผู้มีพระภาค ณ ที่เฉพาะพระพักตร์ 
<span class="LineNumber"> 020 </span>ด้วยคาถาอันสมควรว่า
<span class="LineNumber"> 021 </span>พระจันทร์พระอาทิตย์ซึ่งปราศจากมลทิน ย่อมแจ่มกระจ่างในท้องฟ้า 
<span class="LineNumber"> 022 </span>ซึ่งปราศจากเมฆฝน ฉันใด ข้าแต่พระองค์ผู้มีพระรัศมีซ่านออกแต่
<span class="LineNumber"> 023 </span>พระสรีรกาย ผู้เป็นมหามุนี พระองค์ย่อมรุ่งเรืองล่วงสรรพสัตว์โลก 
<span class="LineNumber"> 024 </span>ด้วยพระยศ ฉันนั้น ดังนี้ ฯ
