<span class="LineNumber"> 001 </span>ดอกปทุมชื่อโกกนุท บานในเวลาเช้า ยังไม่สิ้นกลิ่นยังมีกลิ่นหอมอยู่ 
<span class="LineNumber"> 002 </span>ฉันใด ท่านจงดูพระอังคีรส ผู้ไพโรจน์อยู่ดุจดวงอาทิตย์ รุ่งโรจน์อยู่
<span class="LineNumber"> 003 </span>ในอากาศ ฉะนั้น ฯ
<span class="LineNumber"> 004 </span> 	[๓๖๓] ลำดับนั้น พระราชา ๕ พระองค์เหล่านั้น ทรงให้จันทนังคลิกอุบาสกห่มด้วย
<span class="LineNumber"> 005 </span>ผ้า ๕ ผืน (คือพระราชทานผ้าห่ม ๕ ผืน) ฯ        
<span class="LineNumber"> 006 </span>     ทันใดนั้น จันทนังคลิกอุบาสก ก็ถวายให้พระผู้มีพระภาคทรงห่มด้วย ผ้า ๕ ผืน
<span class="LineNumber"> 007 </span>เหล่านั้น ฯ   
<span class="LineNumber"> 008 </span>		      โทณปากสูตรที่ ๓        
<span class="LineNumber"> 009 </span> 	[๓๖๔] พระผู้มีพระภาคประทับอยู่ ... เขตพระนครสาวัตถี ฯ 
<span class="LineNumber"> 010 </span>     ก็สมัยนั้น พระเจ้าปเสนทิโกศลเสวยพระสุธาหารหุงด้วยข้าวสารหนึ่งทะนาน ครั้งนั้น 
<span class="LineNumber"> 011 </span>พระเจ้าปเสนทิโกศลเสวยแล้วทรงอึดอัด เสด็จเข้าไปเฝ้าพระผู้มีพระภาคถึงที่ประทับ ครั้นแล้ว
<span class="LineNumber"> 012 </span>ก็ถวายบังคมพระผู้มีพระภาค แล้วประทับนั่ง ณ   ที่ควรส่วนข้างหนึ่ง ฯ  
<span class="LineNumber"> 013 </span> 	[๓๖๕] ลำดับนั้น พระผู้มีพระภาคทรงทราบว่า พระเจ้าปเสนทิโกศลนั้นเสวยแล้วทรง
<span class="LineNumber"> 014 </span>อึดอัด จึงได้ทรงภาษิตพระคาถานี้ในเวลานั้นว่า
<span class="LineNumber"> 015 </span>มนุษย์ผู้มีสติอยู่ทุกเมื่อ รู้จักประมาณในโภชนะที่ได้มา  ย่อมมีเวทนา
<span class="LineNumber"> 016 </span>เบาบาง เขาย่อมแก่ช้า ครองอายุได้ยืนนาน ฯ
<span class="LineNumber"> 017 </span> 	[๓๖๖] ก็สมัยนั้น มาณพชื่อสุทัศนะ ยืนอยู่เบื้องพระปฤษฎางค์ พระเจ้าปเสนทิโกศล ฯ    
<span class="LineNumber"> 018 </span>     ลำดับนั้น พระเจ้าปเสนทิโกศลจึงตรัสเรียกสุทัสสนมาณพมารับสั่งว่า มาเถิด เจ้า
<span class="LineNumber"> 019 </span>สุทัศนะ เจ้าจงเรียนคาถานี้ในสำนักพระผู้มีพระภาค แล้วจงกล่าวใน   เวลาเราบริโภคอาหาร อนึ่ง 
<span class="LineNumber"> 020 </span>เราจะให้นิตยภัตแก่เจ้าวันละ ๑๐๐ กหาปณะทุกวัน ฯ
<span class="LineNumber"> 021 </span>     สุทัสสนมาณพรับสนองพระดำรัสพระเจ้าปเสนทิโกศลว่า เป็นพระมหากรุณาอย่างยิ่ง 
<span class="LineNumber"> 022 </span>พระพุทธเจ้าข้า ดังนี้ แล้วเรียนคาถานี้ในสำนักพระผู้มีพระภาค กล่าวในเวลาที่พระเจ้าปเสนทิโกศล 
<span class="LineNumber"> 023 </span>เสวยพระกระยาหารว่า         
