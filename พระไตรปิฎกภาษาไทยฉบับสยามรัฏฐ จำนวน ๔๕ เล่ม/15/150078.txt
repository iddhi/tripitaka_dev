<span class="LineNumber"> 001 </span>    สมัยหนึ่ง ภิกษุเป็นจำนวนมากอยู่ในกุฎีอันตั้งอยู่ในป่าข้างเขาหิมวันต์  แคว้นโกศล 
<span class="LineNumber"> 002 </span>เป็นผู้ฟุ้งซ่าน เย่อหยิ่ง โอนเอน ปากกล้า วาจาสามหาว มีสติ    ฟั่นเฟือน ขาดสัมปชัญญะ
<span class="LineNumber"> 003 </span>ไม่มั่นคง  มีจิตคิดนอกทาง ประพฤติเยี่ยงคฤหัสถ์ ฯ
<span class="LineNumber"> 004 </span>	[๒๙๔] วันหนึ่งเป็นวันอุโบสก ๑๕ ค่ำ ชันตุเทพบุตรเข้าไปหาพวกภิกษุ  เหล่านั้นถึงที่อยู่ 
<span class="LineNumber"> 005 </span>ครั้นแล้วจึงได้กล่าวกะภิกษุเหล่านั้นด้วยคาถาทั้งหลายว่า        
<span class="LineNumber"> 006 </span>ครั้งก่อน พวกภิกษุผู้เป็นสาวกพระโคดมเป็นอยู่ง่าย (เลี้ยงง่าย) ไม่เป็น
<span class="LineNumber"> 007 </span>ผู้มักได้แสวงหาบิณฑบาต ไม่มักได้ที่นอนที่นั่ง ฯ
<span class="LineNumber"> 008 </span>ท่านรู้ว่าสิ่งทั้งปวงในโลกเป็นของไม่เที่ยง กระทำที่สุดแห่งทุกข์ได้ ฯ    
<span class="LineNumber"> 009 </span>ส่วนท่านเหล่านี้ ทำตนให้เป็นคนเลี้ยงยากเหมือนชาวบ้านที่โกงเขากิน 
<span class="LineNumber"> 010 </span>กินๆ แล้วก็นอน เที่ยวประจบไปในเรือนของคนอื่น ฯ
<span class="LineNumber"> 011 </span>ข้าพเจ้าขอทำอัญชลีต่อท่าน ขอพูดกะท่านบางพวกในที่นี้ว่าพวกท่าน
<span class="LineNumber"> 012 </span>ถูกเขาทอดทิ้งหมดที่พึ่ง เป็นเหมือนเปรต ฯ
<span class="LineNumber"> 013 </span>ที่ข้าพเจ้ากล่าวนี้หมายเอาบุคคลจำพวกที่ประมาทอยู่ ส่วนท่านพวกใด
<span class="LineNumber"> 014 </span>ไม่ประมาทอยู่ ข้าพเจ้าขอนมัสการท่านพวกนั้น ฯ
<span class="LineNumber"> 015 </span>		      โรหิตัสสสูตรที่ ๖      
<span class="LineNumber"> 016 </span>	[๒๙๕] สมัยหนึ่ง พระผู้มีพระภาคประทับอยู่ ณ พระวิหารเชตวัน   อารามของท่าน
<span class="LineNumber"> 017 </span>อนาถบิณฑิกเศรษฐี เขตพระนครสาวัตถี ฯ
<span class="LineNumber"> 018 </span>    ครั้งนั้นแล เมื่อปฐมยามล่วงไปแล้ว โรหิตัสสเทวบุตรมีวรรณงามยิ่งนัก  ยังพระวิหาร
<span class="LineNumber"> 019 </span>เชตวันทั้งสิ้นให้สว่าง เข้าไปเฝ้าพระผู้มีพระภาคถึงที่ประทับ ครั้นแล้ว  จึงถวายอภิวาทพระผู้มี
<span class="LineNumber"> 020 </span>พระภาคแล้ว ได้ยืนอยู่ ณ ที่ควรส่วนข้างหนึ่ง ฯ    
<span class="LineNumber"> 021 </span>    โรหิตัสสเทพบุตรยืนอยู่ ณ ที่ควรส่วนข้างหนึ่งแล้วแล ได้กราบทูล    พระผู้มีพระภาคว่า      
<span class="LineNumber"> 022 </span>    ข้าแต่พระองค์ผู้เจริญ บุคคลสถิตอยู่ ณ ที่ใดหนอ จึงจะไม่เกิด ไม่แก่ ไม่ตาย ไม่จุติ 
<span class="LineNumber"> 023 </span>ไม่อุปบัติ ข้าแต่พระองค์ผู้เจริญ อันบุคคลจะอาจบ้างหรือไม่      เพื่อที่จะรู้ เพื่อที่จะเห็น หรือ
<span class="LineNumber"> 024 </span>เพื่อที่จะบรรลุที่สุดโลกได้ด้วยการเดินทาง ฯ       
