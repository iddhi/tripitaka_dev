<span class="LineNumber"> 001 </span>		    ปฐมปัชชุนนธีตุสูตรที่ ๙  
<span class="LineNumber"> 002 </span> 	[๑๓๑] ข้าพเจ้าได้สดับมาแล้วอย่างนี้       
<span class="LineNumber"> 003 </span>     สมัยหนึ่ง พระผู้มีพระภาคประทับอยู่ ณ กูฏาคารศาลาในป่ามหาวัน    เขตพระนคร
<span class="LineNumber"> 004 </span>เวสาลี ครั้งนั้นแล เมื่อปฐมยามล่วงไปแล้ว ธิดาของท้าวปัชชุนนะ  ชื่อโกกนทา มีวรรณิอัน
<span class="LineNumber"> 005 </span>งาม ยังป่ามหาวันทั้งสิ้นให้สว่าง เข้าไปเฝ้าพระผู้มีพระภาค      ถึงที่ประทับ ครั้นแล้วจึง
<span class="LineNumber"> 006 </span>ถวายอภิวาท แล้วยืนอยู่ ณ ที่ควรส่วนข้างหนึ่ง ฯ
<span class="LineNumber"> 007 </span> 	[๑๓๒] ธิดาของท้าวปัชชุนนะ ชื่อโกกนทา ครั้นยืนอยู่ ณ ที่ควร ส่วนข้างหนึ่งแล้ว ได้
<span class="LineNumber"> 008 </span>กล่าวคาถาทั้งหลายนี้ในสำนักพระผู้มีพระภาคว่า      
<span class="LineNumber"> 009 </span>หม่อมฉันชื่อว่าโกกนทา เป็นธิดาของท้าวปัชชุนนะ ย่อมไหว้เฉพาะ
<span class="LineNumber"> 010 </span>พระสัมพุทธเจ้าผู้เลิศกว่าสัตว์ ผู้เสด็จอยู่ในป่า เขตพระนครเวสาลี 
<span class="LineNumber"> 011 </span>สุนทรพจน์ว่า ธรรมอันพระสัมพุทธเจ้าผู้มีพระปัญญาจักษุ ตามตรัสรู้
<span class="LineNumber"> 012 </span>แล้วดังนี้ หม่อมฉันได้ยินแล้วในกาลก่อน แท้จริง หม่อมฉันนั้น 
<span class="LineNumber"> 013 </span>เมื่อพระสุคตผู้เป็นมุนีทรงแสดงอยู่ ย่อมรู้ประจักษ์ในกาลนี้ ชนเหล่า
<span class="LineNumber"> 014 </span>ใดเหล่าหนึ่งมีปัญญาทราม ติเตียนธรรมอันประเสริฐเที่ยวไปอยู่   ชน
<span class="LineNumber"> 015 </span>เหล่านั้น ย่อมเข้าถึงโรรุวนรกอันร้ายกาจ ประสบทุกข์ตลอดกาลนาน 
<span class="LineNumber"> 016 </span>ส่วนชนทั้งหลายเหล่าใดแล ประกอบด้วยความอดทนและความสงบใน
<span class="LineNumber"> 017 </span>ธรรมอันประเสริฐ ชนทั้งหลายเหล่านั้น ละร่างกายอันเป็นของมนุษย์ 
<span class="LineNumber"> 018 </span>แล้วจักยังหมู่เทวดาให้บริบูรณ์ ฯ
<span class="LineNumber"> 019 </span>		   ทุติยปัชชุนนธีตุสูตรที่ ๑๐
<span class="LineNumber"> 020 </span> 	[๑๓๓] ข้าพเจ้าได้สดับมาแล้วอย่างนี้       
<span class="LineNumber"> 021 </span>     สมัยหนึ่ง พระผู้มีพระภาคประทับอยู่ ณ กูฏาคารศาลาในป่ามหาวัน    เขตพระนคร
<span class="LineNumber"> 022 </span>เวสาลี ครั้งนั้นแล เมื่อปฐมยามล่วงไปแล้ว ธิดาของท้าวปัชชุนนะ  ชื่อจุลลโกกนทา มีวรรณงาม
