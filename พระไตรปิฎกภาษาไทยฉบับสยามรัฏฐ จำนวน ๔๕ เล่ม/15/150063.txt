<span class="LineNumber"> 001 </span>[๒๔๕] อสุรินทราหูกล่าวว่า      
<span class="LineNumber"> 002 </span>ข้าพเจ้าถูกขับด้วยคาถาของพระพุทธเจ้า หากข้าพเจ้าไม่พึงปล่อยจันทิม
<span class="LineNumber"> 003 </span>เทวบุตร ศีรษะของข้าพเจ้าพึงแตกเจ็ดเสี่ยงมีชีวิตอยู่ ก็ไม่พึงได้รับ
<span class="LineNumber"> 004 </span>ความสุข ฯ
<span class="LineNumber"> 005 </span>		       สุริยสูตรที่ ๑๐       
<span class="LineNumber"> 006 </span>	[๒๔๖] ก็โดยสมัยนั้น สุริยเทวบุตร ถูกอสุรินทราหูเข้าจับแล้ว ครั้งนั้น สุริย
<span class="LineNumber"> 007 </span>เทวบุตร ระลึกถึงพระผู้มีพระภาค ได้กล่าวคาถานี้ในเวลานั้นว่า  
<span class="LineNumber"> 008 </span>ข้าแต่พระพุทธเจ้า ผู้แกล้วกล้า ขอความนอบน้อมจงมีแด่พระองค์ 
<span class="LineNumber"> 009 </span>พระองค์เป็นผู้หลุดพ้นแล้วในธรรมทั้งปวง ข้าพระองค์ถึงเฉพาะแล้วซึ่ง
<span class="LineNumber"> 010 </span>ฐานะอันคับขัน ขอพระองค์จงเป็นที่พึ่งแห่งข้าพระองค์นั้น ฯ
<span class="LineNumber"> 011 </span>	[๒๔๗] ลำดับนั้น พระผู้มีพระภาคทรงปรารภสุริยเทวบุตรได้ตรัสกะอสุรินทราหูด้วย
<span class="LineNumber"> 012 </span>พระคาถาว่า         
<span class="LineNumber"> 013 </span>สุริยเทวบุตร ถึงตถาคตผู้เป็นพระอรหันต์ ว่าเป็นที่พึง ดูกรราหู ท่าน
<span class="LineNumber"> 014 </span>จงปล่อยสุริยะ พระพุทธเจ้าทั้งหลาย เป็นผู้อนุเคราะห์แก่โลก สุริยะ
<span class="LineNumber"> 015 </span>ใดเป็นผู้ส่องแสง กระทำความสว่างในที่มืดมิด มีสัณฐานเป็นวงกลม 
<span class="LineNumber"> 016 </span>มีเดชสูง ดูกรราหู ท่านอย่ากลืนกินสุริยะนั้น ผู้เที่ยวไปในอากาศ 
<span class="LineNumber"> 017 </span>ดูกรราหู ท่านจงปล่อยสุริยะ ผู้เป็นบุตรของเรา ฯ
<span class="LineNumber"> 018 </span>	[๒๔๘] ลำดับนั้น อสุรินทราหู ปล่อยสุริยเทวบุตรแล้ว มีรูปอันกระหืดกระหอบ 
<span class="LineNumber"> 019 </span>เข้าไปหาอสุรินทเวปจิตติถึงที่อยู่ ครั้นแล้วก็เป็นผู้เศร้าสลด เกิดขนพอง ได้ยืนอยู่ ณ ที่ควร
<span class="LineNumber"> 020 </span>ส่วนข้างหนึ่ง ฯ       
<span class="LineNumber"> 021 </span>	[๒๔๙] อสุรินทเวปจิตติ ได้กล่าวกะอสุรินทราหู ผู้ยืนอยู่ ณ ที่  ควรส่วนข้างหนึ่ง 
<span class="LineNumber"> 022 </span>ด้วยคาถาว่า       
<span class="LineNumber"> 023 </span>ดูกรราหู ทำไมหนอ ท่านจึงกระหืดกระหอบ ปล่อยพระสุริยะเสีย 
<span class="LineNumber"> 024 </span>ทำไมหนอ ท่านจึงมีรูปเศร้าสลด มายืนกลัวอยู่ ฯ
