<span class="LineNumber"> 001 </span>	[๔๕๐] ลำดับนั้น มารผู้มีบาปเข้าไปใกล้พระผู้มีพระภาคถึงที่ประทับ  ครั้นแล้ว กล่าวกะ
<span class="LineNumber"> 002 </span>พระผู้มีพระภาคด้วยคาถาว่า     
<span class="LineNumber"> 003 </span>ท่านเป็นผู้องอาจในบริษัท บันลือสีหนาท ดุจราชสีห์ ฉะนั้นหรือ 
<span class="LineNumber"> 004 </span>ก็ผู้ที่พอจะต่อสู้ท่านยังมี ท่านเข้าใจว่าเป็นผู้ชนะแล้วหรือ ฯ
<span class="LineNumber"> 005 </span>	[๔๕๑] พระผู้มีพระภาค ตรัสตอบด้วยพระคาถาว่า 
<span class="LineNumber"> 006 </span>ตถาคตเป็นมหาวีรบุรุษ องอาจในบริษัท บรรลุทสพลญาณ ข้ามตัณหา
<span class="LineNumber"> 007 </span>อันเป็นเหตุข้องในโลกเสียได้ บันลืออยู่โดยแท้ ฯ
<span class="LineNumber"> 008 </span>    ครั้งนั้นแล มารผู้มีบาปเป็นทุกข์ เสียใจว่า พระผู้มีพระภาคทรงรู้จักเรา   พระสุคตทรง
<span class="LineNumber"> 009 </span>รู้จักเรา ดังนี้ จึงได้หายไปในที่นั้นเอง ฯ       
<span class="LineNumber"> 010 </span>		       สกลิกสูตรที่ ๓        
<span class="LineNumber"> 011 </span>	[๔๕๒] ข้าพเจ้าได้สดับมาแล้วอย่างนี้       
<span class="LineNumber"> 012 </span>    สมัยหนึ่ง พระผู้มีพระภาคประทับอยู่ ณ มัททกุจฉิมิคทายวัน เขตกรุงราชคฤห์ ฯ          
<span class="LineNumber"> 013 </span>    ก็โดยสมัยนั้นแล พระบาทของพระผู้มีพระภาคถูกสะเก็ดหินเจาะแล้ว    ได้ยินว่า เวทนา
<span class="LineNumber"> 014 </span>ทั้งหลาย อันยิ่ง เป็นไปในพระสรีระ เป็นทุกข์ แรงกล้า เผ็ดร้อน ไม่เป็นที่ยินดี ไม่เป็นที่
<span class="LineNumber"> 015 </span>ทรงสบาย ย่อมเป็นไปแด่พระผู้มีพระภาค พระองค์มีพระสติสัมปชัญญะอดกลั้นซึ่งเวทนา
<span class="LineNumber"> 016 </span>เหล่านั้น ไม่กระสับกระส่าย ฯ          
<span class="LineNumber"> 017 </span>    ลำดับนั้น พระผู้มีพระภาครับสั่งให้ลาดผ้าสังฆาฏิเป็น ๔ ชั้น แล้วสำเร็จ สีหไสยา 
<span class="LineNumber"> 018 </span>โดยพระปรัศเบื้องขวา พระบาทซ้ายเหลื่อมพระบาทขวา มีพระสติ   สัมปชัญญะ ฯ
<span class="LineNumber"> 019 </span>	[๔๕๓] ครั้งนั้นแล มารผู้มีบาปเข้าไปเฝ้าพระองค์ถึงที่ประทับ แล้วทูล ถามพระผู้มี
<span class="LineNumber"> 020 </span>พระภาคด้วยคาถาว่า       
<span class="LineNumber"> 021 </span>ท่านนอนด้วยความเขลา หรือมัวเมาคิดกาพย์กลอนอยู่   ประโยชน์
<span class="LineNumber"> 022 </span>ทั้งหลายของท่านไม่มีมาก ท่านอยู่ ณ ที่นั่งที่นอนอันสงัดแต่ผู้เดียว 
<span class="LineNumber"> 023 </span>ตั้งหน้านอนหลับ นี่อะไร ท่านหลับทีเดียวหรือ ฯ
