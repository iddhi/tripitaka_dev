<span class="LineNumber"> 001 </span>กัสสป ถึงแม้ท่านจักทรงประทีปอันโพลงตั้ง ๑๐ ดวง เขาก็จักไม่เห็น
<span class="LineNumber"> 002 </span>รูป เพราะจักษุ (คือญาณ) ของเขาไม่มี ฯ
<span class="LineNumber"> 003 </span>ลำดับนั้น ท่านกัสสปโคตร ผู้อันเทวดานั้นให้สังเวช ถึงซึ่งความสลดใจแล้ว ฯ
<span class="LineNumber"> 004 </span>สัมพหุลสูตรที่ ๔
<span class="LineNumber"> 005 </span>[๗๖๘] สมัยหนึ่ง ภิกษุมากด้วยกัน พำนักอยู่ในแนวป่าแห่งหนึ่งในแคว้นโกศล 
<span class="LineNumber"> 006 </span>ครั้งนั้นแล ภิกษุเหล่านั้นอยู่จำพรรษาถ้วนไตรมาสแล้วหลีกไปสู่จาริก ฯ
<span class="LineNumber"> 007 </span>[๗๖๙] ครั้งนั้น เทวดาผู้สิงอยู่ในแนวป่านั้น เมื่อไม่เห็นภิกษุเหล่านั้นก็คร่ำครวญถึง 
<span class="LineNumber"> 008 </span>ได้กล่าวคาถานี้ในเวลานั้นว่า
<span class="LineNumber"> 009 </span>ความสนิทสนมย่อมปรากฏประดุจความไม่ยินดีเพราะเห็นภิกษุเป็น
<span class="LineNumber"> 010 </span>อันมากในอาสนะอันสงัด ท่านเหล่านั้น เป็นพหุสูตมีถ้อยคำไพเราะ 
<span class="LineNumber"> 011 </span>ท่านเป็นสาวกของพระโคดม ไปที่ไหนกันเสียแล้ว ฯ
<span class="LineNumber"> 012 </span>[๗๗๐] เมื่อเทวดานั้นกล่าวอย่างนี้แล้ว เทวดาอีกองค์หนึ่งได้กล่าวกะเทวดานั้นด้วย
<span class="LineNumber"> 013 </span>คาถาว่า
<span class="LineNumber"> 014 </span>ภิกษุทั้งหลายเป็นผู้ไม่อาลัยที่อยู่ เที่ยวไปเป็นหมู่ประดุจวานร  ไปสู่
<span class="LineNumber"> 015 </span>แคว้นมคธและโกศล บางพวกก็บ่ายหน้าไปสู่แคว้นวัชชี ฯ
<span class="LineNumber"> 016 </span>อานันทสูตรที่ ๕
<span class="LineNumber"> 017 </span>[๗๗๑] สมัยหนึ่ง ท่านพระอานนท์ พำนักอยู่ในแนวป่าแห่งหนึ่งในแคว้นโกศล 
<span class="LineNumber"> 018 </span>สมัยนั้นแล ท่านพระอานนท์ เป็นผู้มากไปด้วยการรับแขกฝ่ายคฤหัสถ์เกินเวลาอยู่ ฯ
<span class="LineNumber"> 019 </span>[๗๗๒] ครั้งนั้นแล เทวดาผู้สิงอยู่ในแนวป่านั้น มีความเอ็นดู ใคร่ประโยชน์แก่ท่าน
<span class="LineNumber"> 020 </span>พระอานนท์ ใคร่จะให้ท่านสังเวชจึงเข้าไปหาถึงที่อยู่ ครั้นแล้วได้กล่าวกะท่านด้วยคาถาว่า
