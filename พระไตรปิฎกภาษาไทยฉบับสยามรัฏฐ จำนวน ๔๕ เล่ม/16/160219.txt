<span class="LineNumber"> 001 </span>ลาภสักการสังยุตต์
<span class="LineNumber"> 002 </span>ปฐมวรรคที่ ๑
<span class="LineNumber"> 003 </span>๑. สุทธกสูตร
<span class="LineNumber"> 004 </span>[๕๓๖] ข้าพเจ้าได้สดับมาอย่างนี้
<span class="LineNumber"> 005 </span>สมัยหนึ่ง พระผู้มีพระภาคประทับอยู่ ณ พระเชตวัน อารามของท่านอนาถบิณฑิกเศรษฐี 
<span class="LineNumber"> 006 </span>เขตพระนครสาวัตถี ณ ที่นั้นแล พระผู้มีพระภาคตรัสเรียกภิกษุทั้งหลายว่า ดูกรภิกษุทั้งหลาย 
<span class="LineNumber"> 007 </span>ภิกษุเหล่านั้นทูลรับพระผู้มีพระภาคว่าพระเจ้าข้า ฯ
<span class="LineNumber"> 008 </span>[๕๓๗] พระผู้มีพระภาคได้ตรัสว่า ดูกรภิกษุทั้งหลาย ลาภสักการะและชื่อเสียง 
<span class="LineNumber"> 009 </span>ทารุณ เผ็ดร้อน หยาบคาย เป็นอันตรายแก่การบรรลุธรรมอันเกษมจากโยคะ ซึ่งไม่มีธรรมอื่น
<span class="LineNumber"> 010 </span>ยิ่งไปกว่า เพราะฉะนั้นแหละ เธอทั้งหลายพึงศึกษาอย่างนี้ว่า เราทั้งหลายจักละลาภสักการะและ
<span class="LineNumber"> 011 </span>ชื่อเสียงที่เกิดขึ้นแล้วเสีย และลาภสักการะและชื่อเสียงที่บังเกิดขึ้นแล้ว จักครอบงำจิตของเรา
<span class="LineNumber"> 012 </span>ทั้งหลายตั้งอยู่ไม่ได้ เธอทั้งหลายพึงศึกษาอย่างนี้แหละ ฯ
<span class="LineNumber"> 013 </span>จบสูตรที่ ๑
<span class="LineNumber"> 014 </span>๒. พฬิสสูตร
<span class="LineNumber"> 015 </span>[๕๓๘] พระผู้มีพระภาคประทับอยู่ ณ พระเชตวัน อารามของท่านอนาถบิณฑิกเศรษฐี 
<span class="LineNumber"> 016 </span>เขตพระนครสาวัตถี ณ ที่นั้นแล พระผู้มีพระภาคได้ตรัสว่าดูกรภิกษุทั้งหลาย ลาภ สักการะ 
<span class="LineNumber"> 017 </span>และชื่อเสียง ทารุณ เผ็ดร้อน หยาบคายเป็นอันตรายแก่การบรรลุธรรมอันเกษมจากโยคะ 
<span class="LineNumber"> 018 </span>ซึ่งไม่มีธรรมอื่นยิ่งไปกว่า ฯ
<span class="LineNumber"> 019 </span>[๕๓๙] ดูกรภิกษุทั้งหลาย เปรียบเหมือนปลาบางตัวเห็นแก่เหยื่อ กลืนเบ็ดที่พราน
<span class="LineNumber"> 020 </span>เบ็ดเกี่ยวเหยื่อหย่อนลงในห้วงน้ำลึก มันกลืนเบ็ดของพรานเบ็ดอย่างนี้แล้ว ได้รับทุกข์ ถึงความ
<span class="LineNumber"> 021 </span>พินาศ พรานเบ็ดพึงทำได้ตามความพอใจ ฉะนั้น ฯ
