<span class="LineNumber"> 001 </span>เข้าไปเฝ้าพระผู้มีพระภาค ณ สถานที่นั้น  ได้ปราศรัยกับพระผู้มีพระภาค ครั้นผ่านการปราศรัย
<span class="LineNumber"> 002 </span>พอให้ระลึกถึงกันไปแล้วได้ยืนอยู่ ณ ที่ควรส่วนข้างหนึ่ง ฯ
<span class="LineNumber"> 003 </span>[๔๘] ครั้นแล้ว อเจลกัสสปได้กราบทูลพระผู้มีพระภาคว่า ข้าพเจ้าจะขอถามเหตุ
<span class="LineNumber"> 004 </span>บางอย่างกะท่านพระโคดม ถ้าท่านพระโคดมจะทรงกระทำโอกาส เพื่อทรงตอบปัญหาแก่ข้าพเจ้า 
<span class="LineNumber"> 005 </span>พระผู้มีพระภาคตรัสตอบว่า ดูกรกัสสป ยังมิใช่เวลาจะตอบปัญหา เรากำลังเข้าไปสู่ละแวกบ้าน 
<span class="LineNumber"> 006 </span>แม้ครั้งที่ ๒ ... แม้ครั้งที่ ๓  อเจลกัสสปก็ได้กราบทูลพระผู้มีพระภาคว่า ข้าพเจ้าจะขอถามเหตุ
<span class="LineNumber"> 007 </span>บางอย่างกะท่านพระโคดม ถ้าท่านพระโคดมจะทรงกระทำโอกาส เพื่อทรงตอบปัญหาแก่ข้าพเจ้า
<span class="LineNumber"> 008 </span>พระผู้มีพระภาคตรัสตอบว่า ดูกรกัสสป ยังมิใช่เวลาตอบปัญหา เรากำลังเข้าไปสู่ละแวกบ้าน ฯ
<span class="LineNumber"> 009 </span>[๔๙] เมื่อพระผู้มีพระภาคตรัสอย่างนี้แล้ว อเจลกัสสปได้กราบทูล  พระผู้มีพระภาคว่า 
<span class="LineNumber"> 010 </span>ก็ข้าพเจ้าไม่ประสงค์จะถามท่านพระโคดมมากนัก ฯ
<span class="LineNumber"> 011 </span>ภ. ดูกรกัสสป ท่านจงถามปัญหาตามที่ท่านจำนงไว้เถิด ฯ
<span class="LineNumber"> 012 </span>ก. ข้าแต่ท่านพระโคดม ความทุกข์ตนกระทำเองหรือ ฯ
<span class="LineNumber"> 013 </span>ภ. อย่ากล่าวอย่างนั้น กัสสป ฯ
<span class="LineNumber"> 014 </span>ก. ความทุกข์ผู้อื่นกระทำให้หรือ ท่านพระโคดม ฯ
<span class="LineNumber"> 015 </span>ภ. อย่ากล่าวอย่างนั้น กัสสป ฯ
<span class="LineNumber"> 016 </span>ก. ความทุกข์ตนกระทำเองด้วย ผู้อื่นกระทำให้ด้วยหรือ ท่านโคดม ฯ
<span class="LineNumber"> 017 </span>ภ. อย่ากล่าวอย่างนั้น กัสสป ฯ
<span class="LineNumber"> 018 </span>ก. ความทุกข์บังเกิดขึ้นเพราะอาศัยการที่มิใช่ตนเองกระทำ มิใช่ผู้อื่นกระทำให้หรือ 
<span class="LineNumber"> 019 </span>ท่านพระโคดม ฯ
<span class="LineNumber"> 020 </span>ภ. อย่ากล่าวอย่างนั้น กัสสป ฯ
<span class="LineNumber"> 021 </span>ก. ความทุกข์ไม่มีหรือ ท่านพระโคดม ฯ
<span class="LineNumber"> 022 </span>ภ. ความทุกข์ไม่มีหามิได้ ความทุกข์มีอยู่ กัสสป ฯ
<span class="LineNumber"> 023 </span>ก. ถ้าอย่างนั้น ท่านพระโคดม ย่อมไม่รู้ไม่เห็นความทุกข์ ฯ
<span class="LineNumber"> 024 </span>ภ. เราย่อมไม่รู้ไม่เห็นความทุกข์หามิได้ เรารู้เห็นความทุกข์อยู่ กัสสป ฯ
