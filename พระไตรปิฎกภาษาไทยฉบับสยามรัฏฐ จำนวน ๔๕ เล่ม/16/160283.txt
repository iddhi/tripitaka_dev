<span class="LineNumber"> 001 </span>ชนทั้งหลายย่อมไม่รู้จักคนที่ไม่พูด ว่าเจือด้วยพาลหรือเป็นบัณฑิต 
<span class="LineNumber"> 002 </span>แต่ย่อมรู้จักคนที่พูด ผู้แสดงทางอมฤตอยู่ บุคคลพึงกล่าวธรรม 
<span class="LineNumber"> 003 </span>พึงส่องธรรม พึงประคองธงชัยของฤาษี ฤาษีทั้งหลายมีสุภาษิตเป็นธง 
<span class="LineNumber"> 004 </span>ธรรมนั่นเองเป็นธงชัยของพวกฤาษี ดังนี้ ฯ
<span class="LineNumber"> 005 </span>จบสูตรที่ ๗
<span class="LineNumber"> 006 </span>๘. นันทสูตร
<span class="LineNumber"> 007 </span>[๗๐๙] ข้าพเจ้าได้สดับมาอย่างนี้
<span class="LineNumber"> 008 </span>สมัยหนึ่ง พระผู้มีพระภาคประทับอยู่ ณ พระเชตวัน อารามของท่านอนาถบิณฑิกเศรษฐี 
<span class="LineNumber"> 009 </span>เขตพระนครสาวัตถี ครั้งนั้นแล ท่านพระนันทะผู้เป็นบุตรของพระเจ้าแม่น้าแห่งพระผู้มีพระภาค 
<span class="LineNumber"> 010 </span>ห่มจีวรที่ทุบและกลับทุบแล้ว หยอดนัยน์ตา ถือบาตรมีสีใส เข้าไปเฝ้าพระผู้มีพระภาคถึงที่ประทับ
<span class="LineNumber"> 011 </span> ครั้นเข้าไปเฝ้าแล้ว ถวายอภิวาทแล้วนั่ง ณ ที่ควรส่วนข้างหนึ่ง ฯ
<span class="LineNumber"> 012 </span>[๗๑๐] ครั้นท่านพระนันทะนั่งเรียบร้อยแล้วพระผู้มีพระภาคได้ตรัสดังนี้ว่า ดูกรนันทะ 
<span class="LineNumber"> 013 </span>ข้อที่เธอห่มจีวรที่ทุบและกลับทุบแล้ว หยอดนัยน์ตา และถือบาตรมีสีใส ไม่สมควรแก่เธอผู้เป็น
<span class="LineNumber"> 014 </span>กุลบุตรออกบวชเป็นบรรพชิตด้วยศรัทธาข้อที่เธอถืออยู่ป่าเป็นวัตร ถือบิณฑบาตเป็นวัตร ถือผ้า
<span class="LineNumber"> 015 </span>บังสุกุลเป็นวัตร และไม่พึงเป็นผู้เพ่งเล็งในกามทั้งหลายอยู่อย่างนี้ จึงสมควรแก่เธอผู้เป็นกุลบุตร
<span class="LineNumber"> 016 </span>ออกบวชเป็นบรรพชิตด้วยศรัทธา ฯ
<span class="LineNumber"> 017 </span>[๗๑๑] พระผู้มีพระภาคผู้สุคตศาสดา ครั้นได้ตรัสไวยากรณภาษิตนี้แล้ว จึงได้ตรัส
<span class="LineNumber"> 018 </span>คาถาประพันธ์ต่อไปว่า
<span class="LineNumber"> 019 </span>เมื่อไร เราจะพึงได้เห็นนันทะ ถืออยู่ป่าเป็นวัตร ถือผ้าบังสุกุลเป็นวัตร 
<span class="LineNumber"> 020 </span>ยังอัตภาพให้เป็นไปด้วยโภชนะที่เจือปนกันผู้ไม่อาลัยในกามทั้งหลาย
<span class="LineNumber"> 021 </span> ดังนี้ ฯ
<span class="LineNumber"> 022 </span>[๗๑๒] ลำดับนั้น ท่านพระนันทะ โดยสมัยต่อมา ได้เป็นผู้อยู่ป่าเป็นวัตร ถือบิณฑ
<span class="LineNumber"> 023 </span>บาตเป็นวัตร ถือผ้าบังสุกุลเป็นวัตร และไม่อาลัยในกามทั้งหลายอยู่ ฯ
<span class="LineNumber"> 024 </span>จบสูตรที่ ๘
