<span class="LineNumber"> 001 </span>เลื่อมใสในปาพจน์ของพระผู้มีพระภาคนี้ ขอพระผู้มีพระภาคจงทรงเรียนการรักษาอันชื่อว่าอาฏา
<span class="LineNumber"> 002 </span>นาฏิยะ เพื่อให้ยักษ์พวกนั้นเลื่อมใส เพื่อคุ้มครอง เพื่อรักษา เพื่อไม่เบียดเบียน เพื่ออยู่สำราญ
<span class="LineNumber"> 003 </span>แห่งภิกษุ ภิกษุณี อุบาสก อุบาสิกา ทั้งหลายเถิด พระพุทธเจ้าข้า ฯ 
<span class="LineNumber"> 004 </span>ดูกรภิกษุทั้งหลาย เราได้รับอาราธนาโดยดุษณีภาพแล้ว ลำดับนั้นท้าวเวสวัณทราบว่า 
<span class="LineNumber"> 005 </span>เรารับแล้ว ได้กล่าวอาฏานาฏิยะรักษานี้ ในเวลานั้น[ความว่า] ฯ
<span class="LineNumber"> 006 </span>[๒๒๐] ขอนอบน้อมแด่พระวิปัสสีพุทธเจ้า ผู้มีพระจักษุ มีพระสิริ   ขอนอบ
<span class="LineNumber"> 007 </span>น้อมแด่พระสิขีพุทธเจ้า ผู้ทรงอนุเคราะห์แก่สัตว์ทั่วหน้า ฯ ล ฯ 
<span class="LineNumber"> 008 </span>[บัณฑิตพึงให้พิสดาร เหมือนกับที่มีมาแล้วในก่อน] ฯ
<span class="LineNumber"> 009 </span>ข้าแต่พระองค์ผู้นิรทุกข์ การรักษาอันชื่อว่าอาฏานาฏิยะนี้แล ย่อมเป็นไปเพื่อคุ้มครอง 
<span class="LineNumber"> 010 </span>เพื่อรักษา เพื่อไม่เบียดเบียน เพื่อความอยู่สำราญแห่งภิกษุ ภิกษุณีอุบาสก อุบาสิกา 
<span class="LineNumber"> 011 </span>ทั้งหลาย ฉะนี้ ฯ
<span class="LineNumber"> 012 </span>ข้าแต่พระองค์ผู้นิรทุกข์ และบัดนี้ ข้าพระพุทธเจ้าทั้งหลาย เป็นผู้มีกิจมาก มีกรณีย์มาก 
<span class="LineNumber"> 013 </span>ขอทูลลาไป เราได้กล่าวว่า ดูกรมหาบพิตร มหาบพิตรจงทรงทราบกาลอันควร ณ บัดนี้เถิด ฯ
<span class="LineNumber"> 014 </span>ดูกรภิกษุทั้งหลาย ลำดับนั้น ท้าวมหาราชทั้ง ๔ เสด็จลุกขึ้นจากอาสนะไหว้เรา 
<span class="LineNumber"> 015 </span>ทำประทักษิณ แล้วอันตรธานไปในที่นั้นเอง ฝ่ายยักษ์เหล่านั้นก็พากันลุกขึ้นจากอาสนะ บาง
<span class="LineNumber"> 016 </span>พวกไหว้เรา ทำประทักษิณ แล้วอันตรธานไปในที่นั้นเอง  บางพวกปราศรัยกับเรา 
<span class="LineNumber"> 017 </span>ครั้นผ่านการปราศรัยพอให้ระลึกถึงกันไปแล้ว อันตรธานไปในที่นั้นเอง บางพวกประนมอัญชลี
<span class="LineNumber"> 018 </span>มาทางที่เราอยู่ แล้วอันตรธานไปในที่นั้นเอง บางพวกประกาศนามและโคตร แล้วอันตรธาน
<span class="LineNumber"> 019 </span>ไปในที่นั้นเอง บางพวกนิ่งอยู่แล้วอันตรธานไปในที่นั้นเอง ฯ
<span class="LineNumber"> 020 </span>ดูกรภิกษุทั้งหลาย เธอทั้งหลายจงเล่าเรียนการรักษาอันชื่อว่าอาฏานาฏิยะจงทรงไว้ซึ่งการ
<span class="LineNumber"> 021 </span>รักษาอันชื่อว่าอาฏานาฏิยะ การรักษาอันชื่อว่าอาฏานาฏิยะ ประกอบด้วยประโยชน์ ย่อมเป็นไป
<span class="LineNumber"> 022 </span>เพื่อคุ้มครอง เพื่อรักษา เพื่อไม่เบียดเบียน เพื่ออยู่สำราญแห่งภิกษุ ภิกษุณี อุบาสก อุบาสิกา 
<span class="LineNumber"> 023 </span>ทั้งหลาย ดังนี้ ฯ
<span class="LineNumber"> 024 </span>พระผู้มีพระภาคได้ตรัสพระพุทธพจน์ นี้แล้ว ภิกษุเหล่านั้นยินดีชื่นชมพระภาษิตของ
<span class="LineNumber"> 025 </span>พระผู้มีพระภาค ดังนี้แล ฯ
<span class="LineNumber"> 026 </span>จบ อาฏานาฏิยสูตร ที่ ๙
<span class="LineNumber"> 027 </span>_______________
