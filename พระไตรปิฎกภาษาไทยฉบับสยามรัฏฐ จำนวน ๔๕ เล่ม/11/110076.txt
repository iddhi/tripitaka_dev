<span class="LineNumber"> 001 </span>		   ๕. สัมปสาทนียสูตร (๒๘)             
<span class="LineNumber"> 002 </span>		        ___________    
<span class="LineNumber"> 003 </span>  	[๗๓] ข้าพเจ้าได้สดับมาอย่างนี้   
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ ณ สวนมะม่วงของปาวาริกเศรษฐี    เขตเมือง
<span class="LineNumber"> 005 </span>นาลันทา ครั้งนั้น ท่านพระสารีบุตรเข้าไปเฝ้าพระผู้มีพระภาคถึงที่ประทับ   ถวายอภิวาทแล้ว นั่ง ณ 
<span class="LineNumber"> 006 </span>ที่ควรส่วนข้างหนึ่ง ครั้นนั่งเรียบร้อยแล้ว ได้กราบทูล            พระผู้มีพระภาคว่า ข้าแต่พระองค์ผู้เจริญ 
<span class="LineNumber"> 007 </span>ข้าพระองค์เลื่อมใสในพระผู้มีพระภาค             อย่างนี้ว่า ทั้งอดีต อนาคต และปัจจุบัน ไม่มีสมณะหรือ
<span class="LineNumber"> 008 </span>พราหมณ์อื่นที่จะมี ความรู้ยิ่งไปกว่าพระผู้มีพระภาคในทางพระสัมโพธิญาณ ฯ    
<span class="LineNumber"> 009 </span>     พระผู้มีพระภาคตรัสว่า ดูกรสารีบุตร เธอกล่าวอาสภิวาจานี้ประเสริฐแท้เธอบันลือ
<span class="LineNumber"> 010 </span>สีหนาทซึ่งเธอถือเอาโดยเฉพาะว่า ข้าแต่พระองค์ผู้เจริญ ข้าพระองค์    เลื่อมใสในพระผู้มีพระภาค
<span class="LineNumber"> 011 </span>อย่างนี้ว่า ทั้งอดีต อนาคต และปัจจุบัน ไม่มีสมณะ       หรือพราหมณ์อื่นที่จะมีความรู้ยิ่งไปกว่า
<span class="LineNumber"> 012 </span>พระผู้มีพระภาคในทางพระสัมโพธิญาณ ฯ              
<span class="LineNumber"> 013 </span>  	[๗๔] ดูกรสารีบุตร เธอกำหนดใจด้วยใจ แล้วรู้ซึ่งพระผู้มีพระภาค อรหันตสัมมา
<span class="LineNumber"> 014 </span>สัมพุทธเจ้าทั้งหมด ซึ่งได้มีแล้วในอดีต ว่าพระผู้มีพระภาคเหล่านั้น    ได้มีศีลอย่างนี้ มีธรรมอย่างนี้ 
<span class="LineNumber"> 015 </span>มีพระปัญญาอย่างนี้ มีวิหารธรรมอย่างนี้ มีวิมุตติ       อย่างนี้ ได้ละหรือ ฯ   
<span class="LineNumber"> 016 </span>     สา. ข้อนั้นเป็นไปไม่ได้เลย พระเจ้าข้า ฯ           
<span class="LineNumber"> 017 </span>     ดูกรสารีบุตร ก็เธอกำหนดใจด้วยใจ แล้วรู้ซึ่งพระผู้มีพระภาคอรหันต  สัมมาสัมพุทธเจ้า
<span class="LineNumber"> 018 </span>ทั้งหมด ซึ่งจักมีในอนาคตว่า พระผู้มีพระภาคเหล่านั้น จักมีศีล         อย่างนี้ มีธรรมอย่างนี้ มีพระ
<span class="LineNumber"> 019 </span>ปัญญาอย่างนี้ มีวิหารธรรมอย่างนี้ มีวิมุตติอย่างนี้       ได้ละหรือ ฯ            
<span class="LineNumber"> 020 </span>      ข้อนั้นเป็นไปไม่ได้เลย พระเจ้าข้า ฯ              
<span class="LineNumber"> 021 </span>     ดูกรสารีบุตร ก็เธอกำหนดใจด้วยใจ แล้วรู้เราผู้เป็นพระอรหันตสัมมา  สัมพุทธเจ้าอยู่ ณ 
<span class="LineNumber"> 022 </span>บัดนี้ว่า พระผู้มีพระภาคมีศีลอย่างนี้ มีธรรมอย่างนี้ มีพระปัญญา     อย่างนี้ มีวิหารธรรมอย่างนี้ 
<span class="LineNumber"> 023 </span>มีวิมุตติอย่างนี้ ได้ละหรือ ฯ             
