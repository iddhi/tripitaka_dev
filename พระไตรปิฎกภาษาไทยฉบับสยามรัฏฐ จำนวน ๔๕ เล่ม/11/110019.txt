<span class="LineNumber"> 001 </span>     ดูกรภัคควะ ลำดับนั้น เราจึงยังบริษัทนั้นให้เห็นแจ้ง ให้สมาทาน ให้ อาจหาญ 
<span class="LineNumber"> 002 </span>ให้รื่นเริง ด้วยธรรมีกถา ทำให้พ้นจากเครื่องผูกใหญ่  รื้อถอน   สัตว์ประมาณ ๘๔,๐๐๐ ขึ้นจาก
<span class="LineNumber"> 003 </span>หล่มใหญ่จึงเข้าเตโชธาตุกสิณเหาะขึ้นสู่เวหาส์สูง ประมาณ ๗ ชั่วลำตาล นิรมิตไฟอื่นให้
<span class="LineNumber"> 004 </span>ลุกโพลงมีควันกลบ สูงประมาณ ๗ ชั่ว    ลำตาล แล้วจึงกลับมาปรากฎที่กูฏาคารศาลาป่ามหาวัน 
<span class="LineNumber"> 005 </span>ดูกรภัคควะ ครั้งนั้น   โอรสเจ้าลิจฉวีชื่อสุนักขัตตะ ได้เข้ามาหาเราถึงที่อยู่ ถวายอภิวาท
<span class="LineNumber"> 006 </span>แล้วนั่ง ณ ทีควรส่วนข้างหนึ่ง เราจึงได้กล่าวกะเขาผู้นั่งเรียบร้อยแล้วว่า สุนักขัตตะ เธอจะสำคัญ
<span class="LineNumber"> 007 </span>ความข้อนั้นเป็นไฉน วิบากนั้น ได้มีแล้ว เหมือนดังที่เราได้พยากรณ์  อเจลกชื่อปาฏิกบุตรแก่เธอ 
<span class="LineNumber"> 008 </span>มิใช่โดยประการอื่น ฯ          
<span class="LineNumber"> 009 </span>     ข้าแต่พระองค์ผู้เจริญ วิบากนั้น ได้มีแล้ว เหมือนดังที่พระผู้มีพระภาค  ได้ทรงพยากรณ์
<span class="LineNumber"> 010 </span>อเจลกชื่อปาฏิกบุตรแก่ข้าพระองค์ มิใช่โดยประการอื่น ฯ      
<span class="LineNumber"> 011 </span>     ดูกรสุนักขัตตะ เธอจะสำคัญความข้อนั้นเป็นไฉน เมื่อเป็นเช่นนี้ อิทธิปาฏิหาริย์
<span class="LineNumber"> 012 </span>ที่เป็นธรรมยอดเยี่ยมของมนุษย์ ชื่อว่าเป็นคุณอันเราได้แสดงแล้ว หรือ  มิใช่ ฯ
<span class="LineNumber"> 013 </span>     ข้าแต่พระองค์ผู้เจริญ เป็นอันทรงแสดงไว้แล้วแน่นอน มิใช่ไม่ทรง แสดง ฯ 
<span class="LineNumber"> 014 </span>     ดูกรโมฆบุรุษ แม้เมื่อเป็นเช่นนี้ เธอยังจะกล่าวกะเราผู้แสดงอิทธิ ปาฏิหาริย์ที่เป็น
<span class="LineNumber"> 015 </span>ธรรมยอดเยี่ยมของมนุษย์อย่างนี้ว่า ข้าแต่พระองค์ผู้เจริญ พระผู้มีพระภาคมิได้ทรงแสดงอิทธิ
<span class="LineNumber"> 016 </span>ปาฏิหาริย์ที่เป็นธรรมยอดเยี่ยมของมนุษย์แก่ข้าพระองค์ ดังนี้ เธอจงเห็นว่า ข้อนี้เป็นความผิด
<span class="LineNumber"> 017 </span>ของเธอเท่านั้น ดูกรภัคควะ โอรสเจ้าลิจฉวีชื่อสุนักขัตตะถูกเรากล่าวอย่างนี้ ได้หนีไปจาก
<span class="LineNumber"> 018 </span>พระธรรมวินัยนี้ เหมือนสัตว์ผู้ควรเกิดในอบาย เหมือนสัตว์ผู้ควรเกิดในนรก ฉะนั้น ฯ              
<span class="LineNumber"> 019 </span>  	[๑๓] ดูกรภัคควะ อนึ่ง เราย่อมทราบชัดซึ่งสิ่งที่โลกสมมติว่าเลิศ ทั้ง รู้ชัดยิ่งกว่านั้น 
<span class="LineNumber"> 020 </span>และไม่ยึดมั่นความรู้ชัดนั้นด้วย เมื่อไม่ยึดมั่น จึงทราบความดับ  ได้เฉพาะตน ฉะนั้น ตถาคตจึง
<span class="LineNumber"> 021 </span>ไม่ถึงทุกข์ ฯ
<span class="LineNumber"> 022 </span>     ดูกรภัคควะ มีสมณพราหมณ์บางพวกบัญญัติสิ่งที่โลกสมมติว่าเลิศ ว่า  พระอิศวรทำให้ 
<span class="LineNumber"> 023 </span>ว่าพระพรหมทำให้ ตามลัทธิอาจารย์ เราจึงเข้าไปถามเขาอย่างนี้ว่า   ได้ยินว่า ท่านทั้งหลาย
<span class="LineNumber"> 024 </span>บัญญัติสิ่งที่โลกสมมติว่าเลิศ ว่าพระอิศวรทำให้ ว่าพระ พรหมทำให้ ตามลัทธิอาจารย์จริงหรือ 
<span class="LineNumber"> 025 </span>สมณพราหมณ์เหล่านั้น ถูกเราถามอย่างนี้   แล้วยืนยันว่าเป็นเช่นนั้น เราจึงถามต่อไปว่า 
