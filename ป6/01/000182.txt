<span class="LineNumber"> 001 </span>สติ   วลฺเชนฺตสฺส   ทุกฺกฏํ ฯ   สีหจมฺมปริกฺขฏา   นาม  ปริยนฺเตสุ 
<span class="LineNumber"> 002 </span>จีวเร  อนุวาตํ  วิย  สีหจมฺมํ  โยเชตฺวา  กตา ฯ  <B>อุลูกจมฺมปริกฺขฏาติ</B> 
<span class="LineNumber"> 003 </span>ปกฺขิพิฬาลจมฺมปริกฺขฏา ฯ   เอตาสุปิ   ยากาจิ  ตํ  จมฺมํ  อปเนตฺวา 
<span class="LineNumber"> 004 </span>ธาเรตพฺพา ฯ 
<span class="LineNumber"> 005 </span>	<B>โอมุกฺกนฺติ</B>   ปฏิมุฺจิตฺวา   อปนีตํ ฯ   นวาติ   อปริภุตฺตา ฯ 
<span class="LineNumber"> 006 </span><B>อภิชีวนิกสฺสาติ</B>   เยน   สิปฺเปน   อภิชีวนฺติ   ชีวิตํ   กปฺเปนฺติ   ตสฺส 
<span class="LineNumber"> 007 </span>การณาติ  อตฺโถ ฯ  <B>อิธ  โข  ตํ  ภิกฺขเวติ</B>  เอตฺถ  ตนฺติ  นิปาตมตฺตํ 
<span class="LineNumber"> 008 </span>อิธ  โข  ภิกฺขเว  โสเภยฺยาติ  อตฺโถ ฯ  <B>ยํ  ตุมฺเหติ</B>  เย  ตุมฺเห ฯ 
<span class="LineNumber"> 009 </span>อถวา   ยทิ   ตุมฺเหติ   วุตฺตํ   โหติ ฯ   ยทิสทฺทสฺส   หิ   อตฺเถ 
<span class="LineNumber"> 010 </span>ยํนิปาโต ฯ   <B>อาจริเยสูติอาทิมฺหิ</B>   ปพฺพชฺชาจริโย   อุปสมฺปทาจริโย 
<span class="LineNumber"> 011 </span>นิสฺสยาจริโย   อุทฺเทสาจริโยติ   อิเม  จตฺตาโร  อิธ  อาจริยา  เอว 
<span class="LineNumber"> 012 </span>อวสฺสิกสฺส    ฉพฺพสฺโส   อาจริยมตฺโต   โส   หิ   จตุวสฺสกาเล   ตํ 
<span class="LineNumber"> 013 </span>นิสฺสาย   วจฺฉติ   เอวํ  เอกวสฺสสฺส  สตฺตวสฺโส  ทุวสฺสสฺส  อฏฺ€วสฺโส 
<span class="LineNumber"> 014 </span>ติวสฺสสฺส   นววสฺโส   จตุวสฺสสฺส   ทสวสฺโสติ   อิเมปิ   อาจริยมตฺตา 
<span class="LineNumber"> 015 </span>เอว    อุปชฺฌายสฺส   สนฺทิฏฺ€สมฺภตฺตา   ปน   สหายกา   ภิกฺขู   เย 
<span class="LineNumber"> 016 </span>วา  ปน  เกจิ  ทสหิ  วสฺเสหิ  มหนฺตตรา  เต  สพฺเพปิ อุปชฺฌายมตฺตา 
<span class="LineNumber"> 017 </span>นาม    เอตฺตเกสุ   ภิกฺขูสุ   อนุปาหเนสุ   จงฺกมนฺเตสุ   สอุปาหนสฺส 
<span class="LineNumber"> 018 </span>จงฺกมโต    อาปตฺติ ฯ   ปาทขีลาพาโธ   นาม   ปาทโต   ขีลสทิสํ 
<span class="LineNumber"> 019 </span>มํสํ นิกฺขนฺตํ โหติ ฯ 
<span class="LineNumber"> 020 </span>	<B>ติณปาทุกาติ</B>   เยนเกนจิ   ติเณน   กตา   ปาทุกา ฯ  <B>หินฺตาล- 
<span class="LineNumber"> 021 </span>ปาทุกาติ</B>  ขชฺชูริปตฺเตหิ  กตปาทุกา  หินฺตาลปตฺเตหิปิ  น  วฏฺฏติเยว ฯ
