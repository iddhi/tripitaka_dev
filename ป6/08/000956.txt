<span class="LineNumber"> 001 </span>           คาถาที่ ๒  ท่านกล่าวหมายถึงการใช้ไปในการรับน้ำและไม้สีฟัน 
<span class="LineNumber"> 002 </span>ของภิกษุณีผู้ใช้นั้นเอง.
<span class="LineNumber"> 003 </span>           [๖๐๖]  หลายบทว่า  <B>น  ภิกฺขุนี  โน  จ  ผุเสยฺยา  วชฺชํ</B>  มีความว่า
<span class="LineNumber"> 004 </span>จริงอยู่  ภิกษุณีต้องสังฆาทิเสสตัวใดตัวหนึ่ง  ใน ๑๗ ตัวแล้ว  แม้
<span class="LineNumber"> 005 </span>ปิดไว้ด้วยไม่เอื้อเฟื้อ ก็ไม่ต้องโทษ  คือไม่ต้องอาบัติใหม่อื่น  เพราะ
<span class="LineNumber"> 006 </span>การปิดเป็นปัจจัย.  เธอย่อมได้ปักขมานัตต์เท่านั้น  เพื่ออาบัติที่ปิดไว้
<span class="LineNumber"> 007 </span>ก็ตาม  ไม่ปิดไว้ก็ตาม.  ก็แลบุคคลนี้  แม้จะไม่ใช่ภิกษุณี,  แต่ต้อง
<span class="LineNumber"> 008 </span>ครุกาบัติ  มีส่วนเหลือแล้วปิดไว้  ก็ไม่ต้องโทษ.
<span class="LineNumber"> 009 </span>           ได้ยินว่า ปัญหาที่ว่า  <B>ปฺหา  เมสา  กุสเลหิ  จินฺติตา</B>  นี้  ท่าน
<span class="LineNumber"> 010 </span>กล่าวหมายถึงภิกษุผู้อันสงฆ์ยกวัตร.  จริงอยู่  (สงฆ์)  ไม่มีวินัยกรรม
<span class="LineNumber"> 011 </span>กับภิกษุนั้น,  เพราะเหตุนั้น  เธอต้องสังฆาทิเสสแล้ว  แม้ปิดไว้ก็
<span class="LineNumber"> 012 </span>ไม่ต้องโทษ  ฉะนี้แล.
<span class="LineNumber"> 013 </span>                          เสทโมจนคาถา  วัณณนา  จบ.
