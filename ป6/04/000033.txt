<span class="LineNumber"> 001 </span>กิเลสราคา   วิรชฺชนฺติ   ชรามรณาทิเภทํ   สพฺพํ   วฏฺฏทุกฺขํ   นิรุชฺฌติ 
<span class="LineNumber"> 002 </span>ตสฺมา   สพฺพุปธิปฏินิสฺสคฺโค   ตณฺหกฺขโย  วิราโค  นิโรโธติ  วุจฺจติ ฯ 
<span class="LineNumber"> 003 </span>ยา   ปเนสา   ตณฺหา   เตน  เตน  ภเวน  ภวนฺตรํ  ภวนิกนฺติภาเวน 
<span class="LineNumber"> 004 </span>วินติ   สํสิพฺพติ   ผเลน   วา   สทฺธึ   กมฺมํ  วินติ  สํสิพฺพตีติ  กตฺวา 
<span class="LineNumber"> 005 </span>วานนฺติ   วุจฺจติ ฯ  ตโต  นิกฺขนฺตํ  วานโตติ  นิพฺพานํ ฯ  กิลมโถติ 
<span class="LineNumber"> 006 </span>กายกิลมโถ ฯ  วิเหสาติ  กายวิเหสาเยว ฯ  จิตฺเต  ปน  อุภยมฺเปตํ 
<span class="LineNumber"> 007 </span>พุทฺธานํ   นตฺถิ   โพธิมูเลเยว   สมุจฺฉินฺนตฺตา ฯ   เอตฺถ   จ 
<span class="LineNumber"> 008 </span>จิรนิสชฺชาจิรภาสเนหิ   ปิฏฺ€ิอาคิลายนตาลุคลโสสาทิวเสน   กายกิลมโถ 
<span class="LineNumber"> 009 </span>เจว   กายวิเหสา   จ  เวทิตพฺพา ฯ  สา  จ  โข  เทสนาย  อตฺถํ 
<span class="LineNumber"> 010 </span>อชานนฺตานํ   อปฺปฏิปชฺชนฺตานฺจ   วเสน ฯ   ชานนฺตานํ   ปน 
<span class="LineNumber"> 011 </span>ปฏิปชฺชนฺตานฺจ   เทสนาย   กายปริสฺสโมปิ   สตฺถุ   อปริสฺสโมว ฯ 
<span class="LineNumber"> 012 </span>เตนาห  ภควา  น  จ  มํ  ธมฺมาธิกรณํ  วิเหเสตีติ ฯ  เตเนว  วุตฺตํ 
<span class="LineNumber"> 013 </span>ยา   อชานนฺตานํ   เทสนา   นาม   โส   มม  กิลมโถ  อสฺสาติ ฯ 
<span class="LineNumber"> 014 </span>อปิสฺสูติ   สมฺปิณฺฑนตฺเถ   นิปาโต ฯ   โส   นเกวลํ   เอตทโหสิ 
<span class="LineNumber"> 015 </span>อิมาปิ   คาถา   ปฏิภํสูติ   ทีเปติ ฯ   ภควนฺตนฺติ   ปฏิสทฺทโยเคน 
<span class="LineNumber"> 016 </span>สามิอตฺเถ   อุปโยควจนนฺติ   อาห   ภควโตติ ฯ   วุฑฺฒิปฺปตฺตา 
<span class="LineNumber"> 017 </span>อจฺฉริยา   วา   อนจฺฉริยา ฯ   วุฑฺฒิอตฺโถปิ   หิ   อกาโร   โหติ 
<span class="LineNumber"> 018 </span>ยถา   อเสกฺขา   ธมฺมาติ ฯ   กปฺปานํ   จตฺตาริ   อสงฺเขยฺยานิ 
<span class="LineNumber"> 019 </span>สตสหสฺสฺจ   สเทวกสฺส   โลกสฺส   ธมฺมสํวิภาคกรณตฺถเมว ปารมิโย   
<span class="LineNumber"> 020 </span>ปูเรตฺวา   อิทานิ   สมธิคตธมฺมรชฺชสฺส   ตตฺถ อปฺโปสฺสุกฺกตาปตฺติ-
<span class="LineNumber"> 021 </span>                      [ ม. ว. ป. ๘  ส. ต.  ๑๔-๕ ]
