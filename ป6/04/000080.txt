<span class="LineNumber"> 001 </span>ภิกฺขเว   รูปํ   อนตฺตา   ตสฺมา   รูปํ   อาพาธาย  สํวตฺตตีติ  รูปสฺส 
<span class="LineNumber"> 002 </span>อนตฺตตาย   ทุกฺขตา   วิภาวิตา   วิย   ทิสฺสติ ฯ   ตถาปิ   ยสฺมา 
<span class="LineNumber"> 003 </span>รูปํ   อาพาธาย   สํวตฺตติ   ตสฺมา   อนตฺตาติ   ปากฏาย 
<span class="LineNumber"> 004 </span>สาพาธตาย   รูปสฺส   อตฺตสาราภาโว   วิภาวิโต ฯ   ตโตเอว  จ 
<span class="LineNumber"> 005 </span>น  จ  ลพฺภติ   รูเป   เอวํ  เม  รูปํ โหตุ  เอวํ เม รูปํ มา อโหสีติ 
<span class="LineNumber"> 006 </span>รูเป   กสฺสจิ  อนิสฺสรตา ฯ  ตสฺส  จ  อวสวตฺตนากาโร  ทสฺสิโต ฯ 
<span class="LineNumber"> 007 </span>เวทนาทีสุปิ เอเสว นโย ฯ
<span class="LineNumber"> 008 </span>	[๔๖]  ตํ  กึ  มฺถ  ภิกฺขเวติ  อิทํ  กสฺมา อารทฺธํ ฯ 
<span class="LineNumber"> 009 </span>เอตฺตเกน €าเนน   อนตฺตลกฺขณเมว   กถิตํ ฯ   น   อนิจฺจทุกฺข-
<span class="LineNumber"> 010 </span>ลกฺขณานิ ฯ อิทานิ   ตานิ   ทสฺเสตฺวา   สโมธาเนตฺวาว  ตีณิปิ  
<span class="LineNumber"> 011 </span>ลกฺขณานิ  ทสฺเสตุํ อิทมารทฺธนฺติ   เวทิตพฺพํ ฯ   อนิจฺจํ  ภนฺเตติ  
<span class="LineNumber"> 012 </span>ภนฺเต  ยสฺมา  หุตฺวา น   โหติ   ตสฺมา  อนิจฺจํ ฯ  ยสฺมา  ปุพฺเพ  
<span class="LineNumber"> 013 </span>อสนฺตํ  ปจฺจยสมวาเยน หุตฺวา   อุปฺปชฺชิตฺวา   ปุน  ภงฺคุปคเมน  
<span class="LineNumber"> 014 </span>น  โหติ  ตสฺมา  น  นิจฺจนฺติ อนิจฺจํ ฯ   อทฺธุวนฺติ   อธิปฺปาโย ฯ   
<span class="LineNumber"> 015 </span>อถวา   อุปฺปาทวยวนฺตตาย ตาวกาลิกตาย   วิปริณามโกฏิยา   
<span class="LineNumber"> 016 </span>นิจฺจปฏิกฺเขปโตติ  อิเมหิปิ  การเณหิ อนิจฺจํ ฯ   เอตฺถ  จ  ขเณ  
<span class="LineNumber"> 017 </span>ขเณ  อุปฺปชฺชนวเสน  นิรุชฺฌนวเสน  จ ปวตฺตนโต อุปฺปาทวย
<span class="LineNumber"> 018 </span>วนฺตตา ฯ ตํขณิกตาย ตาวกาลิกตา ฯ วิปริณามวนฺตตาย 
<span class="LineNumber"> 019 </span>วิปริณามโกฏิ ฯ รูปํ หิ อุปฺปาทาทิวิการาปชฺชเนน วิปริณามนฺตํ 
<span class="LineNumber"> 020 </span>วินาสํ   ปาปุณาติ ฯ   นิจฺจสภาวาภาโวเอว   นิจฺจปฏิกฺเขโป ฯ 
<span class="LineNumber"> 021 </span>                         [ ม. ว. ป.  ๒๔-๖  ส. ต.  ๑๙ ]
