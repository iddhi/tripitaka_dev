<span class="LineNumber"> 001 </span>สันนิษฐานว่าใน  ๓  อุทานนี้  อุทานที่  ๑  เกิดขึ้นด้วยอำนาจความพิจารณา
<span class="LineNumber"> 002 </span>ปัจจยาการ  อุทานที่  ๒  เกิดขึ้นด้วยอำนาจความพิจารณาพระนิพพาน 
<span class="LineNumber"> 003 </span>อุทานที่  ๓  เกิดขึ้นด้วยอำนาจความพิจารณามรรค  ด้วยประการฉะนี้.
<span class="LineNumber"> 004 </span>	ส่วนในอุทาน<SUP>๑</SUP>   ท่านกล่าวว่า  (ทรงพิจารณา)   ปฏิจจสมุปบาท
<span class="LineNumber"> 005 </span>โดยอนุโลมตลอดยามต้นแห่งราตรี   โดยปฏิโลมตลอดยามที่  ๒  โดย
<span class="LineNumber"> 006 </span>อนุโลมและปฏิโลมตลอดยาวที่  ๓   คำนั้นท่านกล่าวหมายเอามนสิการ
<span class="LineNumber"> 007 </span>ที่พระผู้มีพระภาคทรงให้เกิดขึ้นตลอดราตรี   ด้วยทรงตั้งพระหฤทัยว่า
<span class="LineNumber"> 008 </span>"พรุ่งนี้เราจักลุกจากอาสนะ   เพราะครบ  ๗  วัน."   จริงอยู่   ครั้งนั้น
<span class="LineNumber"> 009 </span>พระผู้มีพระภาค   ได้ทรงพิจารณาส่วนอันหนึ่ง ๆ  เท่านั้น  ตลอดปฐม-
<span class="LineNumber"> 010 </span>ยาม  และมัชฌิมยาม   ด้วยอำนาจแห่งความทราบชัดซึ่งปัจจยาการ
<span class="LineNumber"> 011 </span>และความบรรลุความสิ้นปัจจัย   ซึ่งมีอานุภาพอันอุทานคาถา  ๒  เบื้อง
<span class="LineNumber"> 012 </span>ต้นแสดงไว้   แต่ในที่นี้  พระผู้มีพระภาคได้ทรงพิจารณาอย่างนั้น
<span class="LineNumber"> 013 </span>ในราตรีวันปาฏิบท.   จริงอยู่  ในราตรีเพ็ญวิสาขมาส  พระผู้มีพระภาค
<span class="LineNumber"> 014 </span>ทรงระลึกปุพเพนิวาสในปฐมยาม   ทรงชำระทิพยจักษุในมัชฌิมยาม
<span class="LineNumber"> 015 </span>ทรงพิจารณาปฏิจจสมุปบาทโดยอนุโลมและปฏิโลมในปัจฉิมยาม  ทรง
<span class="LineNumber"> 016 </span>บรรลุความเป็นพระสัพพัญญูในขณะที่จะพึงกล่าวว่า<SUP>๒</SUP>   "อรุณจักขึ้น
<span class="LineNumber"> 017 </span>เดี๋ยวนี้."    อรุณขึ้นในเวลาติดต่อกับเวลาที่ได้ทรงบรรลุความเป็น
<span class="LineNumber"> 018 </span>พระสัพพัญญูทีเดียว.   แต่นั้นพระองค์ทรงปล่อยวันนั้นให้ผ่านพ้น
<span class="LineNumber"> 019 </span>ไปด้วยการนั่งขัดสมาธินั้นแล   แล้วทรงพิจารณาอย่างนั้น  เปล่งอุทาน

<span class='footnote'>๑.  ขุ.  อุ.   ๗๓.</span>
<span class='footnote'>๒.  โยชนาภาค  ๒  หน้า  ๑๗๐   ให้เติมคำว่า  วตฺตพฺพกฺขเณ   เข้ามารับอิติศัพท์.</span>
