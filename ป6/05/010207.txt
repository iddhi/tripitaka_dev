<span class="LineNumber"> 001 </span>เข้ามา,  นี้ชื่อวาฬันตราย.   [๑๔๕] สัตว์พิษมีงูเป็นต้นกัดภิกษุ,  นี้ชื่อ
<span class="LineNumber"> 002 </span>สิรึสปันตราย.  ภิกษุอาพาธ,  หรือทำกาลกิริยา,  หรือพวกคนมีเวร 
<span class="LineNumber"> 003 </span>กัน  ปองจะฆ่า  จับภิกษุนั้น, นี้ชื่อชีวิตันตราย.  มนุษย์ประสงค์ให้
<span class="LineNumber"> 004 </span>ภิกษุรูปเดียวหรือหลายรูปเคลื่อนจากพรหมจรรย์  จับเอาไป,  นี้ชื่อ
<span class="LineNumber"> 005 </span>พรหมจริยันตราย.
<span class="LineNumber"> 006 </span>	ในอันตรายเห็นปานนี้  พึงสวดปาฏิโมกข์ย่อได้.   จะพึงสวด
<span class="LineNumber"> 007 </span>อุทเทสที่หนึ่ง  หรือสวด  ๒  อุทเทส  ๓  อุทเทส  ๔  อุทเทส  เบื้องต้น
<span class="LineNumber"> 008 </span>ก็ตาม.  ในอุทเทสเหล่านี้  มีอุทเทสที่  ๒  เป็นต้น  เมื่ออุทเทสใดยังสวด
<span class="LineNumber"> 009 </span>ไม่จบ  มีอันตราย,   อุทเทสแม้นั้น  พึงสวดด้วยสุตบทที่เดียว.
<span class="LineNumber"> 010 </span>                                       [อัชเฌสนา]
<span class="LineNumber"> 011 </span>	บทว่า   <B>อนชฺฌิฏฺ€า</B>  ได้แก่  ไม่ได้รับบัญชา  หรือไม่ได้รับเชิญ.
<span class="LineNumber"> 012 </span>	ก็ในอัชเฌสนาธิการนี้  การเชิญ  เนื่องด้วยภิกษุผู้เชิญแสดงธรรม
<span class="LineNumber"> 013 </span>ซึ่งสงฆ์สมมติก็มี  เนื่องด้วยพระสังฆเถระก็มี.   เมื่อภิกษุผู้เชิญแสดง
<span class="LineNumber"> 014 </span>ธรรมนั้นไม่มี  ภิกษุเรียนพระสังฆเถระแล้ว หรืออันพระสังฆเถระอัน
<span class="LineNumber"> 015 </span>เชิญแล้ว   ย่อมได้เพื่อกล่าวธรรม.
<span class="LineNumber"> 016 </span>	พระสังฆเถระเล่า  ถ้าในวัดที่อยู่มีพระธรรมถึกมาก.   พึงสั่งตาม
<span class="LineNumber"> 017 </span>ลำดับวาระ.  ภิกษุผู้ซึ่งท่านสั่งว่า  "เธอจงสวดธรรม"  ก็ดี,  ว่า  "เธอ
<span class="LineNumber"> 018 </span>จงแสดงธรรม"   ก็ดี,  ว่า  "เธอจงให้ธรรมทาน"  ก็ดี,  พึงกล่าวธรรม
<span class="LineNumber"> 019 </span>ได้ทั้ง  ๓  วิธี,  แต่ภิกษุผู้ได้รับคำสั่งว่า  "จงสวด"  ย่อมได้เพื่อสวด
<span class="LineNumber"> 020 </span>เท่านั้น,   ผู้ได้รับคำสั่งว่า  "จงแสดง"   ย่อมได้เพื่อแสดงเท่านั้น,  ผู้
<span class="LineNumber"> 021 </span>ได้รับคำสั่งว่า  "จงสวดสรภัญญะ"  ย่อมได้เพื่อสวดสรภัญญะเท่านั้น.
