<span class="LineNumber"> 001 </span>	โยตฺตานีติ จมฺมรชฺชุกา ฯ รชฺชุกา วา โยตฺตานิ วา
<span class="LineNumber"> 002 </span>ครุภณฺฑํ โหติ วาเก จ ฯ เป ฯ เอกวฏฺฏา วา รชฺชุ ครุภณฺฑํ
<span class="LineNumber"> 003 </span>โหตีติ สมฺพนฺโธ ฯ เยหีติ มนุสฺเสหิ ฯ อุปาหนาย ทณฺโฑ
<span class="LineNumber"> 004 </span>อุปาหนทณฺโฑ ฯ เอตฺถาติ เวฬุภณฺเฑ ฯ ทฑฺฒํ เคหํ เยสํ เต
<span class="LineNumber"> 005 </span>ทฑฺฒเคหา ฯ น วาเรตพฺพาติ มา คณฺหิตฺวา คจฺฉถาติ น
<span class="LineNumber"> 006 </span>นิเสเธตพฺพา ฯ สมกํ วา อติเรกํ วา ถาวรํ ผาติกมฺมํ กตฺวา
<span class="LineNumber"> 007 </span>คเหตพฺโพติ สมฺพนฺโธ ฯ ตํอคฺฆนกวาลิกายปีติ ตสฺส เวฬุสฺส
<span class="LineNumber"> 008 </span>อคฺฆนกวาลิกาย ฯ อนฺตมโส หีติปิ ปาโ€ โส น ยุตฺโต ฯ
<span class="LineNumber"> 009 </span>อปิสทฺโท สมฺภาวนํ ฯ ผาติกมฺมนฺติ วฑฺฒนกมฺมํ ฯ อิตีติ เอวํ ฯ
<span class="LineNumber"> 010 </span>มุญฺชาทีสูติ นิทฺธารณํ ฯ ริตฺตโปตฺถโกติ อลิขิตปณฺณสงฺขาโต
<span class="LineNumber"> 011 </span>โปตฺถโก ฯ
<span class="LineNumber"> 012 </span>	ปญฺจวณฺณาติ เสตรตฺตาทิปญฺจวณฺณา ฯ หิงฺคุ จ หิงฺคุลโก
<span class="LineNumber"> 013 </span>จ หริตาลญฺจ มโนสิลา จ อญฺชนญฺจ หิงฺคุ...ลาญฺชนานิ ฯ
<span class="LineNumber"> 014 </span>	[๗๔๖] มหาอฏฺ€กถายนฺติ ปทํ วุตฺโตติ ปเท อาธาโร ฯ
<span class="LineNumber"> 015 </span>ทารุ...วิกฏินฺติ ปทํ สงฺคณฺหิตฺวาติ ปเท กมฺมํ ฯ สงฺคณฺหิตฺวาติ
<span class="LineNumber"> 016 </span>ปทํ วุตฺโตติ ปเท ปุพฺพกาลกิริยา ฯ อิโตติ วจนโต ฯ
<span class="LineNumber"> 017 </span>	ตตฺราติ มหาอฏฺ€กถายํ ฯ อตฺถสฺส อุทฺธรณํ อตฺถุทฺธาโร ฯ
<span class="LineNumber"> 018 </span>อิเมสูติ อาสนฺทิกาทีสุ นิทฺธารณํ ฯ เอตฺถาติ อาสนฺทิกาทีสุ
<span class="LineNumber"> 019 </span>นิทฺธารณํ ฯ ทณฺฑมุคฺคโร นาม เยน รชิตจีวรํ โปเถนฺติ ฯ
<span class="LineNumber"> 020 </span>                    [ปา.๑๓๔.. ส.๓๘๗.๓๘๘]
