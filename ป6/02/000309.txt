<span class="LineNumber"> 001 </span>เอวํ อุภยตฺราปิ โคนิสาทิกาสุ อารามสฺส อปริกฺขิตฺตภาโวเยว
<span class="LineNumber"> 002 </span>ปมาณํ ฯ ปริกฺขิตฺตกาเยวาติปิ ปาโ€ โส น ยุตฺโต ฯ
<span class="LineNumber"> 003 </span>เอตฺถาติ อุปฑฺฒาทิปริกฺขิตฺเต<SUP>๑</SUP> อาราเม ฯ กปฺปิยกุฏินฺติ โคนิสาทิกาย
<span class="LineNumber"> 004 </span>เสสกปฺปิยกุฏึ ลทฺธุํ วฏฺฏติ ฯ
<span class="LineNumber"> 005 </span>	[๕๓๖] กาตุํ เทมาติ อตฺเถ มนุสฺเสหิ วุตฺเตปิ กาตุํ
<span class="LineNumber"> 006 </span>วฏฺฏติเยว ฯ หตฺถโต ปฏิคฺคโห ภิกฺขุสฺส วฏฺฏติ ฯ สนฺนิธิ จ
<span class="LineNumber"> 007 </span>อนฺโตวุตฺถญฺจ เตสํ สหธมฺมิกาทีนํ สนฺตกํ วตฺถุ ภิกฺขุสฺส วฏฺฏตีติ
<span class="LineNumber"> 008 </span>โยชนา ฯ สนฺนิธิ จ อนฺโตวุตฺถญฺจาติ ปททฺวยํ วฏฺฏตีติ ปเท
<span class="LineNumber"> 009 </span>กตฺตา ฯ สนฺตกนฺติ ปทํ สนฺนิธิ จ อนฺโตวุตฺถญฺจาติ ปททฺวยสฺส
<span class="LineNumber"> 010 </span>วิเสสนํ ฯ
<span class="LineNumber"> 011 </span>	สมฺมา นิธิยตีติ สนฺนิธิ ฯ ภิกฺขุสฺส อนฺโตอาวาเส วาสิยตีติ
<span class="LineNumber"> 012 </span>อนฺโตวุตฺถํ ฯ
<span class="LineNumber"> 013 </span>	เตสนฺติ สหธมฺมิกเทวมนุสฺสานํ ฯ เตหีติ สหธมฺมิกาทีหิ ฯ
<span class="LineNumber"> 014 </span>อารามิกานํ วา ติตฺถิยานํ วา อุปสฺสโย เทวตานํ วา นาคานํ
<span class="LineNumber"> 015 </span>วา อุปสฺสโย พฺรหฺมานํ วา วิมานํ กปฺปิยกุฏี นามาติ สมฺพนฺโธ ฯ
<span class="LineNumber"> 016 </span>สงฺฆสนฺตกเมว หีติอาทิ ทฬฺหีกรณํ ฯ
<span class="LineNumber"> 017 </span>	[๕๓๗] อิตีติ เอวํ ฯ ยํ อิมาสุ ฯ เป ฯ อามิสํ ฯ ยํ
<span class="LineNumber"> 018 </span>อามิสํ วุตฺถํ ฯ ยํ ปน อามิสํ วุตฺถํ สงฺฆิกํ วา ปุคฺคลิกํ วา
<span class='footnote'> ๑. เอตฺถายํ อาทิสทฺโท น อิจฺฉิตพฺโพ ฯ</span>
<span class="LineNumber"> 019 </span>                               [ปา.๑๑๐ ส.๑๙๙]
