<span class="LineNumber"> 001 </span>               สงฺฆเภทกฺขนฺธกวณฺณนาย อตฺถโยชนา
<span class="LineNumber"> 002 </span>	[๗๘๔] สงฺฆเภทกฺขนฺธเก วินิจฺฉโย ฯ กาฬุทายิปฺปภูตโยติ
<span class="LineNumber"> 003 </span>กาฬุทายิอาทโย ฯ อเมฺหสูติ นิทฺธารณํ ฯ อหํ ตยา ฯ เป ฯ ติ
<span class="LineNumber"> 004 </span>เอตฺถ วจเน อตฺโถ เวทิตพฺโพติ สมฺพนฺโธ ฯ รชฺชสฺสิรีโลเภนาติ
<span class="LineNumber"> 005 </span>ปทํ ปริกฑฺฒิยาติ ปเท กตฺตา ฯ ปริกฑฺฒิยมานํ หทยํ
<span class="LineNumber"> 006 </span>เอตสฺสาติ ปริกฑฺฒิยมานหทโย ฯ เสสนฺติ สทฺธึ ปพฺพชิสฺสามีติ
<span class="LineNumber"> 007 </span>วจนํ ฯ
<span class="LineNumber"> 008 </span>	ภโวติ ภโว นาม อิติสทฺโท นามวาจโก ฯ เอตนฺติ
<span class="LineNumber"> 009 </span>วิภโว อภโวติ วจนทฺวยํ ฯ ตสฺมาติ ปทํ ทฏฺ€พฺโพติ ปเท
<span class="LineNumber"> 010 </span>เหตุ ฯ อิติ ฯ เป ฯ ติ เอตฺถ วจเน ทฏฺ€พฺโพติ ปเท อาธาโร ฯ
<span class="LineNumber"> 011 </span>ยา เอสา ภวาภวตา วุจฺจติ ฯ อเนกปฺปการาติ ปทํ อิตีติ
<span class="LineNumber"> 012 </span>ปทสฺส วิวรณํ ฯ ตาปจฺจโย สกตฺเถ วตฺตติ ฯ มคฺเคหีติ ปทํ
<span class="LineNumber"> 013 </span>วีติวตฺโตติ ปเท กรณํ ฯ ยถาสมฺภวนฺติ มคฺคานุรูปํ ฯ นเยนาติ
<span class="LineNumber"> 014 </span>ปหานนเยน วีติวตฺโตติ ปเท ตติยาวิเสสนํ ฯ ตสฺสาติ ปุคฺคลสฺส
<span class="LineNumber"> 015 </span>ทสฺสนฺติ ปเท กมฺมํ ฯ
<span class="LineNumber"> 016 </span>	[๗๘๕] โสติ ปทํ ตุโมติ ปทสฺส วิวรณํ ฯ ตตฺเถวาติ
<span class="LineNumber"> 017 </span>ราชคเห ฯ คโตติ คยาสีสํ คโต ฯ เตเนตนฺติ ตสฺมา อถโข
<span class="LineNumber"> 018 </span>เทวทตฺโต สงฺฆํ ภินฺทิตฺวาติ เอตํ วจนํ สงฺคายนฺเตหิ เถเรหิ
<span class="LineNumber"> 019 </span>                   [ปา.๑๕๕..๑๙๖ ส.๔๒๗..๔๒๙]
