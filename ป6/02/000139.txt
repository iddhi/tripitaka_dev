<span class="LineNumber"> 001 </span>                          ภิกฺขุนีวิภงฺควณฺณนายํ
<span class="LineNumber"> 002 </span>               ปาราชิกกณฺฑวณฺณนาย อตฺถโยชนา
<span class="LineNumber"> 003 </span>	[๑๙๖] เอวํ ภิกฺขุวิภงฺคํ วณฺเณตฺวา อิทานิ ภิกฺขุนีวิภงฺค-
<span class="LineNumber"> 004 </span>วณฺณนํ ปฏิชานนฺโต อาห โย ภิกฺขูนํ วิภงฺคสฺสาติอาทึ ฯ
<span class="LineNumber"> 005 </span>	โย ภิกฺขุนีวิภงฺโค ภิกฺขูนํ วิภงฺคสฺส อนนฺตรํ สงฺคหิโต
<span class="LineNumber"> 006 </span>ธมฺมสงฺคาหเกหิ สงฺคหํ อาโรปิโต ภิกฺขุนีนํ ตสฺส วิภงฺคสฺส
<span class="LineNumber"> 007 </span>สํวณฺณนากโม ยโต ยสฺมา ปตฺโต ตโต ตสฺมา ตสฺส ภิกฺขุนี-
<span class="LineNumber"> 008 </span>วิภงฺคสฺส ปาราชิเก อปุพฺพปทวณฺณนํ กาตุํ ตาว ป€มํ อยํ
<span class="LineNumber"> 009 </span>สํวณฺณนา โหตีติ สมฺพนฺโธ ฯ
<span class="LineNumber"> 010 </span>	สิกฺขาปทานิ วิภชิยนฺติ เอตฺถ เอเตนาติ วา วิภงฺโค ฯ
<span class="LineNumber"> 011 </span>ปาราชิเกติ ปทํ อปุพฺพปท อิติ ปเท อาธาโร ฯ
<span class="LineNumber"> 012 </span>	[๑๙๗] สาฬฺโหติ วจนํ ตสฺส มิคารนตฺตุโน นามํ ฯ ปกาเรน
<span class="LineNumber"> 013 </span>เฑติ ปวตฺตตีติ ปณฺฑา ปณฺฑาย อิตา สมนฺนาคตา ปณฺฑิตา
<span class="LineNumber"> 014 </span>ปณฺฑิตสฺส ภาโว ปณฺฑิจฺจํ ฯ วิยตฺตสฺส ภาโว เวยฺยตฺติยํ ฯ
<span class="LineNumber"> 015 </span>สติ ปุพฺพงฺคมา ปธานา ยสฺสา สา สติปุพฺพงฺคมา ฯ ปญฺา
<span class="LineNumber"> 016 </span>ปุพฺพงฺคมา ยสฺสา สา ปญฺาปุพฺพงฺคมา ฯ อุปปริกฺขนํ
<span class="LineNumber"> 017 </span>อุปปริกฺขา กตฺตพฺพกมฺมสฺส อุปปริกฺขา กตฺตพฺพกมฺมุปปริกฺขา ฯ
<span class="LineNumber"> 018 </span>สํวิทหิตุํปีติ ปิสทฺเทน น เกวลํ กาตุํ สมตฺถาติ าเปติ ฯ
<span class="LineNumber"> 019 </span>                                         [ส.๕๐๗]
