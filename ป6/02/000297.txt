<span class="LineNumber"> 001 </span>	อุตฺตมํ ทมถญฺจ สมถญฺจ ภควตา อนุปฺปตฺตนฺติ สมฺพนฺโธ ฯ
<span class="LineNumber"> 002 </span>ทมถญฺจ สมถญฺจาติ ทฺวินฺนํ ปทานํ วิวรณํ ปญฺญฺจ สมาธิญฺจาติ ฯ
<span class="LineNumber"> 003 </span>ทมกญฺจาตีมสฺส วิวรณํ กายูปสมญฺจาติ กายสฺส อุปสมํ ฯ
<span class="LineNumber"> 004 </span>	วิสูกายิกวิปฺผนฺทิตานนฺติ ปทํ อุปจฺฉินฺน อิติ ปเท กมฺมํ ฯ
<span class="LineNumber"> 005 </span>วิปฺผนฺทนฺติ สตฺตา เอเตหิ กิเลเสหีติ วิปฺผนฺทีตา วิสูกายิกา
<span class="LineNumber"> 006 </span>ปฏิปกฺขภูตา จ วิปฺผนฺทิตา จาติ วิสูกายิกวิปฺผนฺทิตา ฯ
<span class="LineNumber"> 007 </span>	สํวรคุตฺติยาติ จกฺขุนฺทฺริยาทีนํ รกฺขนสงฺขาตาย คุตฺติยา ฯ
<span class="LineNumber"> 008 </span>ยปนํ ยตํ ยตํ อินฺทฺริยํ เยน โส ยตินฺทฺริโย ตํ ฯ
<span class="LineNumber"> 009 </span>	อาคจฺฉนฺติ ปฏิสนฺธิคฺคหณวเสน สตฺตา เอเตน กิเลเสนาติ
<span class="LineNumber"> 010 </span>อาคู<SUP>๑</SUP> นตฺถิ อาคู เอตสฺสาติ นาโค ฯ อาคูวิรหิตนฺติ โทส-
<span class="LineNumber"> 011 </span>วิรหิตํ ฯ
<span class="LineNumber"> 012 </span>	[๕๑๙] กณฺหา จ สา มตฺติกา จาติ กณฺหมตฺติกา กณฺห-
<span class="LineNumber"> 013 </span>มตฺติกา อุตฺตรา อธิกา ยสฺสา สา กณฺหมตฺติกุตฺตรา ฯ อุปริ
<span class="LineNumber"> 014 </span>วฑฺฒิตา กณฺหมตฺติกา ยสฺสํ ภูมิยํ สา อุปริวฑฺฒิตกณฺห-
<span class="LineNumber"> 015 </span>มตฺติกา ฯ ขุเรหีติ ปทํ อกฺกนฺต อิติ ปเท กรณํ ฯ
<span class="LineNumber"> 016 </span>โคกณฺฏเกหีติ คุนฺนํ กณฺฏเกหิ อุปหตาติ ปเท กตฺตา ฯ อุปหตาติ
<span class="LineNumber"> 017 </span>ปีฬิตา ฯ เต โคกณฺฏเกติ ปทํ รกฺขิตุนฺติ ปเท กมฺมํ ฯ
<span class='footnote'> ๑. อาคุ อิติปิ ฯ</span>
<span class="LineNumber"> 018 </span>                           [ปา.๓๑.๓๒ ส.๑๘๕]
