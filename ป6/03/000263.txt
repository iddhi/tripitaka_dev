<span class="LineNumber"> 001 </span>นิพฺพตฺตปณฺณมูลานิ   พีชานิ   ภูตคามสงฺขเมว   คจฺฉนฺติ   เตสุ   จ 
<span class="LineNumber"> 002 </span>วตฺตมาโน   พีชชาติสทฺโท   รูฬฺหีวเสน   รุกฺขาทีสุปิ   วตฺตตีติ ฯ 
<span class="LineNumber"> 003 </span>ปุริมสฺมึ   อตฺถวิกปฺเป   ปน   พีเชหิ   ชาตานํ   รุกฺขลตาทีนํเยว 
<span class="LineNumber"> 004 </span>ภูตคามตา  วุตฺตา ฯ  ตานิ  ทสฺเสนฺโตติ  ตานิ  พีชานิ  ทสฺเสนฺโต ฯ 
<span class="LineNumber"> 005 </span>มูลพีชนฺติ   อาทีสุ ฯ   มูลเมว   พีชํ  มูลพีชํ ฯ  เสเสสุปิ  เอเสว 
<span class="LineNumber"> 006 </span>นโย ฯ   ผลุพีชนฺติ  ปพฺพพีชํ ฯ  ปจฺจยนฺตรสมวาเย  สทิสผลุปฺปตฺติยา 
<span class="LineNumber"> 007 </span>วิเสสการณภาวโต   วิรูหนสมตฺเถ   สารผเล   นิรูฬฺโห   พีชสทฺโท 
<span class="LineNumber"> 008 </span>ตทตฺถสํสิทฺธิยา     มูลาทีสุปิ     เกสุจิ    ปวตฺตตีติ    มูลาทิโต 
<span class="LineNumber"> 009 </span>นิวตฺตนตฺถํ   เอเกน   พีชสทฺเทน   วิเสเสตฺวา   วุตฺตํ   พีชพีชนฺติ 
<span class="LineNumber"> 010 </span>รูปรูปํ   ทุกฺขทุกฺขนฺติ   จ  ยถา ฯ  พีชโต  นิพฺพตฺเตน  พีชํ  ทสฺสิตนฺติ 
<span class="LineNumber"> 011 </span>การิโยปจาเรน การณํ ทสฺสิตนฺติ ทีเปติ ฯ 
<span class="LineNumber"> 012 </span>	[๑๖๔]  พีเช  พีชสฺีติ  เอตฺถ  การณุปจาเรน  การิยํ  วุตฺตนฺติ 
<span class="LineNumber"> 013 </span>ทสฺเสนฺโต   ตตฺถ   ยถาติ   อาทิมาห ฯ   ภูตคามปริโมจนํ  กตฺวาติ 
<span class="LineNumber"> 014 </span>ภูตคามโต   โมเจตฺวา   วิโยเชตฺวาติ   อตฺโถ ฯ  ยํ  พีชํ  ภูตคาโม 
<span class="LineNumber"> 015 </span>นาม   โหตีติ   พีชานิ   จ   ตานิ  ชาตานิ  จาติ  วุตฺตมตฺถํ  สนฺธาย 
<span class="LineNumber"> 016 </span>วทติ ฯ   ตตฺถ   ยํ   พีชนฺติ   ยํ   นิพฺพตฺตปณฺณมูลพีชํ ฯ   ตสฺมึ 
<span class="LineNumber"> 017 </span>พีเชติ   ตสฺมึ   ภูตคามสฺิเต   พีเช ฯ  เอตฺถ  จ  พีชชาตสทฺทสฺส 
<span class="LineNumber"> 018 </span>วิย   รูฬฺหีวเสน   รุกฺขาทีสุ   พีชสทฺทสฺสาปิ   ปวตฺติ   เวทิตพฺพา ฯ 
<span class="LineNumber"> 019 </span>ยถารุตนฺติ   ยถาปาลิ ฯ  ยตฺถกตฺถจีติ  มูเล  อคฺเค  มชฺเฌ  วา ฯ 
<span class="LineNumber"> 020 </span>                     [ ม. ท.  ๒๓๓-๔  ส. ท.  ๒๑๖-๘ ]
