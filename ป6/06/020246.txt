<span class="LineNumber"> 001 </span>ผู้เข้าพรรษาหลังมากกว่าภิกษุผู้จำพรรษาต้นซึ่งได้ปวารณาแล้วในวัน 
<span class="LineNumber"> 002 </span>มหาปวารณา  หรือมีจำนวนเท่า ๆ กัน, พวกภิกษุผู้จำพรรษาหลัง  พึง
<span class="LineNumber"> 003 </span>ตั้งปวารณาญัตติแล้วปวารณา.  เมื่อพวกเธอได้ปวารณากันเสร็จแล้ว,
<span class="LineNumber"> 004 </span>ฝ่ายพวกภิกษุผู้จำพรรษาต้น  พึงทำปาริสุทธิอุโบสถในสำนักของพวก
<span class="LineNumber"> 005 </span>เธอในภายหลัง.  ถ้าภิกษุผู้ปวารณาแล้ว  ในวันมหาปวารณามีมาก,
<span class="LineNumber"> 006 </span>ภิกษุผู้จำพรรษาหลังมีน้อยหรือมีรูปเดียว,  เมื่อพวกภิกษุผู้จำพรรษาต้น
<span class="LineNumber"> 007 </span>สวดปาฏิโมกข์เสร็จแล้ว  ภิกษุผู้จำพรรษาหลังนั้น  พึงปวารณาในสำนัก
<span class="LineNumber"> 008 </span>ของพวกเธอ.
<span class="LineNumber"> 009 </span>                                 [สามัคคีปวารณา]
<span class="LineNumber"> 010 </span>           วินิจฉัยในข้อว่า  <B>น  จ  ภิกฺขเว  อปฺปวารณาย  ปวาเรตพฺพํ
<span class="LineNumber"> 011 </span>อญฺตฺร  สงฺสามคฺคิยา</B>  นี้  พึงทราบดังนี้ :-
<span class="LineNumber"> 012 </span>           ความพร้อมเพรียงพึงทราบว่า  เป็นเช่นกับความพร้อมเพรียงของ
<span class="LineNumber"> 013 </span>ภิกษุชาวเมืองโกสัมพีเถิด.  ก็แลพึงทำบุรพกิจ  ในกาลแห่งสามัคคี-
<span class="LineNumber"> 014 </span>ปวารณานี้  อย่างนี้ว่า  <B>อชฺช  ปวารณา  สามคฺคี</B>  แปลว่า  "ปวารณา
<span class="LineNumber"> 015 </span>วันนี้  เป็นคราวปรองดองกัน."  ฝ่ายภิกษุเหล่าใด  งดปวารณาเสียเพราะ
<span class="LineNumber"> 016 </span>เหตุเล็กน้อย  ซึ่งไม่สำคัญอะไร  แล้วเป็นผู้พร้อมเพรียงกันเข้าได้,
<span class="LineNumber"> 017 </span>ภิกษุเหล่านั้น  พึงทำปวารณา  ในวันปวารณาเท่านั้น.  [๑๗๒]  ฝ่าย
<span class="LineNumber"> 018 </span>ภิกษุทั้งหลายผู้จะทำสามัคคีปวารณา  พึงงดวันปฐมปวารณาเสีย  พึงทำ
<span class="LineNumber"> 019 </span>ในระหว่างนี้  คือตั้งแต่แรมค่ำหนึ่ง  ไปจนถึงกลางเดือน  ๑๒  ซึ่งเป็น
