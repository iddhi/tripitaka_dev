<span class="LineNumber"> 001 </span>หรือเชิงฝานั้น;   แต่ย่อมละวัตถุ  ต่อเมื่อเสาหรือเชิงฝาถูกเปลี่ยนแล้ว 
<span class="LineNumber"> 002 </span>ทั้งหมด.  กัปปิยกุฏิ์ที่ก่อด้วยอิฐเป็นต้น  ย่อมละวัตถุ  ในเวลาที่วัตถุ
<span class="LineNumber"> 003 </span>ต่าง  ๆ  เป็นต้นว่าอิฐหรือศิลาหรือก้อนดิน  ที่วางไว้เพื่อรองฝาบนที่ซึ่ง
<span class="LineNumber"> 004 </span>ก่อขึ้น  เป็นของพินาศไปแล้ว. ส่วนกัปปิยกุฏิ์ที่อธิษฐานด้วยอิฐเป็นต้น
<span class="LineNumber"> 005 </span>เหล่าใด,  เมื่ออิฐเป็นต้นเหล่านั้น  แม้ถูกรื้อเสียแล้ว  แต่อิฐเป็นต้นอื่น
<span class="LineNumber"> 006 </span>จากอิฐเดิมนั้น  ยังคงที่อยู่  กัปปิยกุฏิ์  ยังไม่ละวัตถุก่อน.  กัปปิยกุฏิ์
<span class="LineNumber"> 007 </span>ชื่อโคนิสาทิกา  ย่อมละวัตถุ ต่อเมื่อเขาทำการล้อมด้วยกำแพงเป็นต้น
<span class="LineNumber"> 008 </span>ภิกษุควรได้กัปปิยกุฏิ์ในอารามนั้นอีก.  [๒๐๑]  แต่ถ้า  เครื่องล้อมมี
<span class="LineNumber"> 009 </span>กำแพงเป็นต้นของพังไปที่นั้น  ๆ  แม้อีก,  โคทั้งหลาย  ย่อมเข้า
<span class="LineNumber"> 010 </span>ไปทางที่พังนั้น ๆ;  กุฏิ์นั้น  ย่อมกลับเป็นกัปปิยกุฏิ์อีก.  ส่วนกัปปิยกุฏิ์
<span class="LineNumber"> 011 </span>สองชนิดนอกนี้  จะละวัตถุ  ต่อเมื่อเครื่องมุงทั้งปวงผุพังหมดไป
<span class="LineNumber"> 012 </span>เหลือแต่เพียงกลอน.  ถ้าบนกลอนทั้งหลาย  ยังมีเครื่องมุงเป็นผืนติด
<span class="LineNumber"> 013 </span>กันเป็นแถบ  แม้หย่อมเดิม, ยังรักษาอยู่.
<span class="LineNumber"> 014 </span>           ถามว่า  "ก็ในวัดใด ไม่มีกัปปิยภูมิทั้งสี่เหล่านี้,  ในวัดนั้น
<span class="LineNumber"> 015 </span>จะพึงทำอย่างไร ?"
<span class="LineNumber"> 016 </span>           ตอบว่า  "ภิกษุพึงให้แก่อนุปสัมบัน  ทำให้เป็นของเธอแล้วฉัน."
<span class="LineNumber"> 017 </span>           ในข้อนั้น  มีเรื่องสาธก  ดังนี้ :-
<span class="LineNumber"> 018 </span>           ได้ยินว่า  พระกรวิกติสสเถระผู้หัวหน้าแห่งพระวินัยธร  ได้ไป
<span class="LineNumber"> 019 </span>สู่สำนักของพระมหาสิวัตเถระ.  ท่านเห็นหม้อเนยใสด้วยแสงประทีป
<span class="LineNumber"> 020 </span>จึงถามว่า  "นั่นอะไร ขอรับ ?"
<span class="LineNumber"> 021 </span>           พระเถระตอบว่า  "ผู้มีอายุ  หม้อเนยใส  เรานำมาจากบ้าน
