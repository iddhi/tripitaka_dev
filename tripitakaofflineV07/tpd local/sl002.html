<html>
<head>
<title>ธัมมโชติ - ประโยชน์ของศีล 5</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h3>
ประโยชน์ของศีล 5</h3></div>
<br />
ศีล 5 นั้น มีประโยชน์โดยรวม 2 ด้านคือ
<br />
<ol>
<li>เพื่อ<span class="im2">ความสงบสุขของสังคม</span> คือเพื่อป้องกันการล่วงละเมิดสิทธิของผู้อื่น
     อันจะส่งผลให้เกิดการทะเลาะเบาะแว้ง ความหวาดระแวง และความวุ่นวายในสังคม
  </li>
<li>เพื่อ<span class="im2">พัฒนาจิตใจ</span>ของผู้ที่ถือศีลนั้นเอง เพราะศีล
     5 นั้น ถูกบัญญัติขึ้นมาเพื่อควบคุม ไม่ให้มีการแสดงออกทางกาย หรือทางวาจา
    ไปในทางที่ตอบสนองอำนาจของกิเลสครับ</li>
</ol>
การทำผิดศีลแต่ละครั้ง ก็คือการ<span class="im1">ยอมให้กิเลสสามารถครอบงำจิตใจได้อย่างเต็มที่ 
  </span>จนถึงขั้นส่งผลให้มีการแสดงออกทางกายหรือทางวาจานั่นเองครับ<br />
<br />
ดังนั้น การทำผิดศีลแต่ละครั้ง จึงทำให้<span class="im1">จิตหยาบกระด้างขึ้น</span> 
  ตามลักษณะของกิเลสที่ครอบงำจิตอยู่นั้นนะครับ ถ้ายิ่งทำผิดศีลมากครั้ง และบ่อยครั้งมากขึ้นเท่าไหร่ 
  จิตก็จะยิ่งหยาบกระด้างขึ้นไปเรื่อยๆ เมื่อจิตหยาบกระด้างขึ้น ก็ทำให้สามารถทำผิดได้รุนแรงมากขึ้นไปเรื่อยๆ 
  ซึ่งก็จะส่งผลให้จิตหยาบกระด้างหนักขึ้นไปอีก<span class="im1"> เป็นวังวนพอกพูนไม่รู้จบสิ้นครับ</span><br />
<br />
ทั้งนี้เพราะโดยทั่วไปนั้น คนเราจะ<span class="im1">ไม่สามารถทำผิดได้ในขั้นที่หนักกว่า</span>ระดับความหยาบกระด้าง 
  หรือระดับความประณีตของจิตที่เป็นอยู่ในขณะนั้น (ดูเรื่อง<span class="im2"><a href="an001.html" target="_blank">ลำดับขั้นของจิต</a></span> 
  ในหมวด<span class="im2">บทวิเคราะห์ </span>ประกอบนะครับ)<span class="im1"> 
  เว้นแต่</span>จะมีเหตุปัจจัย/สิ่งแวดล้อม ที่รุนแรงมากๆ มาบีบคั้น <br />
<br />
เช่นคนที่เคย<span class="im1">ตบยุงอยู่เป็นประจำ</span> แต่<span class="im1">ไม่เคยฆ่าสัตว์ที่ใหญ่กว่า</span>นั้นเลย 
  จิตของเขาย่อมอยู่ในความประณีตระดับนั้น เขาย่อมสามารถ<span class="im1">ตบยุง</span>ได้ 
  ด้วยความรู้สึกที่<span class="im1">ราบเรียบ</span>เป็นธรรมดา เพราะการกระทำนั้น 
  อยู่ในขั้นที่ไม่หยาบเกินกว่าสภาพจิตปรกติของเขานะครับ<br />
<br />
แต่ถ้าให้เขาไป<span class="im1">ฆ่าเป็ดฆ่าไก่ </span>เขาย่อมจะรู้สึกว่า<span class="im1">ไม่อยากจะทำ</span> 
  และเมื่อถูกเหตุการณ์บีบบังคับ ทำให้เขาเลี่ยงไม่ได้ เขาย่อมจะทำไปด้วยความรู้สึกที่ต้อง<span class="im1">ฝืนใจเป็นอย่างมาก</span> 
  เพราะเป็นสิ่งที่<span class="im1">หยาบกว่าสภาพจิตปรกติ</span>ของเขานั่นเองครับ<br />
<br />
และหลังจากนั้น เมื่อเขาต้องฆ่าเป็ดฆ่าไก่อีก เป็น<span class="im1">ครั้งที่ 
  2, 3, 4, ......</span> เขาย่อมจะสามารถทำได้ ด้วยความรู้สึกที่<span class="im1">ฝืนใจน้อยลง</span>ไปเรื่อยๆ 
  จนในที่สุดก็จะไม่ต้องฝืนใจเลยครับ เพราะจิตของเขาจะ<span class="im1">หยาบกระด้างขึ้นเรื่อยๆ</span> 
  ตามจำนวนครั้งที่ทำลงไป ตั้งแต่ครั้งที่ 1, 2, 3, 4, ...... แล้วหลังจากนั้น เขาก็ย่อมที่จะฆ่าสัตว์ที่ใหญ่ขึ้นไปได้มากขึ้นเรื่อยๆ 
  ตามวังวนเช่นเดียวกันนี้ครับ<br />
<br />
ผู้เขียนเคยฟังคำให้สัมภาษณ์ของ<span class="im1">อดีตมือปืนรับจ้าง</span> 
  ได้ความว่ามือปืนโดยทั่วไปนั้น เมื่อต้องฆ่าคน<span class="im1">ครั้งแรก</span> 
  จะทำไปด้วยความรู้สึกที่ต้องฝืนใจ และทำใจได้<span class="im1">ยากลำบากมาก</span> 
  และหลังจากทำงานครั้งแรกนั้นสำเร็จแล้ว ก็จะรู้สึกแย่อยู่หลายวันกว่าจะสงบลงได้ 
  แต่พอทำครั้งที่ 2, 3, 4, 5 ก็จะทำได้โดย<span class="im1">สะดวกใจขึ้นเป็นลำดับ</span> 
  จนกระทั่งประมาณครั้งที่ 6 หรือ 7 ก็จะทำได้ด้วยความรู้สึกที่<span class="im1">ราบเรียบเป็นปรกติเลยครับ</span><br />
<br />
ไม่เฉพาะการทำผิดศีลข้อแรก คือการฆ่าสัตว์ตัดชีวิตเท่านั้นนะครับที่อยู่ในวังวนแบบนี้ 
  <span class="im1">การทำผิดศีลข้ออื่นๆ ก็หนีไม่พ้นวังวนนี้เช่นกัน</span> 
  ซึ่งส่งผลให้คนที่ผิดศีลนั้น มีจิตใจที่หยาบกระด้างขึ้นเรื่อยๆ ไม่รู้จักจบจักสิ้นครับ ทำให้เขาต้อง<span class="im1">ห่างไกลจากความสุขอันประณีต ละเอียดอ่อนออกไปทุกที</span> 
  ต้องอยู่กับสภาพจิตที่เร่าร้อน หยาบกระด้างขึ้นทุกขณะ<br />
<br />
ครั้นพอได้มีโอกาสมา<span class="im1">รักษาศีล กิเลส</span>ทั้งหลายเหล่านั้นจึง<span class="im1">ครอบงำจิตใจได้น้อยลง</span> 
  เพราะถูกบังคับ ควบคุมไว้ตลอดเวลา เพื่อไม่ให้แผลงฤทธิ์รุนแรงจนถึงขั้นแสดงตัวออกมาทางกาย 
  หรือทางวาจา <span class="im1">กิเลสจึงมีกำลังอ่อนลงเรื่อยๆ</span> ส่งผลให้<span class="im1">จิตประณีต 
  ละเอียดอ่อนขึ้น</span>ไปเรื่อยๆ ครับ<br />
<br />
เช่นคนที่เคยฆ่าเป็ดฆ่าไก่อยู่เป็นประจำนั้น ถ้าเขา<span class="im1">ว่างเว้นจากการฆ่าสัตว์เป็นเวลานานๆ 
  </span>ครั้นต่อมาเขาต้องกลับไปฆ่าเป็ดฆ่าไก่อีก เขาก็ย่อมจะทำได้ด้วยความรู้สึกที่ยากลำบาก 
  <span class="im1">ต้องฝืนใจ</span>มากกว่าในครั้งสุดท้ายที่เขาเคยทำมา ทั้งนี้ก็เพราะ 
  <span class="im1">จิตใจของเขาเริ่มประณีตขึ้น</span>มาแล้วนั่นเองครับ<br />
<br />
การถือ<span class="im1">ศีลแต่ละข้อ</span>นั้น จะส่งผลให้เกิดการขัดเกลา 
  การปรับปรุง<span class="im1">พัฒนาจิต</span> ในทิศทางที่<span class="im1">แตกต่างกันไป</span> 
  ทั้งนี้<span class="im1">ขึ้นอยู่กับกิเลสที่คอยบงการ</span>ให้การกระทำผิดศีลข้อนั้นๆ
   เกิดขึ้น ซึ่งพอจะสรุปได้ดังนี้ครับ<br />
<ol>
<li><span class="im2">การฆ่าสัตว์ </span>กิเลสตัวหลักที่คอยบงการก็คือ<span class="im1">โทสะ</span> 
    (ความโกรธ) คือความไม่พอใจในสัตว์ที่ถูกฆ่านั้น กิเลสตัวรองก็คือ<span class="im1">โลภะ</span> 
    (ความโลภ) เพราะบางคนฆ่าสัตว์เนื่องจากความโลภเข้าครอบงำ เช่น อยากได้เงินค่าจ้าง
    ต้องการสัตว์นั้นมาเป็นอาหาร ความหวงแหนในทรัพย์สมบัติของตนจึงฆ่าสัตว์เพื่อปกป้องทรัพย์นั้น
    เพื่อให้คนยอมรับในความกล้าหาญ หรือเพื่อลาภยศที่จะตามมาจึงฆ่าสัตว์ให้คนเห็น
    ฯลฯ 
    <br />
    นอกจากนี้ก็ยังอาจมีสาเหตุมาจาก<span class="im1">กิเลสที่เป็นบริวาร</span> 
    ของโทสะหรือโลภะอีกเช่น ความพยาบาท ความอิจฉาริษยา ความแข่งดี ความตระหนี่ ฯลฯ<br />
    <br />
  </li>
<li><span class="im2">การลักทรัพย์ </span>กิเลสตัวหลักที่คอยบงการคือ<span class="im1">โลภะ 
      </span>คือความอยากได้ในทรัพย์นั้น กิเลสตัวรองก็คือ<span class="im1">โทสะ</span> 
    เช่น บางคนลักทรัพย์เพราะความโกรธในตัวเจ้าของทรัพย์นั้น ทั้งที่ความจริงแล้ว
    ไม่ได้อยากได้ของสิ่งนั้นเลย  ฯลฯ สาเหตุจากกิเลสที่เป็น<span class="im1">บริวาร</span>ก็เช่น
    ความพยาบาท  ความอิจฉาริษยา ความแข่งดี ฯลฯ<br />
    <br />
  </li>
<li><span class="im2">การประพฤติผิดในกาม</span> กิเลสตัวหลักที่คอยบงการคือ<span class="im1">โลภะ</span> 
    คือความยินดี พอใจในหญิง หรือชายนั้น กิเลสตัวรองคือ<span class="im1">โทสะ</span> 
    เช่น บางคนประพฤติผิดในกามเพราะความโกรธในคู่ของตน จึงทำเพื่อประชด หรือโกรธในผู้ที่หวงแหนคนที่เราประพฤติผิดด้วยนั้น
    หรืออาจจะโกรธในตัวคนที่เราล่วงเกินนั้นเองเลยก็ได้ครับ จึงทำการล่วงเกินเพื่อให้คนคนนั้นเจ็บใจ
    หรือเป็นเพราะอารมณ์ไม่ดี จึงประพฤติผิดในกามเพื่อระบายความเครียด ฯลฯ สาเหตุจากกิเลสที่เป็น<span class="im1">บริวาร</span>ก็เช่น
    ความพยาบาท ความอิจฉาริษยา ทำไปเพื่อโอ้อวด ความแข่งดี ฯลฯ<br />
    <br />
  </li>
<li><span class="im2">การพูดปด</span> กิเลสตัวหลักที่คอยบงการนั้น อาจเป็น<span class="im1">โลภะ</span> 
    หรือ<span class="im1">โทสะ</span>ก็ได้นะครับ เช่น บางคนโกหกหลอกลวง เพราะอยากได้ทรัพย์ของผู้อื่นมาเป็นของตน
    บางคนโกหกเพราะความโกรธ เลยโกหกเพื่อให้คนที่ตนโกรธนั้นเดือดร้อน หรือได้รับความเสียหาย
    บางคนโกหกเพราะกลัวความผิด หรือกลัวความเดือดร้อนที่จะตามมาหากพูดความจริงออกไป
    ฯลฯ สาเหตุจากกิเลสที่เป็น<span class="im1">บริวาร</span>ก็เช่น ความพยาบาท
    ความอิจฉาริษยา ความตระหนี่ ความโอ้อวด ความแข่งดี ฯลฯ<br />
    <br />
  </li>
<li><span class="im2">การดื่มน้ำเมา </span>รวมถึง<span class="im2">ของมึนเมา</span>และ<span class="im2">สิ่งเสพติด</span>ทั้งหลาย
    อันเป็นสาเหตุให้<span class="im1">ขาดสติ </span>ซึ่งจะทำให้เกิดการ<span class="im1">ผิดศีลข้ออื่นๆ 
      </span>ตามมานะครับ เพราะสติเป็นสิ่งสำคัญ ที่จะคอยรักษาคุณความดีทั้งหลายไว้ และป้องกัน
    รักษาจิตจากสิ่งเลวร้ายทั้งหลาย<br />
    กิเลสตัวหลักที่คอยบงการก็คือ<span class="im1">โลภะ</span> คือความปรารถนาในความเพลิดเพลินยินดีอันเกิดจากการดื่ม
    หรือเสพนั้น กิเลสตัวรองคือ<span class="im1">โทสะ</span> เช่น บางคนดื่มน้ำเมา
    หรือเสพสิ่งเสพติดเพราะความเครียด ความกังวลใจ ความทุกข์จากความผิดหวัง (สิ่งเหล่านี้จัดเป็นจิตในตระกูลโทสะ)
    ฯลฯ สาเหตุจากกิเลสที่เป็น<span class="im1">บริวาร</span>ก็เช่น ทำไปเพื่อโอ้อวด
    ความแข่งดี ฯลฯ
  </li>
</ol>
การที่<span class="im1">การห้ามจิต</span>เพื่อที่จะ<span class="im1">รักษาศีลให้บริสุทธิ์</span>ในแต่ละครั้งนั้น
  จะเป็นการ<span class="im1">ขัดเกลา</span> หรือปรับสภาพจิต ให้ประณีตขึ้นจากความหยาบกระด้างของ<span class="im1">กิเลสตัวใด</span> 
  ก็ขึ้นกับว่ากิเลสที่เกิดขึ้นเฉพาะหน้า ที่พยายาม<span class="im1">ครอบงำจิต</span>ให้ทำผิดศีลข้อนั้นในครั้งนั้น
  เป็นกิเลสตัวใดนั่นเองครับ การห้ามจิตในครั้งนั้น ก็จะเป็นการป้องกัน<span class="im1">การพอกพูน</span>ขึ้นของกิเลสตัวนั้น
  และในระยะยาวก็จะทำให้กิเลสตัวนั้นๆ <span class="im1">อ่อนกำลังลง</span> 
  แต่โดยรวมแล้วการห้ามจิตแต่ละครั้ง ก็ย่อมจะทำให้จิตประณีตขึ้นด้วยกันทั้งนั้น
  หรืออย่างน้อยที่สุดก็คือ จะไม่ทำให้จิตหยาบกระด้างมากขึ้นไปอีกนะครับ<br />
<br />
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
