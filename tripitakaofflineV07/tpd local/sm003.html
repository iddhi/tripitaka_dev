<html>
<head>
<title>ธัมมโชติ - สมาธิ 40 วิธีและฌานสมาบัติ</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
สมาธิ 40 วิธีและฌานสมาบัติ</h2></div>
<br />
สิ่งที่ใช้ในการยึดจิตในการทำสมาธิ 
  ที่เรียกว่า<span class="im1">อารมณ์ของสมาธิ</span>นั้น ในทางพระพุทธศาสนา 
  อาจารย์ในสมัยโบราณได้รวบรวมไว้ได้ถึง <span class="im1">40 อย่างนะครับ</span> แยกเป็นกลุ่มได้ดังนี้คือ<br />
<br />
<h3>
<span class="im2">กสิณ 10</span> ประกอบด้วย</h3>
<ol>
<li><span class="im2"><b>กสิณดิน</b></span> คือการเพ่งดินที่นำมาปั้นเป็นวงกลม (แบน) 
  เส้นผ่าศูนย์กลางประมาณเท่ากับความยาวของใบหน้าของผู้ปฏิบัติ โดยทำความรู้สึกถึง<span class="im1">ความแข็ง</span>ของดินนะครับ ไม่ใช่เพ่งที่สีของดินนั้น เพราะจะกลายเป็นกสิณสีต่างๆ แทน</li>
<br />
<li><span class="im2"><b>กสิณน้ำ</b></span> คือการเพ่งน้ำที่บรรจุในภาชนะปากกลมเส้นผ่าศูนย์กลางประมาณเท่ากับความยาวของใบหน้าของผู้ปฏิบัติ<br /><br />ขนาดที่เหมาะสมของดวงกสิณสำหรับแต่ละคนนั้นจะไม่เท่ากันนะครับ ขึ้นกับจริตคือนิสัยใจคอของคนนั้นๆ โดยทั่วไปแล้วคนที่เป็นศรัทธาจริตเหมาะที่จะใช้ดวงกสิณขนาดใหญ่ถึงจะทำให้รู้สึกสบายไม่อึดอัด แต่คนที่เป็นวิตกจริตจิตจะซัดส่ายได้ง่ายเพราะมักคิดเรื่องโน้นเรื่องนี้ไปเรื่อยไม่หยุดหย่อนก็เหมาะที่จะใช้กสิณดวงเล็กๆ เพื่อจำกัดวงของความสนใจให้เล็กลงก็จะประคองจิตได้ง่ายขึ้นครับ</li>
<br />
<li><span class="im2"><b>กสิณไฟ</b></span> คือการเพ่งเปลวไฟผ่านช่องที่มีเส้นผ่าศูนย์กลางประมาณเท่ากับ 
  ความยาวของใบหน้าของผู้ปฏิบัติ โดยทำความรู้สึกถึง<span class="im1">ความร้อน</span>ของไฟ</li>
<br />
<li><span class="im2"><b>กสิณลม</b></span> คือการเพ่งอาการ<span class="im1">เคลื่อนไหว</span>ของใบไม้ 
  กิ่งไม้ที่ถูกลมพัด ทำความรู้สึกไปที่สภาวะของธาตุลมคือความเคลื่อนไหวนะครับ ไม่ใช่ที่ตัววัตถุโดยตรง</li>
<br />
<li><span class="im2"><b>กสิณสีเขียว</b></span> คือการเพ่งวัตถุสีเขียว เช่น กระดาษสีเขียว 
  ที่เป็นวงกลมเส้นผ่าศูนย์กลางประมาณเท่ากับความยาวของใบหน้าของผู้ปฏิบัติ โดยทำความรู้สึกถึงสีเขียวที่ปรากฏ</li>
<br />
<li><span class="im2"><b>กสิณสีเหลือง</b></span> คือการเพ่งวัตถุสีเหลือง เช่น กระดาษสีเหลือง 
  ที่เป็นวงกลม เส้นผ่าศูนย์กลางประมาณเท่ากับ ความยาวของใบหน้าของผู้ปฏิบัติ</li>
<br />
<li><span class="im2"><b>กสิณสีแดง</b></span> คือการเพ่งวัตถุสีแดง เช่น กระดาษสีแดง 
  ที่เป็นวงกลมเส้นผ่าศูนย์กลางประมาณเท่ากับความยาวของใบหน้าของผู้ปฏิบัติ</li>
<br />
<li><span class="im2"><b>กสิณสีขาว</b></span> คือการเพ่งวัตถุสีขาว เช่น กระดาษสีขาว 
  ที่เป็นวงกลมเส้นผ่าศูนย์กลางประมาณเท่ากับความยาวของใบหน้าของผู้ปฏิบัติ</li>
<br />
<li><span class="im2"><b>กสิณแสงสว่าง</b></span> คือการเพ่งแสงสว่างที่ลอดช่องหลังคาลงมากระทบพื้นหรือฝาผนังเป็นวงกลม หรืออาจจะประยุกต์ใช้แสงอย่างอื่นก็ได้ครับ โดยทำความรู้สึกถึง<span class="im1">ความสว่างนะครับ</span> 
  ไม่ใช่เพ่งที่สีของแสงนั้น</li>
<br />
<li><span class="im2"><b>อากาสกสิณ</b></span> (ช่องว่าง) คือการเพ่ง<span class="im1">ช่องว่าง</span>ต่างๆ 
  เช่น ช่องว่างในกรอบหน้าต่าง ประตู เป็นต้น โดยทำความรู้สึกถึงความเป็นช่องว่างนะครับ</li>
</ol>
<br />
<h3>
<span class="im2">อสุภะ 10</span> คือการเพ่ง<span class="im1">ซากศพ</span>ชนิดต่างๆ</h3>
<br />
มีข้อดีคือ ภาพจะ<span class="im1">ติดตาได้ง่ายมากครับ</span> และจะได้เตือนใจถึง<span class="im1">ความตาย</span>ที่อาจเกิดขึ้นได้ตลอดเวลาอีกด้วยครับ แยกประเภทตามสภาพของศพนะครับ ประกอบด้วย<br />
<ol>
<li>ศพขึ้นอืด</li>
<li>ศพที่เปลี่ยนสภาพเป็นสีเขียวคล้ำปนกับสีอื่นๆ</li>
<li>ศพที่มีน้ำเหลืองไหลเยิ้ม</li>
<li>ศพที่ขาดเป็น 2 ท่อน</li>
<li>ศพที่ถูกสัตว์กัดกินแล้ว</li>
<li>ศพที่ขาดกระจุยกระจาย มือ เท้า ศีรษะแยกขาดไปอยู่ข้างๆ</li>
<li>ศพที่ถูกสับเป็นท่อนๆ กระจัดกระจาย</li>
<li>ศพที่มีเลือดอาบ</li>
<li>ศพที่ถูกหนอนชอนไชเต็มไปหมด</li>
<li>ศพที่เหลือแต่กระดูก</li>
</ol>
<br />
<h3>
<span class="im2">อนุสติ 10</span> ประกอบด้วย</h3>
<ol>
<li><span class="im2"><b>พุทธานุสติ</b> </span>คือการระลึกถึงคุณของ<span class="im1">พระพุทธเจ้า</span>ด้วยความรู้สึก<span class="im1">เลื่อมใสศรัทธา</span> ไม่ใช่แค่ท่องพุทโธแต่ปากแล้วจะเป็นพุทธานุสตินะครับ สำคัญที่ความรู้สึกเลื่อมใสศรัทธาในพระพุทธเจ้าเป็นหลักครับ อาจจะบริกรรมพุทโธ หรือ อิติปิ โส ภะคะวา อะระหัง สัมมาสัมพุทโธ วิชชาจะระณะสัมปันโน สุคะโต โลกะวิทู อะนุตตะโร ปุริสะทัมมะสาระถิ สัตถา เทวะมะนุสสานัง พุทโธ ภะคะวาติ (เพราะเหตุอย่างนี้ๆ พระผู้มีพระภาคเจ้านั้น เป็นผู้ไกลจากกิเลส เป็นผู้ตรัสรู้ชอบได้โดยพระองค์เอง เป็นผู้ถึงพร้อมด้วยวิชชา และจรณะ* เป็นผู้ไปแล้วด้วยดี เป็นผู้รู้โลกอย่างแจ่มแจ้ง เป็นผู้สามารถฝึกบุรุษที่สมควรฝึกได้อย่างไม่มีใครยิ่งกว่า เป็นครูผู้สอนของเทวดาและมนุษย์ทั้งหลาย เป็นผู้รู้ ผู้ตื่น ผู้เบิกบานด้วยธรรม เป็นผู้มีความจำเริญจำแนกธรรมสั่งสอนสัตว์ ดังนี้ - จรณะ = เครื่องดำเนิน ประดุจเท้า คือ ศีล และวัตรข้อปฏิบัติต่างๆ อันหมดจดงดงาม ไม่ด่างพร้อย ที่พระพุทธเจ้าทรงใช้ในการดำเนินชีวิตประจำวันนั่นเองครับ) หรืออะไรก็ได้ครับที่เป็นการระลึกถึงพระพุทธเจ้า</li>
<br />
<li><span class="im2"><b>ธัมมานุสติ</b> </span>คือการระลึกถึงคุณของ<span class="im1">พระธรรม</span>ด้วยความรู้สึกเลื่อมใสศรัทธา</li>
<br />
<li><span class="im2"><b>สังฆานุสติ</b> </span>คือการระลึกถึงคุณของ<span class="im1">พระอริยสงฆ์</span>ด้วยความรู้สึกเลื่อมใสศรัทธา</li>
<br />
<li><span class="im2"><b>สีลานุสติ</b> </span>คือการระลึกถึงความบริสุทธิ์ของ<span class="im1">ศีล</span>ของตนเองด้วยความอิ่มเอิบใจ พร้อมด้วยการพิจารณาถึงอานิสงส์ต่างๆ ที่จะได้รับจากความบริสุทธิ์ของศีลนั้น</li>
<br />
<li><span class="im2"><b>จาคานุสติ</b> </span>คือการระลึกถึงการ<span class="im1">ให้ทาน</span>ที่ตนได้ทำไปแล้ว 
  ด้วยความอิ่มเอิบใจ พร้อมด้วยการพิจารณาถึงอานิสงส์ต่างๆ ที่จะได้รับจากการให้ทานนั้น</li>
<br />
<li><span class="im2"><b>เทวตานุสติ</b> </span>คือการพิจารณาถึงบุญกุศลต่างๆ ที่ทำให้เกิดเป็น<span class="im1">เทวดา</span> 
  แล้วระลึกถึงบุญกุศลต่างๆ ที่ตนได้ทำไว้แล้วอันจะส่งผลให้ได้เกิดเป็นเทวดาเช่นกัน<br /><br />คืออนุสติ 6 อย่างแรกนี้จะใช้ปิติที่เกิดจากความศรัทธาในสิ่งต่างๆ มาใช้ประโยชน์ในการทำให้จิตสงบระงับและประณีตขึ้น เพื่อใช้เป็นฐานของสมาธินะครับ</li>
<br />
<li><span class="im2"><b>มรณานุสติ</b> </span>คือการระลึกถึง<span class="im1">ความตาย</span>ที่ต้องมีขึ้นเป็นธรรมดาโดยไม่รู้ว่าจะช้าหรือเร็วเท่าใด จะได้ไม่ประมาทในการรีบทำบุญกุศลต่างๆ รวมทั้งมีความเพียรในการทำกรรมฐาน 
  คือสมาธิและวิปัสสนา เพื่อให้พร้อมสำหรับความตายนะครับ และเมื่อนึกถึงความตายแล้วความโลภความโกรธต่างๆ ก็จะลดลงโดยอัตโนมัติเพราะเห็นความไม่ยั่งยืนของชีวิตก็ไม่รู้จะสะสมทรัพย์สมบัติและความขัดเคืองใจต่างๆ ไปทำไมมากมายเพราะอีกไม่นานก็ตายกันหมดแล้ว ซึ่งนั่นก็จะหมายถึงนิวรณ์ต่างๆ อันมีพื้นฐานมาจากความโลภความโกรธนั้นก็ย่อมจะอ่อนกำลังลงไปด้วยนะครับ (ดูเรื่อง<a href="sm001.html" target="_blank">นิวรณ์ 5 และวิธีแก้ไข</a>ประกอบนะครับ) และเมื่อตัวขัดขวางสมาธิคือนิวรณ์อ่อนกำลังลงความสงบระงับของจิตก็ย่อมจะมีกำลังขึ้นมา สมาธิก็ย่อมจะเกิดขึ้นได้โดยง่ายนะครับ</li>
<br />
<li><span class="im2"><b>กายคตาสติ</b> </span>คือการพิจารณาถึง<span class="im1">ร่างกาย</span>ว่าประกอบไปด้วยส่วนต่างๆ 
  เช่น ผม, ขน, เล็บ, ฟัน, หนัง, เนื้อ, เอ็น, กระดูก ฯลฯ เต็มไปด้วยของไม่สะอาด 
  น่าเกลียด ไม่สวยงาม เป็นที่เกิดของโรคนานาชนิด ไม่น่ารักน่าใคร่ เพื่อไม่ให้ลุ่มหลงมัวเมาในกาย</li>
<br />
<li><span class="im2"><b>อานาปานสติ</b>&nbsp;</span>เป็นการทำสมาธิอีกวิธีหนึ่ง โดยหลักการที่สำคัญก็คือการเพ่งลมหายใจเข้าออกนะครับ คือจะรวมจิตไว้ที่การรับรู้ลมหายใจเข้าออกเพื่อไม่ให้จิตซัดส่ายคิดไปในเรื่องต่างๆ โดยปรกติแล้วจะยึดจิตไว้ที่ปลายจมูกหรือริมฝีปากด้านบนตรงจุดที่รู้สึกถึงการกระทบของลมหายใจที่ชัดเจนที่สุดครับ (อาจารย์บางท่านแนะนำว่าผู้ชายให้ยึดจิตไว้ที่จุดกระทบของลมหายใจตรงรูจมูกข้างขวา ผู้หญิงให้ยึดจิตไว้ที่จุดกระทบของลมตรงรูจมูกข้างซ้าย) แล้วคอยสังเกตลักษณะของลมหายใจอยู่ที่จุดนั้น โดยไม่ต้องเลื่อนจิตตามลมหายใจไปนะครับ เหมือนเวลาเลื่อยไม้ ตาก็มองเฉพาะที่จุดที่เลื่อยสัมผัสกับไม้เพียงจุดเดียวไม่ต้องมองตามใบเลื่อย ก็จะรู้ได้ว่าตอนนี้กำลังเลื่อยเข้าหรือเลื่อยออก เมื่อจิตอยู่ที่จุดลมกระทบเพียงจุดเดียวก็จะรู้ทิศทางและลักษณะของลมได้เช่นกันนะครับ การสังเกตนั้นคือสังเกตว่ากำลังหายใจเข้าหรือออก ลมหายใจยาวหรือสั้น ลมหายใจเย็นหรือร้อน ลมหายใจหยาบหรือละเอียด (ดูเรื่อง<a href="wp004.html" target="_blank">อานาปานสติสูตร</a> ในหมวดวิปัสสนา (ปัญญา) ประกอบนะครับ) พร้อมกันนั้นก็มีคำบริกรรมประกอบไปด้วย เช่น หายใจเข้าบริกรรมว่าพุท หายใจออกบริกรรมว่าโธ หรืออาจจะบริกรรมตามลักษณะของลมหายใจในขณะนั้น เช่น เข้า-ออก หรือ ยาว-สั้น หรือ เย็น-ร้อน หรืออาจจะใช้วิธีการนับเลข 1 - 10 ก็ได้ครับ (ดูเรื่อง<a href="sm001.html" target="_blank">นิวรณ์ 5 และวิธีแก้ไข</a> ในหมวดสมถกรรมฐาน (สมาธิ) ประกอบนะครับ เกี่ยวกับวิธีแก้ไขอุทธัจจกุกกุจจะ จะมีคำอธิบายวิธีนับลมหายใจอธิบายเอาไว้อย่างละเอียดครับ)</li>
<br />
<li><span class="im2"><b>อุปสมานุสติ</b> </span>คือการระลึกถึงคุณของ<span class="im1">พระนิพพาน</span></li>
</ol>
<br />
<h3>
<span class="im2">อัปปมัญญา 4</span></h3>
<br />
คือการแผ่ความรู้สึกออกไปโดย<span class="im1">ไม่มีประมาณนะครับ</span> 
  ประกอบด้วย<br />
<ol>
<li><span class="im2"><b>เมตตา</b></span> คือความปรารถนาให้ผู้อื่นมีความสุข</li>
<li><b><span class="im2">กรุณา</span> </b>คือความปรารถนาให้ผู้อื่นพ้นจากความทุกข์</li>
<li><span class="im2"><b>มุทิตา</b></span> คือความยินดีที่ผู้อื่นมีความสุข</li>
<li><span class="im2"><b>อุเบกขา</b></span> คือความรู้สึกที่ไม่ยึดมั่นถือมั่นในความสุขความทุกข์ของผู้อื่น 
  เพราะเห็นว่าเป็นเรื่องธรรมดาของชีวิต สัตว์โลกย่อมเป็นไปตามกรรม จึงทำลายความยินดียินร้าย 
  ความชอบความชังลงได้ วางจิตให้เป็นกลาง ไม่ฟูไม่แฟบ <span class="im1">ไม่กระเพื่อมหวั่นไหว</span> 
  สงบนิ่งอยู่</li>
</ol>
<br />
<h3>
<span class="im2">อื่นๆ อีก 2</span> อย่างคือ</h3>
<ol>
<li><span class="im2"><b>อาหาเรปฏิกูลสัญญา</b></span> คือการพิจารณาถึงความเป็นปฏิกูล 
  น่ารังเกียจ ของ<span class="im1">อาหาร</span>ที่รับประทานเข้าไป พิจารณาถึงการแปรสภาพของอาหาร 
  ตั้งแต่ถูกเคี้ยว คลุกเคล้ากับน้ำลายอยู่ในปาก ผ่านไปยังกระเพาะ ลำไส้เล็ก ลำไส้ใหญ่ 
  จนกระทั่งออกมาจากร่างกายอีกครั้ง ด้วยสภาพที่บูดเน่า น่ารังเกียจ เพื่อประโยชน์ในการ<span class="im1">ไม่ติดในรสอาหาร 
  </span>รวมถึงป้องกันกิเลสตัวอื่นๆ ที่จะเกิดจากอาหารครับ</li>
<br />
<li><b><span class="im2">จตุธาตุววัฏฐาน</span>&nbsp;4</b> คือการพิจารณาร่างกายของตนว่าเป็นเพียง<span class="im1">ธาตุ 
  4 </span>คือ ดิน, น้ำ, ไฟ, ลม เท่านั้น ปราศจากความเป็นสัตว์ บุคคล ตัวตน เรา เขา 
  เพื่อขจัดความยึดมั่นถือมั่นลงไป</li>
</ol>
<br />
<h3>
<span class="im2">อรูปสมาบัติ 4</span></h3>
<br />
คือการใช้สิ่งที่ไม่ใช่รูปธรรมเป็นเครื่องยึดจิต 
  เป็นสมาธิขั้น<span class="im1">สูงกว่า</span>ขั้นที่กล่าวมาแล้วทั้งหมด (ซึ่งเป็น<span class="im1">รูปสมาบัตินะครับ</span>) 
  ประกอบด้วย<br />
<ol>
<li><span class="im2"><b>อากาสานัญจายตนะ</b></span> คือการเพ่ง<span class="im1">ช่องว่าง</span>ที่กว้างใหญ่หาที่สุดไม่ได้ 
  ซึ่งเกิดจากการ<span class="im1">เพิกรูปธรรม</span> (เช่น นิมิตต่างๆ ที่ใช้ยึดจิตในรูปสมาบัติ) 
  <span class="im1">ออกไปนะครับ</span> ในชั้นอรูปสมาบัตินี้จิตจะพ้นจากความยินดีพอใจในรูปธรรมทั้งปวง 
  ยินดีพอใจเฉพาะในนามธรรมเท่านั้น จิตจะมีความประณีตเบาสบายอย่างมากเพราะพ้นจากความติดยึดในรูปธรรมทั้งปวง ถ้าตราบใดที่จิตยังยินดีพอใจในรูปธรรมอยู่ แม้เพียงการยินดีพอใจในการที่จะได้มีเพื่อนคบค้าสมาคมด้วย หรือยินดีในการมีร่างกาย ก็จะไม่สามารถเข้าอรูปสมาบัติได้ครับ ถึงแม้จะเข้าไปได้แว็บเดียวจิตก็จะตกวูบออกมาสู่รูปอีกเพราะแรงดึงดูดที่เกิดจากความยินดีในการมีรูปนั่นเองที่จะทำให้จิตไม่สามารถทรงอยู่ในอรูปสมาบัติได้ เหมือนคนที่พยายามยืนอยู่บนอากาศก็ย่อมจะตกลงสู่เบื่องล่างเพราะความถ่วงจำเพาะของร่างกายมากกว่าความถ่วงจำเพาะของอากาศฉันใด ความหยาบของจิตที่ยินดีในรูปก็จะไม่สามารถทรงตัวอยู่ในความประณีตของอรูปได้ฉันนั้นครับ การที่จะเข้าสู่อรูปสมาบัติได้นั้น เมื่อเข้าสู่รูปสมาบัติขั้นสูงสุดได้แล้ว (คือฌาน 4 ตามแนวพระสูตรหรือฌาน 5 ตามแนวอภิธรรมนะครับ) ก็จะต้องพิจารณาถึงโทษของรูปและการมีรูปเพื่อทำลายความยินดีพอใจในรูปก่อน เมื่อทำลายความยินดี ความอาลัยอาวรณ์ในรูปได้แล้วถึงจะเข้าสู่อรูปได้ครับ</li>
<br />
<li><span class="im2"><b>วิญญาณัญจายตนะ</b></span> คือการเพ่งหรือทำความรู้สึกไปที่<span class="im1">วิญญาณ</span>หรือ<span class="im1">จิต</span>ที่แผ่ออกไปรับรู้ความรู้สึกในช่องว่างที่กว้างใหญ่ไพศาลในขั้นอากาสานัญจายตนะนั้นนะครับ จิตจะละเอียด<span class="im1">ประณีตกว่า</span>อากาสานัญจายตนะขึ้นไปอีก<br /><br />คือจากตอนแรกที่จิตยินดีในรูปในชั้นรูปสมาบัติ พอเอารูปนั้นออกไปจากใจเหลือเป็นช่องว่าง จิตก็จะประณีตขึ้นในขั้นของอากาสานัญจายตนะ ซึ่งในขั้นอากาสานัญจายตนะนั้นตรงจุดที่เพ่งจะประกอบด้วย 2 ส่วนนะครับ คือตัวช่องว่างและจิตที่แผ่ไปรับรู้ช่องว่างนั้น การเข้าสู่วิญญาณัญจายตนะก็คือการเลิกใส่ใจในช่องว่างนั้น แต่ใส่ใจที่จิตหรือวิญญาณที่เป็นตัวรับรู้สภาวะของช่องว่างนั้นแทน ซึ่งจิตหรือวิญญาณนั้นมีความประณีตกว่าตัวช่องว่าง ดังนั้นจิตในชั้นของวิญญาณัญจายตนะจึงประณีตกว่าจิตในชั้นอากาสานัญจายตนะเพราะสิ่งที่ใช้ยึดมีความประณีตกว่ากันนั่นเองครับ</li>
<br />
<li><span class="im2"><b>อากิญจัญญายตนะ</b></span> คือการทำความรู้สึกถึงความ<span class="im1">ไม่มีอะไรเลย</span>หลังจากเพิกวิญญาณัญจายตนะออกไป จิตจึงละเอียดประณีตขึ้นไปอีกครับ คือในชั้นนี้จะไม่ใส่ใจแม้กระทั่งจิตในขั้นของวิญญาณัญจายตนะ แต่ใส่ใจความไม่มีอะไรเลยแทน ด้วยความรู้สึกว่านิดหนึ่งก็ไม่มี (นัตถิกิญจิปิ) ความรู้สึกในขั้นนี้จะเบาบางอย่างยิ่งเลยครับ รู้สึกเหมือนอนันตจักรวาลนี้ไม่มีอะไรอยู่เลยจริงๆ</li>
<br />
<li><span class="im2"><b>เนวสัญญานาสัญญายตนะ</b></span> คือความรู้สึกที่เหลืออยู่น้อยมาก 
  จน<span class="im1">แทบไม่รู้สึกตัว</span>เลย หลังจากเพิกความรู้สึกในอากิญจัญญายตนะออกไป 
  <span class="im1">เป็นจิตที่ละเอียด ประณีตที่สุดที่ปุถุชน โสดาบัน และสกทาคามีบุคคลจะทำได้ครับ</span> เพราะความยึดมั่นถือมั่นที่ยังมีอยู่ในจิตทำให้จิตไม่สามารถตัดความยินดีในการมีชีวิตได้ และไม่สามารถตัดความยินดีในการรับอารมณ์ได้ คือตัดรูปได้แต่ตัดจิตไม่ได้จึงไม่สามารถเข้าสู่กรรมฐานขั้นสูงสุดคือนิโรธสมาบัติได้ เพราะในชั้นนั้นจะตัดความรู้สึกต่างๆ ออกไปอย่างสิ้นเชิง ตัดแม้กระทั่งตัวจิตเองครับ</li>
</ol>
(อนาคามีบุคคล และพระอรหันต์จะทำได้ถึงขั้นหมดความรู้สึกตัวอย่างสิ้นเชิง ที่เรียกว่า<span class="im1">นิโรธสมาบัติ 
  </span>หรือ<span class="im1">สัญญาเวทยิตนิโรธครับ)</span><br />
<br />
<h3>
<span class="im2">ฌาน 4 ฌาน 5 สมาบัติ 8</span></h3>
<br />
ขอสรุปให้เข้าใจถึงภาพรวมของการทำสมาธิขั้นที่สูงขึ้นเรื่อยๆ ดังนี้นะครับ<br />
<br />
ในการทำสมาธิหรือเข้าฌานขั้นที่สูงขึ้นเรื่อยๆ นั้น ตรงนี้เป็นคนละแง่กับกรรมฐาน 40 หรือสมาธิ 40 วิธีนะครับ คือสมาธิ 40 วิธีก็เหมือนกับคนเรียนหนังสือ 40 สาขา เช่น สายสามัญ สายวิทย์ สายศิลป์ สายอาชีพ สายบัญชี สายเทคนิค เป็นต้น แต่ฌานขั้นต่างๆ นั้นเป็นความประณีตขึ้นของจิตที่เกิดจากสมาธิที่ทำนั้น ซึ่งแนวพระสูตรก็เรียกเป็นสมาบัติ 8 คือรูปฌาน 4 + อรูปฌาน 4 ซึ่งจิตก็จะประณีตขึ้นเรื่อยๆ เหมือนการเรียนหนังสือไม่ว่าสายใดก็จะมีชั้นที่สูงขึ้นเรื่อยๆ จากอนุบาลไปปฐม มัธยมหรือ ปวช. ปวส. ขึ้นไปก็เป็นปริญญาตรี โท เอก สมาธิ 40 ก็เหมือนสาขาที่เรียนนะครับ (ยกเว้นอรูปสมาบัติ 4 นะครับที่เหมือนเป็นระดับมหาวิทยาลัย ต้องเรียนรูปสมาบัติ 36 อย่าง อย่างใดอย่างหนึ่งให้จบก่อนแล้วถึงต่อชั้นอรูปสมาบัติได้) ส่วนฌานขั้นต่างๆ ก็เหมือนชั้นอนุบาล ปฐม มัธยม มหาวิทยาลัย ซึ่งไม่ว่าจะเรียนสายไหนก็จะต้องผ่านชั้นอนุบาล ปฐม มัธยม หรือ ปวช. ปวส. กันทั้งสิ้นนะครับ<br />
<br />
แต่ว่าในสมาธิ 36 อย่างนั้น บางอย่างก็ไม่สามารถทำสมาธิได้สูงถึงขึ้นรูปฌานที่ 4 นะครับ เพราะไม่สามารถทำให้จิตแนบแน่นกับกรรมฐานได้มากพอ แต่ก็ใช้เป็นพื้นฐานเพื่อไปทำสมาธิที่มีความแนบแน่นมากๆ อย่างกสิณได้ครับ<br />
<br />
ฌานตามแนวพระอภิธรรมจะละเอียดกว่าพระสูตร 1 ขั้นนะครับ คือในขั้นของรูปฌานที่ 2 ของพระสูตรนั้นจะถูกแบ่งเป็น 2 ขั้นในแนวพระอภิธรรม คือฌานที่ 2 ของพระสูตรจะเท่ากับฌานที่ 2 และ 3 ของอภิธรรม ฌานที่ 3 ของพระสูตรจึงเท่ากับฌานที่ 4 ของอภิธรรม ดังนี้ครับ<br />
<br />
พระสูตร:พระอภิธรรม 1=1, 2=2กับ3, 3=4, 4=5 ทำให้แนวพระสูตรมีถึงรูปฌานที่ 4 แต่พระอภิธรรมมีถึงรูปฌานที่ 5 ส่วนอรูปฌานมี 4 เท่ากันครับ<br />
<br />
ในการเข้าฌานที่สูงขึ้นนั้นก็คือการทำจิตให้ประณีตละเอียดอ่อนขึ้นนั่นเองครับ ซึ่งทำได้โดยการละความยินดี ความใส่ใจ ความพอใจในสิ่งที่หยาบออกไปทีละขั้น เริ่มจากขั้นที่ 1 คือฌานที่ 1 ก็จะเป็นการละสิ่งที่หยาบคือนิวรณ์ทั้ง 5 ออกไป (ดูเรื่อง<a href="sm001.html" target="_blank">นิวรณ์ 5 และวิธีแก้ไข</a>ประกอบนะครับ) กล่าวอีกนัยหนึ่งก็คือการละเรื่องโลกๆ หรือเรื่องกาม เรื่องวัตถุ เรื่องความโกรธ ฯลฯ ออกไปนั่นเองครับ เมื่อละความยินดีในทางโลกได้แล้วจิตก็จะประณีตเบาสบายขึ้น และไม่ซัดส่ายเหมือนจิตแบบโลกๆ เพราะความโลภ ความโกรธ เป็นต้นนั้นไม่มารบกวนจิตใจ ในขั้นฌานที่ 1 หรือปฐมฌานนี้จิตจะประกอบด้วยองค์ฌาน 5 อย่าง คือ วิตก (การยกจิตขึ้นสู่อารมณ์ ไม่ใช่วิตกกังวลแบบภาษาไทยนะครับ) วิจาร (การตรอง หรือการเคล้าคลึงอารมณ์ วิตกเหมือนการเอื้อมมือไปจับแก้วน้ำ วิจารเหมือนการประคับประคองแก้วน้ำนั้นไว้ไม่ให้หลุดมือไปนะครับ เช่น การเพ่งกสิณ วิตกคือการที่เราตั้งใจเพ่งอย่างแรงเพื่อให้กสิณนั้นติดตา วิจารจะเป็นการเพ่งที่แผ่วลงเพียงเพื่อประคองจิตไม่ให้กสิณนั้นเลือนหายไป) ปีติ (ความรู้สึกซาบซ่าน เย็น จากสมาธิ) สุข (ความรู้สึกเอิบอิ่มจากสมาธิ) เอกัคคตา (ความที่จิตแนบแน่นไม่ซัดส่าย คือตัวสมาธินั่นเองครับ)<br />
<br />
การเข้าสู่ฌานที่ 2 หรือทุติยฌานก็คือการละความยินดีในองค์ฌานที่หยาบที่สุดออกไปคือวิตกนั่นเองครับ จิตจึงเหลือเพียงวิจาร ปีติ สุข เอกัคคตา คือการที่เราสามารถรักษาจิตให้แนบแน่นอยู่ได้ด้วยการเพ่งที่แผ่วเบาลงนั่นเองครับ จิตจึงประณีต ละเอียด เบาสบายขึ้น<br />
<br />
การเข้าสู่ฌานที่ 3 หรือตติยฌานก็เป็นการละวิจารออกไป หรือการที่เราสามารถรักษาจิตให้แนบแน่นได้ด้วยการเพ่งที่แผ่วเบาขึ้นอีกขั้นครับ เมื่อจิตประณีตถึงขั้นนี้จะมีอาการที่เรียกว่าปีติเกิดขึ้นโดยอัตโนมัติครับ ไม่ใช่เพราะความดีใจนะครับ แต่เป็นอาการที่เป็นสิ่งที่เป็นธรรมชาติของจิตที่ประณีตในระดับนี้เองครับ บางคนจะรู้สึกหนาวเย็นจนตัวสั่น บางคนเหมือนตัวพองออก บางคนเหมือนตัวเบาเหมือนจะลอยได้ บางคนน้ำตาไหล บางคนตัวโยกโคลง ฯลฯ ซึ่งไม่ว่าอะไรจะเกิดขึ้นก็ไม่ต้องตกใจนะครับ เป็นอาการตามธรรมชาติของจิตที่ประณีตในระดับนี้เอง เมื่อจิตประณีตมากขึ้นหรือลดลงจนพ้นจากระดับนี้แล้ว อาการเหล่านี้ก็จะหายไปเองครับ ในขั้นฌานที่ 3 นี้จิตจะเหลือเพียงปีติ สุข เอกัคคตานะครับ<br />
<br />
ในแนวพระสูตรนั้นจะละวิตกและวิจารในคราวเดียวกันเลย ทำให้ฌานที่ 2 ของพระสูตรเหลือเพียงปีติ สุข เอกัคคตาเท่ากับฌานที่ 3 ของอภิธรรมนะครับ<br />
<br />
การเข้าสู่ฌานที่ 4 หรือจตุตถฌานจะเป็นการละส่วนที่หยาบที่สุดของฌานที่ 3 คือปีติออกไปนะครับ คือจะเพ่งด้วยความแผ่วเบาขึ้นอีกโดยที่ยังรักษาสมาธิไว้ได้ จิตจึงประณีตขึ้นมาอีกขั้นพ้นจากขั้นของปีติเหลือเพียงสุขกับเอกัคคตา อาการของปีติจะหายไปเกิดความรู้สึกอิ่มเอิบไปทั่วร่างกายมาแทนที่ ไม่หนาวเย็นเหมือนปีติ<br />
<br />
การเข้าสู่ฌานที่ 5 หรือปัญจมฌานซึ่งเป็นขั้นสูงที่สุดของรูปฌานนั้นจะเป็นการเพ่งที่แผ่วเบาที่สุดที่มีรูปเป็นอารมณ์นะครับ (เช่นเพ่งดวงกสิณ) เมื่อเพ่งแผ่วเบาที่สุดจิตก็ประณีต ละเอียด เบาสบายที่สุดเช่นกันครับ เป็นการทิ้งความหยาบของสุขออกไป ในชั้นนี้ความรู้สึกอิ่มเอิบจะหายไปเปลี่ยนเป็นความรู้สึกเย็นสบายแบบสงบนิ่งขึ้นมาแทนที่ ไม่ซาบซ่านเหมือนปีติ ไม่อิ่มเอิบเหมือนสุข จิตจะประกอบด้วยอุเบกขาและเอกัคคตา มีความสงบระงับอยู่ในสมาธิ ไม่ใช่อุเบกขาแล้วจะรู้สึกเหมือนเฉยชานะครับ แต่เป็นจิตที่สงบนิ่งไม่กระเพื่อม มีความรู้สึกเป็นสุขแบบละเอียดอ่อนอยู่ลึกๆ ในใจ ไม่หวั่นไหวไปตามสิ่งต่างๆ ที่มากระทบ<br />
<br />
การเข้าสู่อรูปฌานขั้นแรกคืออากาสานัญจายตนะก็จะเป็นการทิ้งส่วนที่หยาบคือความยินดี อาลัยอาวรณ์ในรูปฌานออกไป จากนั้นก็ทิ้งความยินดี อาลัยอาวรณ์ในชองว่าง ในวิญญาณ ... ลงไปตามลำดับตามที่กล่าวไปแล้วในอรูปสมาบัตินะครับ<br />
<br />
<div class="sign">
ผู้รวบรวม<br />
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
