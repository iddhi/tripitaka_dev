<html>
<head>
<title>พจนานุกรมพุทธศาสน์ - ย-ร-ฤ-ล</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
พจนานุกรมพุทธศาสน์ ฉบับประมวลศัพท์ โดย สมเด็จพระพุทธโฆษาจารย์ (ประยุทธ์ ปยุตฺโต) หรือ พระธรรมปิฎก (ป.อ. ปยุตฺโต)<br /><br />
พจนานุกรมพุทธศาสน์ ย-ร-ฤ-ล
</div>
<br />
<b><span class="vcb">ยกน</span> </b>(ยะกะนะ)
ตับ<br />
<br />
<b><span class="vcb">ยชุพเพท </span></b>ชื่อคัมภีร์ที่
๒ แห่งพระเวทในศาสนาพราหมณ์ เป็นตำรับประกอบด้วยมนตร์สำหรับใช้สวดในยัญพิธีและ
แถลงพิธีทำกิจบูชายัญ เขียนอย่างสันสกฤตเป็น ยชุรเวท ดู <i>ไตรเพท</i>, <i>เวท<br />
<br />
</i><b><span class="vcb">ยติ</span></b> ผู้สำรวมอินทรีย์,
นักพรต, พระภิกษุ<br />
<br />
<b><span class="vcb">ยถาภูตญาณ</span></b> ความรู้ตามความเป็นจริง,
รู้ตามที่มันเป็น<br />
<br />
<b><span class="vcb">ยถาภูตญาณทัสสนะ</span></b>
ความรู้ความเห็นตามเป็นจริง<br />
<br />
<b><span class="vcb">ยถาสันถติกังคะ</span></b>
องค์แห่งผู้ถือการอยู่ในเสนาสนะตามแต่เขาจัดให้ ไม่เลือกเสนาสนะเอาตามพอใจตัวเอง
(ข้อ ๑๒ 
ในธุดงค์ ๑๓)<br />
<br />
<b><span class="vcb">ยม</span></b> เทพผู้เป็นใหญ่ประจำโลกของคนตาย<br />
<br />
<b><span class="vcb">ยมกะ</span></b> ชื่อภิกษุรูปหนึ่งที่มีความเห็นว่าพระขีณาสพตายแล้วดับสูญ
ซึ่งเป็นความเห็นที่ผิด ภายหลังได้พบกับพระสารีบุตร พระสารีบุตรได้เปลื้องท่านจากความเห็นผิดนั้นได้<br />
<br />
<b><span class="vcb">ยศ </span></b>ความเป็นใหญ่และความยกย่องนับถือ<br />
<br />
<b><span class="vcb">ยศกากัณฑกบุตร</span></b>
พระเถระองค์สำคัญผู้ชักชวนให้ทำสังคายนาครั้งที่ ๒ หลังพุทธปรินิพพาน ๑๐๐
ปี เดิมชื่อยศ เป็น
บุตรกากัณฑกพราหมณ์ ดู <i>สังคายนา ครั้งที่ ๒<br />
<br />
</i><b><span class="vcb">ยส, ยสะ</span></b> พระมหาสาวกองค์หนึ่ง
เป็นบุตรเศรษฐีเมืองพาราณสีมีความเป็นอยู่อย่างสุขสมบูรณ์ วันหนึ่งเห็นสภาพใน
ห้องนอนของตน เป็นเหมือนป่าช้าเกิดความสลดใจคิดเบื่อหน่าย จึงออกจากบ้านไปพบพระพุทธเจ้าที่ป่าอิสิปตน
มฤคทายวัน ในเวลาใกล้รุ่ง พระพุทธเจ้าตรัสเทศนาอนุปุพพิกถา และอริยสัจโปรด
ยสกุลบุตรได้ดวงตาเห็นธรรม ต่อ
มาได้ฟังธรรมที่พระพุทธเจ้าแสดงแก่เศรษฐีบิดาของตน ก็ได้บรรลุอรหัตตผลแล้วขออุปสมบท
เป็นภิกษุสาวกองค์ที่ 
๖ ของพระพุทธเจ้า<br />
<br />
<b><span class="vcb">ยสกุลบุตร</span></b>
พระยสะเมื่อก่อนอุปสมบทเรียกว่ายสกุลบุตร<br />
<br />
<b><span class="vcb">ยโสชะ</span></b> พระมหาสาวกองค์หนึ่ง
เป็นบุตรหัวหน้าชาวประมง ใกล้ประตูเมืองสาวัตถี ได้ฟังพระธรรมเทศนากปิลสูตร

ที่พระพุทธเจ้าทรงแสดง มีความเลื่อมใสขอบวช ต่อมาไปเจริญสมณธรรมที่ฝั่งแม่น้ำวัคคุมุทา
ได้สำเร็จพระอรหัต<br />
<br />
<b><span class="vcb">ยโสธรา</span></b> <b>1.</b>
เจ้าหญิงศากยวงศ์ เป็นพระราชบุตรีของพระเจ้าชยเสนะ เป็นพระมเหสีของพระเจ้าอัญชนะ
ผู้ครองกรุง
เทวทหะ เป็นพระมารดาของพระนางสิริมหามายา และพระนางประชาบดีโคตมี <b>2</b>.
อีกชื่อหนึ่งว่า<i>พิมพา</i> เป็นเจ้าหญิง
แห่งเทวทหนคร เป็นราชบุตรีของพระเจ้าสุปปพุทธะ เป็นพระชายาของพระสิทธัตถะ
เป็นมารดาของพระราหุล ต่อ
มาออกบวช เรียกชื่อว่า<i> พระภัททา กัจจานา<br />
<br />
</i><b><span class="vcb">ยอพระเกียรติ</span></b>
ชื่อประเภทหนังสือที่แต่งเชิดชูพระเกียรติของพระมหากษัตริย์ให้สูงเด่น<br />
<br />
<b><span class="vcb">ยักยอก</span></b> เอาทรัพย์ของผู้อื่นที่อยู่ในความรักษาของตนไปโดยทุจริต<br />
<br />
<b><span class="vcb">ยักษ์</span></b> มีความหมายหลายอย่าง
แต่ที่ใช้บ่อย หมายถึงอมนุษย์พวกหนึ่งเป็นบริวารของท้าวกุเวร หรือเวสสวัณ,
ตามที่ถือ
กันมาว่ามีรูปร่างใหญ่โตน่ากลัวมีเขี้ยวงอกโง้ง ชอบกินมนุษย์กินสัตว์โดยมากมีฤทธิ์เหาะได้
จำแลงตัวได้<br />
<br />
<b><span class="vcb">ยักษิณี</span> </b>นางยักษ์<br />
<br />
<b><span class="vcb">ยัญ </span></b>การเซ่น, การบูชา,
การบวงสรวง ชนิดหนึ่งของพราหมณ์ เช่น ฆ่าสัตว์บูชาเทพเจ้าเพื่อให้ตนพ้นเคราะห์ร้าย
เป็นต้น<br />
<br />
<b><span class="vcb">ยัญพิธี</span></b> พิธีบูชายัญ<br />
<br />
<b><span class="vcb">ยาคุภาชกะ</span></b> ภิกษุผู้ได้รับสมมติคือแต่งตั้งจากสงฆ์ให้เป็นผู้มีหน้าที่แจกยาคู<br />
<br />
<b><span class="vcb">ยาคู </span></b>ข้าวต้ม,
เป็นอาหารเบาสำหรับฉัน รองท้องก่อนถึงเวลาฉันอาหารหนักเป็นของเหลว ดื่มได้
ซดได้ ไม่ใช่ของฉัน
ให้อิ่ม เช่น ภิกษุดื่มยาคูก่อนแล้วไปบิณฑบาต ยาคูสามัญอย่างนี้ ที่จริงจะแปลว่าข้าวต้มหาถูกแท้ไม่
แต่แปลกันมา
อย่างนั้นพอให้เข้าใจง่ายๆ ข้าวต้มที่ฉันเป็นอาหารมื้อหนึ่งได้อย่างที่ฉันกันอยู่โดยมากมีชื่อเรียกต่างออกไปอีกอย่าง
หนึ่งว่า<i> โภชชยาคู</i><br />
<br />
<b><span class="vcb">ยาจก</span></b> ผู้ขอ,
คนขอทาน, คนขอทานโดยไม่มีอะไรแลกเปลี่ยน <br />
<br />
<b><span class="vcb">ยาตรา</span> </b>เดิน, เดินเป็นกระบวน<br />
<br />
<b><span class="vcb">ยาน</span></b> เครื่องนำไป,
พาหนะต่างๆ เช่น รถ, เรือ, เกวียน เป็นต้น<br />
<br />
<b><span class="vcb">ยาม</span></b> คราว, เวลา,
ส่วนแห่งวันคืน<br />
<br />
<b><span class="vcb">ยามะ, ยามา</span></b> สวรรค์ชั้นที่
๓ มีท้าว สุยามเทพบุตรปกครอง<br />
<br />
<b><span class="vcb">ยามกาลิก</span></b> ของที่ให้ฉันได้
ชั่วระยะวันหนึ่ง กับคืนหนึ่ง ดู <i>กาลิก<br />
<br />
</i><b><span class="vcb">ยาวกาลิก</span></b> ของที่อนุญาตให้ฉันได้ตั้งแต่เช้าถึงเที่ยงวัน
ดู <i>กาลิก<br />
<br />
</i><b><span class="vcb">ยาวชีวิก</span></b> ของที่ให้ฉันได้ไม่จำกัดเวลา
ตลอดชีวิต ดู <i>กาลิก<br />
<br />
</i><b><span class="vcb">ยาวตติยกะ</span></b>
แปลว่า “ต้องอาบัติเมื่อสวดสมนุภาสน์จบครั้งที่ ๓” หมายความว่าเมื่อภิกษุล่วงละเมิดสิกขาบทเข้าแล้วยัง
ไม่ต้องอาบัติ ต่อเมื่อสงฆ์สวดประกาศสมนุภาสน์หนที่ ๓ จบแล้ว จึงจะต้องอาบัตินั้น
ได้แก่ สังฆาทิเสส ข้อที่ ๑๐-
๑๑-๑๒-๑๓ และสิกขาบทที่ ๘ แห่งสัปปาณกวรรคในปาจิตติยกัณฑ์<br />
<br />
<b><span class="vcb">ยินร้าย</span></b> ไม่พอใจ,
ไม่ชอบใจ<br />
<br />
<b><span class="vcb">ยี่ </span></b>สอง โบราณเขียน
ญี่ เดือนยี่ ก็คือเดือนที่สองต่อจากเดือนอ้ายอันเป็นเดือนที่หนึ่ง<br />
<br />
<b><span class="vcb">ยุกติ</span></b> ชอบ, ถูกต้อง,
สมควร<br />
<br />
<b><span class="vcb">ยุค </span></b>คราว, สมัย<br />
<br />
<b><span class="vcb">ยุคล </span></b>คู่, ทั้งสอง<br />
<br />
<b><span class="vcb">ยุคลบาท, บาทยุคล</span></b>
เท้าทั้งสอง, เท้าทั้งคู่<br />
<br />
<b><span class="vcb">ยุติธรรม</span></b> ความเที่ยงธรรม,
ความชอบธรรม<b>,</b> ความชอบด้วยเหตุผล<br />
<br />
<b><span class="vcb">ยุทธนา</span></b> การรบพุ่ง,
การต่อสู้กัน<br />
<br />
<b><span class="vcb">ยุบล </span></b>ข้อความ,
เรื่องราว<br />
<br />
<b><span class="vcb">ยุพราช</span></b> พระราชกุมารที่ได้รับอภิเษกหรือแต่งตั้งให้อยู่ในตำแหน่งที่จะสืบราชสมบัติเป็นพระเจ้าแผ่นดินสืบไป<br />
<br />
<b><span class="vcb">เยภุยยสิก</span></b> กิริยาเป็นไปตามข้างมากได้แก่
วิธีตัดสินอธิกรณ์ โดยถือเอาตามคำของคนข้างมาก เช่น วิธีจับสลากเพื่อชี้
ข้อผิดถูก ข้างไหนมีภิกษุผู้ร่วมพิจารณาลงความเห็นมากกว่า ก็คือเอาพวกข้างนั้น
เป็นวิธีอย่างเดียวกับการโหวต
คะแนนเสียง, ใช้สำหรับระงับวิวาทาธิกรณ์ ดู <i>อธิกรณสมถะ</i><br />
<br />
<b><span class="vcb">เยวาปนกธรรม</span></b>
“ก็หรือว่าธรรมแม้อื่นใด” หมายถึงธรรมจำพวกที่กำหนดแน่ไม่ได้ว่าข้อไหนจะเกิดขึ้น
ได้แก่ <b>เจตสิก 
๑๖ </b><i>เป็นพวกที่เกิดในกุศลจิต ๙ </i>คือ ๑. ฉันทะ ๒. อธิโมกข์ ๓. มนสิการ
๔. อุเบกขา (ตัตรมัชฌัตตตา) ๕. กรุณา ๖ 
มุทิตา ๗. สัมมาวาจา (วจีทุจริตวิรัติ) ๘. สัมมากัมมันตะ (กายทุจริตวิรัติ)
๙. สัมมาอาชีวะ (มิจฉาชีววิรัติ) เป็นพวกที่<i>เกิด
ในอกุศลจิต</i> <i>๑๐ </i>คือ ๑. ฉันทะ ๒. อธิโมกข์ ๓. มนสิการ ๔. มานะ ๕.
อิสสา ๖. มัจฉริยะ ๗. ถีนะ ๘. มิทธะ ๙. อุทธัจ
จะ ๑๐. กุกกุจจะ นับเฉพาะที่ไม่ซ้ำ (คือเว้น ๓ ข้อแรก) เป็น ๑๖<br />
<br />
<b><span class="vcb">เยี่ยง</span></b> อย่าง,
แบบ เช่น<br />
<br />
<b><span class="vcb">โยคะ</span></b> <b>1.</b>
กิเลสเครื่องประกอบ คือประกอบสัตว์ไว้ในภพ หรือผูกสัตว์ดุจเทียมไว้กับแอก
มี ๔ คือ กาม ภพ ทิฏฐิ 
อวิชชา <b>2.</b> ความเพียร<br />
<br />
<b><span class="vcb">โยคเกษม, โยคเกษมธรรม</span></b>
“ธรรมอันเป็นแดนเกษมจากโยคะ” ความหมายสามัญว่าความปลอดโปร่งโล่งใจหรือสุข
กายสบายใจ เพราะปราศจากภัยอันตรายหรือล่วงพ้นสิ่งที่น่าพรั่นกลัวมาถึงสถานที่ปลอดภัย;
ในความหมายขั้นสูงสุด 
มุ่งเอาพระนิพพาน อันเป็นธรรมที่เกษมคือโปร่งโล่งปลอดภัยจากโยคกิเลสทั้ง ๔
จำพวก ดู <i>โยคะ, เกษมจากโยคธรรม<br />
<br />
</i><b><span class="vcb">โยคธรรม </span></b>ธรรมคือกิเลสเครื่องประกอบ
ในข้อความว่า “เกษมจากโยคธรรม” คือความพ้นภัยจากกิเลส ดู <i>โยคะ<br />
<br />
</i><b><span class="vcb">โยคักเขมะ</span></b>
ดู <i>โยคเกษม<br />
<br />
</i><b><span class="vcb">โยคาวจร</span></b> ผู้หยั่งลงสู่ความเพียร,
ผู้ประกอบความเพียร, ผู้เจริญภาวนา คือกำลังปฏิบัติสมถกรรมฐานและวิปัสสนา
กรรมฐาน เขียน โยคาพจรก็มี<br />
<br />
<b><span class="vcb">โยคี </span></b>ฤษี, ผู้ปฏิบัติตามลัทธิโยคะ;
ผู้ประกอบความเพียร ดู <i>โยคาวจร<br />
<br />
</i><b><span class="vcb">โยชน์ </span></b>ชื่อมาตราวัดระยะทาง
เท่ากับ ๔ คาวุต หรือ ๔๐๐ เส้น<br />
<br />
<b><span class="vcb">โยธา</span></b> ทหาร, นักรบ<br />
<br />
<b><span class="vcb">โยนิ</span></b> กำเนิดของสัตว์
มี ๔ จำพวก คือ <i>๑. ชลาพุชะ</i> เกิดในครรภ์ เช่น คน แมว <i>๒. อัณฑชะ</i>
เกิดในไข่ เช่น นก ไก่ 
<i>๓. สังเสทชะ</i> เกิดในไคล คือที่ชื้นแฉะสกปรก เช่น หนอนบางอย่าง <i>๔.
โอปปาติกะ </i>เกิดผุดขึ้น เช่น เทวดา สัตว์นรก<br />
<br />
<b><span class="vcb">โยนิโส</span></b> โดยแยบคาย,
โดยถ่องแท้, โดยวิธีที่ถูกต้อง, ตั้งแต่ต้นตลอดสาย, โดยตลอด<br />
<br />
<b><span class="vcb">โยนิโสมนสิการ</span></b>
การทำในใจโดยแยบคาย, กระทำไว้ในใจโดยอุบายอันแยบคาย, การพิจารณาโดยแยบคาย
คือ 
พิจารณาเพื่อเข้าถึงความจริงโดยสืบค้นหาเหตุผลไปตามลำดับจนถึงต้นเหตุ แยกแยะองค์ประกอบจนมองเห็นตัว
สภาวะและความสัมพันธ์แห่งเหตุปัจจัย หรือตริตรองให้รู้จักสิ่งที่ดีที่ชั่ว
ยังกุศลธรรมให้เกิดขึ้นโดยอุบายที่ชอบ ซึ่ง
จะมิให้เกิดอวิชชาและตัณหา, ความรู้จักคิด, คิดถูกวิธี<br />
<br />
<b><span class="vcb">โยม</span></b> คำที่พระสงฆ์ใช้เรียกคฤหัสถ์ที่เป็นบิดามารดาของตน
หรือที่เป็นผู้ใหญ่คราวบิดามารดา บางทีใช้ขยายออกไป 
เรียกผู้มีศรัทธา ซึ่งอยู่ในฐานะเป็นผู้อุปถัมภ์บำรุงพระศาสนาโดยทั่วไปก็มี;
คำใช้แทนชื่อบิดามารดาของพระสงฆ์; 
สรรพนามบุรุษที่ ๑ สำหรับบิดามารดาพูดกะพระสงฆ์ (บางทีผู้ใหญ่คราวบิดามารดา
หรือผู้เกื้อกูลคุ้นเคยก็ใช้)<br />
<br />
<b><span class="vcb">โยมวัด</span></b> คฤหัสถ์ที่อยู่ปฏิบัติพระในวัด<br />
<br />
<b><span class="vcb">โยมสงฆ์</span></b> คฤหัสถ์ผู้อุปการะพระทั่วๆ
ไป<br />
<br />
<b><span class="vcb">โยมอุปัฏฐาก</span></b> คฤหัสถ์ที่แสดงตนเป็นผู้อุปการะพระสงฆ์โดยเจาะจง
อุปการะรูปใด ก็เป็นโยมอุปัฏฐากของรูปนั้น<br />
<br />
<b><span class="vcb">รจนา</span></b> แต่ง,
ประพันธ์ เช่น อาจารย์ รจนาอรรถกถา คือผู้แต่งอรรถกถา<br />
<br />
<b><span class="vcb">รตนะ</span></b> ดู<i> รัตนะ<br />
<br />
</i><b><span class="vcb">รตนวรรค</span></b> ตอนที่ว่าด้วยเรื่องรัตนะเป็นต้น
เป็นวรรคที่ ๙ แห่งปาจิตติยกัณฑ์ ในมหาวิภังค์ พระวินัยปิฎก<br />
<br />
<b><span class="vcb">รตนวรรคสิกขาบท</span></b>
สิกขาบทในรตนวรรค<br />
<br />
<b><span class="vcb">รติ</span></b> ความยินดี<br />
<br />
<b><span class="vcb">ร่ม </span></b>สำหรับพระภิกษุ
ห้ามใช้ร่มที่กาววาว เช่น ร่มปักด้วยไหมสีต่างๆ และร่มที่มีระบายเป็นเฟือง
ควรใช้ของเรียบๆ ซึ่ง
ทรงอนุญาตให้ใช้ได้ในวัดและอุปจาระแห่งวัด ห้ามกั้นร่มเข้าบ้านหรือกั้นเดินตามถนนหนทางในละแวกบ้าน
เว้นแต่
เจ็บไข้ ถูกแดดถูกฝนอาพาธจะกำเริบ เช่น ปวดศีรษะ ตลอดจน (ตามที่อรรถกถาผ่อนให้)
กั้นเพื่อกันจีวรเปียกฝนใน
เวลาฝนตก กั้นเพื่อป้องกันภัย กั้นเพื่อรักษาตัวเช่นในเวลาแดดจัด<br />
<br />
<b><span class="vcb">รมณีย์</span></b> น่าบันเทิงใจ,
น่ารื่นรมย์, น่าสนุก<br />
<br />
<b><span class="vcb">รส </span></b>อารมณ์ที่รู้ได้ด้วยลิ้น
(ข้อ ๔ ในอารมณ์ ๖), โดยปริยาย หมายถึงความรู้สึกชอบใจ<br />
<br />
<b><span class="vcb">รองเท้า</span></b> ในพระวินัยกล่าวถึงรองเท้าไว้
๒ ชนิดคือ <i>๑. ปาทุกา</i> แปลกันว่าเขียงเท้า (รองเท้าไม้หรือเกี๊ยะ) ซึ่งรวมไปถึง
รองเท้าโลหะ รองเท้าแก้ว หรือรองเท้าประดับแก้วต่างๆ ตลอดจนรองเท้าสานรองเท้าถักหรือปักต่างๆ
สำหรับพระภิกษุห้ามใช้ปาทุกาทุกอย่าง ยกเว้นปาทุกาไม้ที่ตรึงอยู่กับที่สำหรับถ่ายอุจจาระหรือปัสสาวะและเป็นที่ชำระขึ้นเหยียบได้<br />
<br />
<i>๒. อุปาหนา </i>รองเท้าสามัญ สำหรับพระภิกษุทรงอนุญาตรองเท้าหนังสามัญ
(ถ้าชั้นเดียว หรือมากชั้นแต่เป็นของเก่าใช้ได้ทั่วไป ถ้ามากชั้นเป็นของใหม่ ใช้ได้เฉพาะแต่ในปัจจันตชนบท) มีสายรัด
หรือใช้คีบด้วยนิ้วไม่ปกหลังเท้า ไม่ปกส้น ไม่ปกแข้ง นอกจากนั้น ตัวรองเท้าก็ตาม หูหรือสายรัดก็ตาม จะตองไม่มีสีที่ต้องห้าม
(คือ สีขาบ เหลือ แดง 
บานเย็น แสด ชมพู ดำ) ไม่ขลิบด้วยหนังสัตว์ที่ต้องห้าม (คือ หนังราชสีห์ เสือโคร่ง
เสือเหลือ ชะมด นาค แมว ค่าง นก
เค้า) ไม่ยัดนุ่น ไม่ตรึงหรือประดับด้วยขนนกกระทา ขนนกยูง ไม่มีหูเป็นช่อดังเขาแกะเขาแพะหรือง่ามแมงป่อง 
รองเท้าที่ผิดระเบียบเหล่านี้ถ้าแก้ไขให้ถูกต้องแล้ว เช่น สำรอกสีออก เอาหนังที่ขลิบออกเสีย
เป็นต้น ก็ใช้ได้ รองเท้าที่ถูกลักษณะทรงอนุญาตให้ใช้ได้ในวัด ส่วนที่มิใช่ต้องห้ามและในป่า 
ห้ามสวมเข้าบ้านและถ้าเป็นอาคันตุกะเข้าไปในวัดอื่นก็ให้ถอด ยกเว้นแต่ฝ่าเท้าบางเหยียบพื้นแข็งแล้วเจ็บ หรือในฤดูร้อน พื้นร้อนเหยียบแล้วเท้าพอง
หรือในฤดูฝนไปในที่แฉะภิกษุผู้อาพาธด้วยโรคกษัยสวมกันเท้าเย็นได้<br />
<br />
<b><span class="vcb">ร้อยกรอง</span></b> ได้แก่ดอกไม้ที่ร้อยถักเป็นตาเป็นผืนที่เรียกว่าตาข่าย<br />
<br />
<b><span class="vcb">ร้อยคุม</span></b> คือเอาดอกไม้ร้อยเป็นสายแล้วควบหรือคุมเข้าเป็นพวง
เช่น พวงอุบะ สำหรับห้อยปลายภู่ หรือสำหรับห้อย
ตามลำพังเช่น พวง “ภู่สาย” เป็นตัวอย่าง; ร้อยควบ ก็เรียก<br />
<br />
<b><span class="vcb">ร้อยตรึง</span></b> คือเอาดอกไม้เช่น
ดอกมะลิ เป็นต้น เสียบเข้าในระหว่างใบตองที่เจียนไว้ แล้วตรึงให้ติดกันโดยรอบ
แล้ว
ร้อยประสมเข้ากับอย่างอื่นเป็นพวง เช่นพวงภู่ชั้นเป็นตัวอย่าง<br />
<br />
<b><span class="vcb">ร้อยผูก</span></b> คือช่อดอกไม้และกลุ่มดอกไม้ที่เขาเอาไม้เสียบก้านดอกไม้แล้วเอาด้ายพันหรือผูกทำขึ้น<br />
<br />
<b><span class="vcb">ร้อยวง</span></b> คือดอกไม้ที่ร้อยสวมดอกหรือร้อยแทงก้านเป็นสาย
แล้วผูกเข้าเป็นวง นี้คือพวงมาลัย<br />
<br />
<b><span class="vcb">ร้อยเสียบ</span></b> คือดอกไม้ที่ร้อยสวมดอก
เช่น สายอุบะ หรือพวงมาลัย มีพวงมาลัยดอกปีบและดอกกรรณิการ์เป็นต้น 
หรือดอกไม้ที่ใช้เสียบไม้ เช่น พุ่มดอกพุทธชาด พุ่มดอกบานเย็นเป็นตัวอย่าง<br />
<br />
<b><span class="vcb">ระยะบ้านหนึ่ง</span></b>
ในประโยคว่า “โดยที่สุดแม้สิ้นระยะบ้านหนึ่ง เป็นปาจิตติยะระยะทางชั่วไก่บินถึง
แต่ในที่คนอยู่คับ
คั่ง ให้กำหนดตามเครื่องกำหนดที่มีอยู่โดยปกติอย่างใดอย่างหนึ่ง (เช่นชื่อหมู่บ้าน)<br />
<br />
<b><span class="vcb">ระลึกชอบ</span></b> ดู
<i>สัมมาสติ<br />
<br />
</i><b><span class="vcb">รักขิตวัน</span></b>
ชื่อป่าที่พระพุทธเจ้าเสด็จหลีกไปสำราญพระอิริยาบถเมื่อสงฆ์เมืองโกสัมพีแตกกัน
ดู <i>ปาริเลยยกะ<br />
<br />
</i><b><span class="vcb">รังสฤษฎ์</span></b> สร้าง,
แต่งตั้ง <br />
<br />
<b><span class="vcb">รังสี</span></b> แสง, แสงสว่าง,
รัศมี<br />
<br />
<b><span class="vcb">รัชกาล</span></b> เวลาครองราชสมบัติแห่งพระราชาองค์หนึ่งๆ<br />
<br />
<b><span class="vcb">รัชทายาท</span></b> ผู้จะสืบราชสมบัติ,
ผู้จะได้ครองราชสมบัติสืบต่อไป<br />
<br />
<b><span class="vcb">รัฏฐานุบาลโนบายราชธรรม</span></b>
ธรรมของพระราชา ซึ่งเป็นวิธีปกครองบ้านเมือง, หลักธรรมสำหรับพระราชาใช้เป็น
แนวปกครองบ้านเมือง<br />
<br />
<b><span class="vcb">รัฏฐปาละ</span></b> ดู <i>รัฐบาล<br />
<br />
</i><b><span class="vcb">รัฐชนบท</span></b> ชนบทคือแว่นแคว้น<br />
<br />
<b><span class="vcb">รัฐบาล</span></b> พระมหาสาวกองค์หนึ่งเป็นบุตรแห่งตระกูลหัวหน้าในถุลลโกฏฐิตนิคมในแคว้นกุรุ
ฟังธรรมแล้วมีความ
เลื่อมใสในพระพุทธศาสนามาก ลาบิดามารดาบวช แต่ไม่ได้รับอนุญาต เสียใจและอดอาหารจะได้ตายเสีย
บิดา
มารดาจึงต้องอนุญาต ออกบวชแล้วไม่นานก็ได้สำเร็จพระอรหัต ได้รับยกย่องว่าเป็นเอตทัคคะในทางบวชด้วย
ศรัทธา<br />
<br />
<b><span class="vcb">รัตตัญญู </span></b>ผู้รู้ราตรี
คือผู้เก่าแก่ รู้กาลนานมีประสบการณ์มาก รู้เหตุการณ์มาแต่ต้น เช่น พระอัญญาโกณฑัญญะได้รับ
ยกย่องจากพระพุทธเจ้าว่า เป็นเอตทัคคะในทาง “รัตตัญญู”<br />
<br />
<b><span class="vcb">รัตติกาล</span></b> เวลากลางคืน
<br />
<br />
<b><span class="vcb">รัตติเฉท</span></b> การขาดราตรี
หมายถึงเหตุขาดราตรีแห่งมานัต หรือปริวาส; สำหรับมานัต มี ๔ คือ <i>สหวาโส</i>
อยู่ร่วม ๑ <i>วิปฺป-
</i>วาโส อยู่ปราศ ๑ <i>อนาโรจนา </i>ไม่บอก ๑ <i>อูเน คเณ จรณี </i>ประพฤติในคณะอันพร่อง
๑; สำหรับปริวาส มี ๓ คือ <i>สหวา
โส </i>อยู่ร่วม ๑ <i>วิปฺปวาโส </i>อยู่ปราศ ๑ <i>อนาโรจนา </i>ไม่บอก ๑
เมื่อขาดราตรีในวันใด ก็นับวันนั้นเข้าในจำนวนวันที่จะ
ต้องอยู่ปริวาสหรือประพฤติมานัตไม่ได้; ดูความหมายที่คำนั้นๆ<br />
<br />
<b><span class="vcb">รัตน์, รัตนะ</span></b> แก้ว,
ของวิเศษหรือมีค่ามาก, สิ่งประเสริฐ, สิ่งมีค่าสูงยิ่ง เช่น พระรัตนตรัย และรัตนะของพระเจ้าจักรพรรดิ;
ในประโยคว่า “ที่รัตนะยังไม่ออก เป็นปาจิตติยะ” หมายถึงพระมเหสี, พระราชินี<br />
<br />
<b><span class="vcb">รัตนฆรเจดีย์</span></b>
เจดีย์คือเรือนแก้ว อยู่ทางทิศตะวันตกของรัตนจงกรมเจดีย์ หรือทิศตะวันตกเฉียงเหนือของต้นพระศรี-
มหาโพธิ ณ ที่นี้พระพุทธเจ้าทรงพิจารณา พระอภิธรรมปิฎกสิ้น ๗ วัน (สัปดาห์ที่
๔ แห่งการเสวยวิมุตติสุข) ดู <i>วิมุตติสุข<br />
<br />
</i><b><span class="vcb">รัตนจงกรมเจดีย์</span></b>
เจดีย์คือที่จงกรมแก้วอยู่ทางทิศตะวันออกเฉียงเหนือของต้นพระศรีมหาโพธิ ระหว่างต้นพระศรี
มหาโพธิ กับอนิมิสเจดีย์ ณ ที่นี้พระพระพุทธเจ้าเสด็จจงกรมตลอด ๗ วัน (สัปดาห์ที่
๓ แห่งการเสวยวิมุตติสุข) ดู 
<i>วิมุตติสุข<br />
<br />
</i><b><span class="vcb">รัตนตรัย</span></b> แก้ว
๓ ดวง สิ่งมีค่าและเคารพบูชาสูงสุดของพุทธศาสนิกชน ๓ อย่าง คือ พระพุทธ พระธรรม
พระสงฆ์ <br />
<br />
<b><span class="vcb">รัตนบัลลังก์</span></b> บัลลังก์ที่พระพุทธเจ้าประทับนั่งตรัสรู้,
ที่ประทับใต้ต้นพระศรีมหาโพธิ<br />
<br />
<b><span class="vcb">รัศมี</span> </b>แสงสว่าง,
แสงที่เห็นกระจายออกเป็นสายๆ, แสงสว่างที่พวยพุ่งออกจากจุดกลาง; เขียนอย่างบาลีเป็น
รังสีแต่ใน
ภาษาไทยใช้ในความหมายที่ต่างกันออกไปบ้าง<br />
<br />
<b><span class="vcb">รัสสะ</span></b> สระอันพึงว่าโดยระยะสั้นกึ่งหนึ่งแห่งสระยาว
ได้แก่ อ อิ อุ<br />
<br />
<b><span class="vcb">รากขวัญ</span></b> ส่วนของร่างกายที่เรียกว่าไหปลาร้า;
ตำนานกล่าวว่า ในบรรดาพระบรมสารีริกธาตุทั้งหลายนั้น พระราก
ขวัญเบื้องขวาขึ้นไปประดิษฐานอยู่ใน <i>จุฬามณีเจดีย์ </i>ณ ดาวดึงสเทวโลก
พระรากขวัญเบื้องซ้าย ขึ้นไปประดิษฐานอยู่
ใน<i>ทุสสเจดีย์</i> (เจดีย์ที่ฆฏิการพรหมสร้างขึ้นไว้ก่อนแล้ว ให้เป็นที่บรรจุพระภูษาเครื่องทรงในฆราวาส
ที่พระโพธิสัตว์
สละในคราวเสด็จออกบรรพชา) ณ พรหมโลก<br />
<br />
<b><span class="vcb">ราคะ</span></b> ความกำหนัด,
ความยินดีในกาม, ความติดใจหรือความย้อมใจติดอยู่ในอารมณ์<br />
<br />
<b><span class="vcb">ราคจริต</span></b> พื้นนิสัยที่หนักในราคะ
เช่น รักสวย รักงาม แก้ด้วยเจริญกายคตาสติ หรืออสุภกัมมัฏฐาน (ข้อ ๑ ในจริต
๖)<br />
<br />
<b><span class="vcb">ราคา</span></b> ชื่อลูกสาวพระยามาร
อาสาพระยามารเข้าไปประโลมพระพุทธเจ้าด้วยอาการต่างๆ พร้อมด้วยนางตัณหา และ
นางอรดี ในขณะที่พระพุทธเจ้าประทับอยู่ที่ต้นอชปาลนิโครธ หลังจากตรัสรู้<br />
<br />
<b><span class="vcb">ราคี</span></b> ผู้มีความกำหนัด;
มลทิน, เศร้าหมอง, มัวหมอง<br />
<br />
<b><span class="vcb">ราชการ</span></b> กิจการงานของประเทศ
หรือของพระเจ้าแผ่นดิน, หน้าที่หลั่งความยินดีแก่ประชาชน<br />
<br />
<b><span class="vcb">ราชกุมาร</span></b> ลูกหลวง<br />
<br />
<b><span class="vcb">ราชคฤห์</span></b> นครหลวงของแคว้นมคธเป็นนครที่มีความเจริญรุ่งเรือง
เต็มไปด้วยคณาจารย์เจ้าลัทธิ พระพุทธเจ้าทรง
เลือกเป็นภูมิที่ประดิษฐานพระพุทธศาสนาเป็นปฐม พระเจ้าพิมพิสารราชาแห่งแคว้นมคธ
ครองราชสมบัติ ณ นครนี้<br />
<br />
<b><span class="vcb">ราชทัณฑ์</span></b> โทษหลวง,
อาญาหลวง<br />
<br />
<b><span class="vcb">ราชเทวี</span></b> พระมเหสี,
นางกษัตริย์<br />
<br />
<b><span class="vcb">ราชธรรม</span></b> ธรรมสำหรับพระเจ้าแผ่นดิน,
คุณสมบัติของนักปกครองที่ดี สามารถปกครองแผนดินโดยธรรมและยัง
ประโยชน์สุขให้เกิดแก่ประชาชนจนเกิดความชื่นชมยินดี มี ๑๐ ประการ (นิยมเรียกว่า
ทศพิธราชธรรม) คือ <i>๑. ทาน</i> 
การให้ทรัพย์สินสิ่งของ <i>๒. </i>ศีลประพฤติดีงาม <i>๓. ปริจจาคะ</i> ความเสียสละ
<i>๔. อาชชวะ</i> ความซื่อตรง <i>๕. มัททวะ</i> 
ความอ่อนโยน <i>๖. ตบะ </i>ความทรงเดชเผากิเลสตัณหา ไม่หมกมุ่นในความสุขสำราญ
<i>๗. อักโกธะ</i> ความไม่กริ้วโกรธ 
<i>๘. อวิหิงสา</i> ความไม่ข่มเหงเบียดเบียน <i>๙. ขันติ </i>ความอดทนเข้มแข็งไม่ท้อถอย
<i>๑๐. อวิโรธนะ</i> ความไม่คลาดธรรม<br />
<br />
<b><span class="vcb">ราชธานี</span></b> เมืองหลวง,
นครหลวง<br />
<br />
<b><span class="vcb">ราชธิดา</span></b> ลูกหญิงของพระเจ้าแผ่นดิน<br />
<br />
<b><span class="vcb">ราชนิเวศน์</span></b> ที่อยู่ของพระเจ้าแผ่นดิน
พระราชวัง<br />
<br />
<b><span class="vcb">ราชบริวาร</span></b> ผู้แวดล้อมพระราชา,
ผู้ห้อมล้อมติดตามพระราชา<br />
<br />
<b><span class="vcb">ราชบุตร</span></b> ลูกชายของพระเจ้าแผ่นดิน<br />
<br />
<b><span class="vcb">ราชบุตรี</span></b> ลูกหญิงของพระเจ้าแผ่นดิน<br />
<br />
<b><span class="vcb">ราชบุรุษ</span></b> คนของพระเจ้าแผ่นดิน<br />
<br />
<b><span class="vcb">ราชพลี</span></b> ถวายเป็นหลวง
มีเสียภาษีอากร เป็นต้น (ข้อ ๔ แห่งพลี ๕ ในโภคอาทิยะ ๕)<br />
<br />
<b><span class="vcb">ราชภฏี</span></b> ราชภัฏหญิง,
ข้าราชการหญิง<br />
<br />
<b><span class="vcb">ราชภัฏ</span></b> ผู้อันพระราชาเลี้ยง
คือ ข้าราชการ<br />
<br />
<b><span class="vcb">ราชวโรงการ</span> </b>คำสั่งของพระราชา<br />
<br />
<b><span class="vcb">ราชสมบัติ</span></b> สมบัติของพระราชา,
สมบัติคือความเป็นพระราชา<br />
<br />
<b><span class="vcb">ราชสังคหวัตถุ</span></b>
สังคหวัตถุของพระราชา, หลักการสงเคราะห์ประชาชนของนักปกครองมี ๔ คือ <i>๑.
สัสสเมธะ</i> ฉลาด
บำรุงธัญญาหาร <i>๒. ปุริสเมธะ</i> ฉลาดบำรุงข้าราชการ <i>๓. สัมมาปาสะ</i>
ผูกผสานรวมใจประชา (ด้วยการส่งเสริมสัมมาชีพ
ให้คนจนตั้งตัวได้) <i>๔. วาชไปยะ</i> มีวาทะดูดดื่มใจ<br />
<br />
<b><span class="vcb">ราชสาสน์</span></b> หนังสือทางราชการของพระราชา<br />
<br />
<b><span class="vcb">ราชอาสน์</span></b> ที่นั่งสำหรับพระเจ้าแผ่นดิน<br />
<br />
<b><span class="vcb">ราชา </span></b>“ผู้ยังเหล่าชนให้อิ่มเอมใจ”
หรือ “ผู้ทำให้คนอื่นมีความสุข”, พระเจ้าแผ่นดิน, ผู้ปกครองประเทศ<br />
<br />
<b><span class="vcb">ราชาณัติ</span></b> คำสั่งของพระราชา<br />
<br />
<b><span class="vcb">ราชาธิราช</span></b> พระราชาผู้เป็นใหญ่กว่าพระราชาอื่นๆ
<br />
<br />
<b><span class="vcb">ราชาภิเษก</span></b> พระราชพิธีในการขึ้นสืบราชสมบัติ<br />
<br />
<b><span class="vcb">ราชายตนะ</span></b> ไม้เกต
อยู่ทิศแห่งต้นพระ ศรีมหาโพธิ ณ ที่นี้พระพุทธเจ้าประทับนั่งสวยวิมุตติสุข
๗ วัน พ่อค้า ๒ คนคือ 
ตปุสสะกับภัลลิกะ ซึ่งมาจากอุกกลชนบท ได้พบพระพุธเจ้าที่นี่ ดู <i>วิมุตติสุข<br />
<br />
</i><b><span class="vcb">ราชูปถัมภ์</span></b>
การที่พระราชาทรงเกื้อกูลอุดหนุน<br />
<br />
<b><span class="vcb">ราชูปโภค </span></b>เครื่องใช้สอยของพระราชา<br />
<br />
<b><span class="vcb">ราโชวาท</span></b> คำสั่งสอนของพระราชา<br />
<br />
<b><span class="vcb">ราตรี </span></b>กลางคืน,
เวลามืดค่ำ <br />
<br />
<b><span class="vcb">ราธะ</span></b> พระมหาสาวกองค์หนึ่ง
เดิมเป็นพราหมณ์ในเมืองราชคฤห์ เมื่อชราลงถูกบุตรทอดทิ้ง อยากจะบวชก็ไม่มีภิกษุ
รับบวชให้ เพราะเห็นว่าเป็นคนแก่เฒ่า ราธะเสียใจ ร่างกายซูบซีด พระศาสดาทรงทราบจึงตรัสถามว่า
มีใครระลึกถึง
อุปการะของราธะได้บ้าง พระสารีบุตรระลึกถึงภิกษาทัพพีหนึ่งที่ราธะถวาย จึงรับเป็นอุปัชฌาย์
และราธะได้เป็น
บุคคลแรกที่อุปสมบทด้วยญัตติจตุตถกรรมวาจา ท่านบวชแล้วไม่นานก็ได้บรรลุพระอรหัต
พระราธะเป็นผู้ว่าง่าย 
ตั้งใจรับฟังคำสั่งสอน มีความสุภาพอ่อนโยน เป็นตัวอย่างของภิกษุผู้บวชเมื่อแก่
ทั้งพระพุทธเจ้าและพระสารีบุตรก็
ชมท่าน ท่านเคยได้ใกล้ชิดพระพุทธเจ้าเคยทำหน้าที่เป็นพุทธอุปฐาก ได้รับยกย่องเป็นเอตทัคคะในทางก่อให้เกิด
ปฏิภาณ<br />
<br />
<b><span class="vcb">รามคาม</span></b> นครหลวงของแคว้นโกลิยะ
บัดนี้อยู่ในเขตประเทศเนปาล เป็นที่ประดิษฐานสถูปบรรจุพระบรมสารีริกธาตุ
แห่งหนึ่ง<br />
<br />
<b><span class="vcb">รามัญนิกาย</span></b> นิกายมอญ
หมายถึงพระสงฆ์ผู้สืบเชื้อสายมาจากรามัญประเทศ ส่วนมากเป็นมอญเองด้วยโดยสัญชาติ<br />
<br />
<b><span class="vcb">รามัญวงศ์</span></b> ชื่อนิกายพระสงฆ์ลังกาที่บวชจากพระสงฆ์มอญ<br />
<br />
<b><span class="vcb">รามายณะ</span></b> เรื่องราวของพระราม
ว่าด้วยเรื่องศึกระหว่างพระรามกับทศกัณฐ์ พระฤษีวาลมีกิเป็นผู้แต่ง ไทยเรียก
รามเกียรติ์<br />
<br />
<b><span class="vcb">ราศี</span></b> <b>1. </b>ชื่อมาตราวัดจักรราศีคือ
๓๐ องศาเป็น ๑ ราศี และ ๑๒ ราศีเป็น ๑ รอบจักรราศี (อาณาเขตโดยรอบดวงอาทิตย์
ที่ดาวพระเคราะห์เดิน); ราศี ๑๒ นั้น คือ ราศีเมษ (แกะ), พฤษภ (วัว), เมถุน
(คนคู่), กรกฏ (ปู), สิงห์ (ราชสีห์), กันย์ 
(หญิงสาว) ตุล (คันชั่ง), พฤศจิก (แมลงป่อง), ธนู (ธนู), มกร (มังกร), กุมภ์
(หม้อน้ำ), มีน (ปลา ๒ ตัว) <b>2.</b> อาการที่รุ่ง-
เรือง, ลักษณะที่ดีงาม <b>3.</b> กอง เช่น บุญราศี ว่ากองบุญ<br />
<br />
<b><span class="vcb">ราหุล</span></b> พระมหาสาวกองค์หนึ่ง
เป็นโอรสของเจ้าชายสิทธัตถะ คราวพระพุทธเจ้าเสด็จนครกบิลพัสดุ์ ราหุลกุมารเข้าเฝ้าทูลขอทายาทสมบัติตามคำแนะนำของพระมารดา พระพุทธเจ้าจะประทานอริยทรัพย์
จึงให้พระสารีบุตรบวชราหุลเป็นสามเณร นับเป็นสามเณรองค์แรกในพระพุทธศาสนา ต่อมาได้อุปสมบทเป็นภิกษุได้รับยกย่องว่าเป็น
เอตทัคคะในทางเป็นผู้ใคร่ต่อการศึกษา อรรถกถาว่าพระราหุลปรินิพพานในสวรรค์ชั้นดาวดึงส์ก่อนพุทธปรินิพพาน
และก่อนการปรินิพพานของพระสารีบุตร<br />
<br />
<b><span class="vcb">ริบราชบาทว์</span></b> เอาเป็นของหลวงตามกฎหมาย
เพราะเจ้าของต้องโทษแผ่นดิน<br />
<br />
<b><span class="vcb">ริษยา</span></b> ความไม่อยากให้คนอื่นได้ดี,
เห็นเขาได้ดีทนอยู่ไม่ได้, เห็นผู้อื้นได้ดีไม่สบายใจ, คำเดิมเป็น <i>อิสสา</i>
(ข้อ ๓ ใน
มละ ๙, ข้อ ๘ ในสังโยชน์ ๑๐ หมวด ๒, ข้อ ๗ ในอุปกิเลส ๑๖)<br />
<br />
<b><span class="vcb">รุกข์ รุกขชาติ</span></b>
ต้นไม้<br />
<br />
<b><span class="vcb">รุกขมูลิกังคะ</span></b>
องค์แห่งผู้ถืออยู่โคนไม้เป็นวัตร ไม่อยู่ในที่มุงบัง (ข้อ ๙ ในธุดงค์ ๑๓)<br />
<br />
<b><span class="vcb">รุจิ </span></b>ความชอบใจ<br />
<br />
<b><span class="vcb">รูป</span></b> <b>1. </b>สิ่งที่จะต้องสลายไปเพราะปัจจัยต่างๆ
อันขัดแย้ง, สิ่งที่เป็นรูปร่างพร้อมทั้งลักษณะอาการของมัน, ส่วนร่างกาย 
จำแนกเป็น ๒๘ คือ <i>มหาภูต</i> หรือ <i>ธาตุ ๔</i> และ<i>อุปาทายรูป </i>๒๔
(= รูปขันธ์ในขันธ์ ๕) <b>2.</b> อารมณ์ที่รู้ได้ด้วยจักษุ, สิ่งที่
ปรากฏแก่ตา (ข้อ ๑ ในอารมณ์ ๖ หรือในอายตนะภายนอก ๖) <b>3.</b> ลักษณนาม ใช้เรียกพระภิกษุสามเณร
เช่น ภิกษุรูปหนึ่ง 
สามเณร ๕ รูป; ในภาษาพูดบางแห่งนิยมใช้ <i>องค์<br />
<br />
</i><b><span class="vcb">รูปกัมมัฏฐาน</span></b>
กรรมฐานมีรูปธรรมเป็นอารมณ์<br />
<br />
<b><span class="vcb">รูปกาย</span></b> ประชุมแห่งรูปธรรม,
กายที่เป็นส่วนรูป โดยใจความได้แก่รูปขันธ์หรือร่างกาย<br />
<br />
<b><span class="vcb">รูปฌาน</span></b> ฌานรูปธรรมเป็นอารมณ์มี
๔ คือ <i>๑) ปฐมฌาน</i> ฌานที่ ๑ มีองค์ ๕ คือ วิตก (ตรึก) วิจาร (ตรอง) ปีติ
(อิ่มใจ) 
สุข (สบายใจ) เอกัคคตา (จิตมีอารมณ์เป็นหนึ่ง) <i>๒) ทุติยฌาน</i> ฌานที่
๒ มีองค์ ๓ คือ ปีติ, สุข, เอกัคคตา <i>๓) ตติยฌาน</i> 
ฌานที่ ๓ มีองค์ ๒ คือ สุข เอกัคคตา <i>๔) จตุตถฌาน</i> ฌานที่ ๔ มีองค์ ๒
คือ อุเบกขา, เอกัคคตา<br />
<br />
<b><span class="vcb">รูปตัณหา</span></b> ความอยากในรูป<br />
<br />
<b><span class="vcb">รูปธรรม</span></b> สิ่งที่มีรูป,
สภาวะที่เป็นรูป คู่กับ นามธรรม<br />
<br />
<b><span class="vcb">รูปนันทา</span></b> พระราชบุตรีของพระเจ้าสุทโธทนะและพระนางปชาบดีโคตมีเป็นพระกนิฏฐภคินีต่างพระมารดาของพระ
สิทธัตถะ<br />
<br />
<b><span class="vcb">รูปพรรณ</span></b> เงินทองที่ทำเป็นเครื่องใช้หรือเครื่องประดับ,
ลักษณะ, รูปร่าง และสี<br />
<br />
<b><span class="vcb">รูปพรหม</span></b> พรหมในชั้นรูปภพ,
พรหมที่เกิดด้วยกำลังรูปฌาน มี ๑๖ ชั้น ดู <i>พรหมโลก<br />
<br />
</i><b><span class="vcb">รูปภพ</span></b> โลกเป็นที่อยู่ของพวกรูปพรหม
ดู <i>พรหมโลก<br />
<br />
</i><b><span class="vcb">รูปราคะ</span></b> ความติดใจในรูปธรรม
คือติดใจในอารมณ์แห่งรูปฌาน หรือในรูปธรรมอันประณีต (ข้อ ๖ ในสังโยชน์ ๑๐)<br />
<br />
<b><span class="vcb">รูปวิจาร</span></b> ความตรองในรูป
เกิดต่อจาก รูปวิตก <br />
<br />
<b><span class="vcb">รูปวิตก</span></b> ความตรึกในรูป
เกิดต่อจากรูปตัณหา<br />
<br />
<b><span class="vcb">รูปสัญเจตนา</span></b> ความคิดอ่านในรูปเกิดต่อจากรูปสัญญา<br />
<br />
<b><span class="vcb">รูปสัญญา</span></b> ความหมายรู้ในรูป
เกิดต่อจากจักขุสัมผัสสชา เวทนา<br />
<br />
<b><span class="vcb">รูปัปปมาณิกา</span></b> ผู้ถือรูปเป็นประมาณ
คือ พอใจในรูป ชอบรูปร่างสวยสง่างาม ผิวพรรณหมดจดผ่องใส เป็นต้น<br />
<br />
<b><span class="vcb">รูปารมณ์</span></b> อารมณ์คือรูป,
สิ่งที่เห็นได้ด้วยตา<br />
<br />
<b><span class="vcb">รูปาวจร</span></b> ซึ่งท่องเที่ยวไปในรูป,
อยู่ในระดับจิตชั้นรูปฌาน, ระดับที่มีรูปธรรมเป็นอารมณ์, เนื่องในรูปภพ<br />
<br />
<b><span class="vcb">รูปิยสังโวหาร</span></b>
การแลกเปลี่ยนด้วยรูปิยะ, การซื้อขายด้วยเงินตรง, ภิกษุกระทำ ต้องอาบัตินิสสัคคิยปาจิตตีย์
(โกสิย
วรรคที่ ๒ สิกขาบทที่ ๙)<br />
<br />
<b><span class="vcb">รูปียะ, รูปิยะ</span></b>
เงินตรา<br />
<br />
<b><span class="vcb">เรวตะ</span></b> ชื่อพระเถระองค์หนึ่งในการกสงฆ์ทำสังคายนาครั้งที่
๒<br />
<br />
<b><span class="vcb">เรวต ขทิรวนิยะ</span></b>
พระมหาสาวกองค์หนึ่งเป็นบุตรพราหมณ์ชื่อวังคันตะ มารดาชื่อนางสารี เป็นน้องชายคนสุดท้อง
ของพระสารีบุตร บวชอยู่ในสำนักของภิกษุพวกอยู่ป่า (อรัญวาสี) บำเพ็ญสมณธรรมอยู่ในป่าไม้ตะเคียนประมาณ
๓ 
เดือนเศษ ก็ได้สำเร็จพระอรหัต ได้รับยกย่องเป็นเอตทัคคะในทางอยู่ป่า<br />
<br />
<b><span class="vcb">แรกนาขวัญ</span></b> พิธีเริ่มไถนาเพื่อเป็นสิริมงคลแก่ข้าวในนา<br />
<br />
<b><span class="vcb">โรหิณี</span></b> <b>1.</b>
เจ้าหญิงองค์หนึ่งแห่งศากยวงศ์เป็นพระธิดาของพระเจ้าอมิโตทนะซึ่งเป็นพระเจ้าอาของพระพุทธเจ้าเป็น
กนิษฐภคินี คือน้องสาวของพระอนุรุทธ ได้บรรลุธรรมเป็นพระโสดาบัน <b>2. </b>ชื่อแม่น้ำที่เป็นเส้นแบ่งเขตแดนระหว่าง
แคว้นศากยะกับแคว้นโกลิยะ การแย่งกันใช้น้ำในการเกษตรเคยเป็นมูลเหตุให้เกิดกรณีพิพาทระหว่างแคว้นทั้งสอง
จนจวนเจียนจะเกิดสงครามระหว่างพระญาติ ๒ ฝ่าย พระพุทธเจ้าเสด็จมาระงับศึก
จึงสงบลงได้ สันนิษฐานกันว่า 
เป็นเหตุการณ์ในพรรษาที่ ๕ (บางท่านว่า ๑๔ หรือ ๑๕) แห่งการบำเพ็ญพุทธกิจ
และเป็นที่มาของพระพุทธรูปปางห้ามญาติ; ปัจจุบันเรียก Rowai หรือ Rohwaini<br />
<br />
<b><span class="vcb">ฤกษ์</span></b> คราวหรือเวลาซึ่งถือว่าเหมาะเป็นชัยมงคล<br />
<br />
<b><span class="vcb">ฤคเวท</span></b> ชื่อคัมภีร์ที่หนึ่งในไตรเพท
ประกอบด้วยบทมนตร์สรรเสริญเทพเจ้าทั้งหลาย ดู <i>ไตรเพท<br />
<br />
</i><b><span class="vcb">ฤดู</span></b> คราว,
สมัย, ส่วนของปีซึ่งแบ่งเป็น ๓ คราวขึ้นไป เช่น ฤดูฝน ฤดูหนาว ฤดูร้อน ดู
<i>มาตรา<br />
<br />
</i><b><span class="vcb">ฤทธิ์</span></b> อำนาจศักดิ์สิทธิ์,
ความเจริญ, ความสำเร็จ, ความงอกงาม, เป็นรูปสันสกฤตของ <i>อิทธิ</i>; <i>ฤทธิ์</i>
หรือ<i> อิทธิ</i> คือ ความ
สำเร็จ ความรุ่งเรือง มี ๒ คือ <i>๑. อามิสฤทธิ์</i> อามิสเป็นฤทธิ์, ความสำเร็จหรือความรุ่งเรืองทางวัตถุ
<i>๒. ธรรมฤทธิ์</i> 
ธรรมเป็นฤทธิ์, ความสำเร็จหรือความรุ่งเรืองทางธรรม<br />
<br />
<b><span class="vcb">ฤษี</span></b> ผู้แสวงธรรม
ได้แก่นักบวชนอกพระศาสนาซึ่งอยู่ในป่า, ชีไพร, ผู้แต่งคัมภีร์พระเวท<br />
<br />
<b><span class="vcb">ลกุณฏก ภัททิยะ</span></b>
พระมหาสาวกองค์หนึ่ง เป็นบุตรในตระกูลมั่งคั่ง ชาวพระนครสาวัตถี ได้ฟังพระธรรมเทศนาของ
พระศาสดาที่พระเชตวันมีความเลื่อมใสจึงบวชในพระพุทธศาสนา ท่านมีรูปร่างเตี้ยค่อมจนบางคนเห็นขัน
วันหนึ่งมี
หญิงนั่งรถผ่านมาเห็นท่านแล้วหัวเราะจนเห็นฟัน ท่านกำหนดฟันนั้นเป็นอารมณ์กรรมฐาน
ได้สำเร็จอนาคามิผล ต่อ
มาท่านได้บรรลุพระอรหัตในสำนักพระสารีบุตร แต่เพราะความที่มีรูปร่างเล็กเตี้ยค่อม
ท่านมักถูกเข้าใจผิดเป็น
สามเณรบ้าง ถูกพระหนุ่มเณรน้อยล้อเลียนบ้าง ถูกเพื่อพระดูแคลนบ้าง แต่พระพุทธเจ้ากลับตรัสยกย่องว่าถึงท่านจะ
ร่างเล็ก แต่มีคุณธรรมฤทธานุภาพมาก ท่านได้รับยกย่องเป็นเอตทัคคะในทางมีเสียงไพเราะ<br />
<br />
<b><span class="vcb">ลบหลู่คุณท่าน</span></b>
ดู<i> มักขะ<br />
<br />
</i><b><span class="vcb">ล่วงสิกขาบท</span></b>
ละเมิดสิกขาบท, ไม่บทประพฤติตามสิกขาบท, ฝ่าฝืนสิกขาบท<br />
<br />
<b><span class="vcb">ลหุ</span></b> เสียงเบา ได้แก่
รัสสระไม่มีตัวสะกด คือ อ อิ อุ เช่น <i>น ขมติ<br />
<br />
</i><b><span class="vcb">ลหุกาบัติ</span></b>
อาบัติเบา คือ อาบัติที่มีโทษเล็กน้อยได้แก่อาบัติถุลลัจจัย ปาจิตตีย์ ปาฏิเทสนียะ
ทุกกฎ ทุพภาสิต; คู่กับ<i>ครุกาบัติ<br />
<br />
</i><b><span class="vcb">ลหุโทษ</span></b> โทษเบา
คู่กับ <i>มหันตโทษ</i> โทษหนัก<br />
<br />
<b><span class="vcb">ลหุภัณฑ์</span></b> ของเบา
เช่น บิณฑบาต เภสัชและของใช้ประจำตัว มีเข็ม มีดพับ มีดโกน เป็นต้น; คู่กับ
<i>ครุภัณฑ์<br />
<br />
</i><b><span class="vcb">ลักซ่อน</span></b> เห็นของเขาทำตก
มีไถยจิตเอาดินกลบเสีย หรือเอาของมีใบไม้เป็นต้น ปิดเสีย<br />
<br />
<b><span class="vcb">ลักเพศ</span></b> แต่งตัวปลอมเพศ
เช่นไม่เป็นภิกษุ แต่นุ่งห่มผ้าเหลือง แสดงตัวเป็นภิกษุ (อ่าน ลัก-กะ-เพด)<br />
<br />
<b><span class="vcb">ลักษณะ</span></b> สิ่งสำหรับกำหนดรู้,
เครื่องกำหนดรู้, อาการสำหรับหมายรู้, เครื่องแสดงสิ่งหนึ่งให้เห็นว่าต่างจากอีกสิ่ง
หนึ่ง, คุณภาพ, ประเภท<br />
<br />
<b><span class="vcb">ลักษณะ ๓ </span></b>ไม่เที่ยง,
เป็นทุกข์ ไม่ใช่ตัวตน ดู <i>ไตรลักษณ์<br />
<br />
</i><b><span class="vcb">ลักษณพยากรณศาสตร์</span></b>
ตำราว่าด้วยการทายลักษณะ<br />
<br />
<b><span class="vcb">ลักษณะตัดสินธรรมวินัย</span></b>
ดู <i>หลักตัดสินธรรมวินัย<br />
<br />
</i><b><span class="vcb">ลัคน์ </span></b>เวลาในดวงชาตาคนเกิดและในดวงทำการมงคล<br />
<br />
<b><span class="vcb">ลัชชินี</span></b> หญิงผู้มีละอายต่อบาป
เป็นอิตถีลิงค์ ถ้าเป็นปุงลิงค์ เป็นลัชชี<br />
<br />
<b><span class="vcb">ลัชชีธรรม</span></b> ธรรมแห่งบุคคลผู้ละอายต่อบาป<br />
<br />
<b><span class="vcb">ลัฏฐิวัน</span></b> สวนตาลหนุ่ม
(ลัฏฐิ แปลว่าไม้ตะพดก็ได้ บางท่านจึงแปลว่าป่าไม้รวก) อยู่ทิศตะวันตกเฉียงใต้ของกรุง
ราชคฤห์ พระพุทธเจ้าเสด็จไปประทับที่นั่น พระเจ้าพิมพิสารไปเฝ้าพร้อมด้วยราชบริพารจำนวนมาก
ทรงสดับพระ
ธรรมเทศนา ได้ธรรมจักษุ ประกาศพระองค์เป็นอุบาสกที่นั่น<br />
<br />
<b><span class="vcb">ลัทธิ</span> </b>ความเชื่อถือ,
ความรู้และประเพณีที่ได้รับและปฏิบัติสืบต่อกันมา<br />
<br />
<b><span class="vcb">ลัทธิสมัย</span></b> สมัยคือลัทธิ
หมายถึงลัทธินั่นเอง<br />
<br />
<b><span class="vcb">ลาภ</span></b> ของที่ได้,
การได้ ดู <i>โลกธรรม<br />
<br />
</i><b><span class="vcb">ลาภมัจฉริยะ</span></b>
ตระหนี่ลาภ ได้แก่หวงผลประโยชน์ พยายามกีดกันผู้อื่นไม่ให้ได้ (ข้อ ๓ ในมัจฉริยะ
๕)<br />
<br />
<b><span class="vcb">ลาภานุตตริยะ</span></b> การได้ที่ยอดเยี่ยม
เช่น ได้ศรัทธาในพระพุทธเจ้า ได้ดวงตาเห็นธรรม (ข้อ ๓ ในอนุตตริยะ ๖)<br />
<br />
<b><span class="vcb">ลาสิกขา</span></b> ปฏิญญาตนเป็นผู้อื่นจากภิกษุต่อหน้าภิกษุด้วยกัน
หรือต่อหน้าบุคคลอื่นผู้เข้าใจความ แล้วละเพศภิกษุเสีย 
ถือเอาเพศที่ปฏิญญานั้น, ละเพศภิกษุสามเณร, สึก; คำลาสิกขาที่ใช้ในบัดนี้
คือ ตั้ง “นโม ฯลฯ” ๓ จบ แล้วกล่าวว่า 
“<i>สิกขัง ปัจจักขามิ, คิหีติ มัง ธาเรถะ</i>” (ว่า ๓ ครั้ง) แปลว่า “กระผมลาสิกขา,
ขอท่านทั้งหลายจงทรงจำกระผมไว้ว่า
เป็นคฤหัสถ์” (คิหีติออกเสียเป็น คีฮีติ)<br />
<br />
<b><span class="vcb">ลำเอียง</span></b> ดู <i>อคติ<br />
<br />
</i><b><span class="vcb">ลิงค์</span></b> เพศ,
ในบาลีไวยากรณ์มี ๓ อย่าง คือ <i>ปุงลิงค์</i> เพศชาย, <i>อิตถีลิงค์</i>
เพศหญิง, <i>นปุงสกลิงค์</i> มิใช่เพศชายมิใช่เพศหญิง<br />
<br />
<b><span class="vcb">ลิจฉวี</span></b> กษัตริย์ที่ปกครองแคว้นวัชชี
ดู <i>วัชชี<br />
<br />
</i><b><span class="vcb">ลุแก่โทษ</span></b> บอกความผิดของตนเพื่อขอความกรุณา<br />
<br />
<b><span class="vcb">ลุมพินีวัน</span></b> ชื่อสวนเป็นที่ประสูติของพระพุทธเจ้า
เป็นสังเวชนียสถานหนึ่งในสี่แห่ง ตั้งอยู่ระหว่างกรุงกบิลพัสดุ์ และ
กรุงเทวทหะ บัดนี้เรียกรุมมินเด อยู่ที่ปาเดเรีย ในเขตประเทศเนปาล ห่างจากเขตแดนประเทศอินเดียไปทางเหนือ
ประมาณ ๖ กิโลเมตรครึ่ง พระสิทธัตถะประสูติที่สวนนี้ เมื่อวันเพ็ญเดือน ๖
ก่อนพุทธศก ๘๐ ปี (มีปราชญ์คำนวณว่า
ตรงกับวันศุกร์ ปีจอ เวลาใกล้เที่ยง) ดู <i>สังเวชนียสถาน<br />
<br />
</i><b><span class="vcb">ลูกถวิน</span></b> ลูกกลมๆ
ที่ผูกติดสายประคดเอว, ห่วงร้อยสายรัดประคด<br />
<br />
<b><span class="vcb">ลูกหมู่</span></b> คนที่ถูกเกณฑ์เข้ารับราชการเป็นกำลังงานของเจ้านายสมัยโบราณ<br />
<br />
<b><span class="vcb">ลูขปฏิบัติ</span></b> ประพฤติปอน,
ปฏิบัติเศร้าหมอง คือใช้ของเศร้าหมอง ไม่ต้องการความสวยงาม (หมายถึงของเก่าๆ
เรียบๆ 
สีปอนๆ แต่สะอาด)<br />
<br />
<b><span class="vcb">ลูขัปปมาณิกา</span></b> ผู้ถือความเศร้าหมองเป็นประมาณ
ชอบผู้ที่ประพฤติปอน ครองผ้าเก่า อยู่เรียบๆ ง่ายๆ<br />
<br />
<b><span class="vcb">เลข</span></b> คนสามัญ หรือชายฉกรรจ์
(พจนานุกรมเขียน เลก)<br />
<br />
<b><span class="vcb">เลขทาส</span></b> ชายฉกรรจ์ที่เป็นทาสรับทำงานด้วย<br />
<br />
<b><span class="vcb">เลขวัด</span></b> จำพวกคนที่ท่านผู้ปกครองแคว้นจัดให้มีสังกัดขึ้นวัด
สงฆ์อาจใช้ทำงานในวัดได้ และไม่ต้องถูกเกณฑ์ทำงาน
ในบ้านเมือง (พจนานุกรมเขียน เลกวัด)<br />
<br />
<b><span class="vcb">เลขสม</span></b> คนที่ยินยอมเป็นกำลังงานของผู้มีอำนาจคนใดคนหนึ่งด้วยความสมัครใจในสมัยโบราณ<br />
<br />
<b><span class="vcb">เลฑฑุบาต</span></b> ระยะโยนหรือขว้างก้อนดินตก
(อ่านว่า เลดดุบาด)<br />
<br />
<b><span class="vcb">เลศ</span> </b>แสดงอาการให้รู้ในที;
อาการที่พอจะยกขึ้นอ้างเพื่อใส่ความ<br />
<br />
<b><span class="vcb">เลียบเคียง</span></b> พูดอ้อมค้อมหาทางให้เขาถวายของ<br />
<br />
<b><span class="vcb">โลก</span></b> แผ่นดินเป็นที่อาศัย,
หมู่สัตว์ผู้อาศัย; โลก ๓ คือ <i>๑. สังขารโลก</i> โลกคือสังขาร <i>๒. สัตวโลก</i>
โลกคือหมู่สัตว์ 
<i>๓ โอกาสโลก</i> โลกคือแผ่นดิน; อีกนัยหนึ่ง <i>๑. มนุษยโลก</i> โลกมนุษย์
<i>๒. เทวโลก</i> โลกสวรรค์ ทั้ง ๖ ชั้น <i>๓. พรหม
โลก</i> โลกของพระหรหม<br />
<br />
<b><span class="vcb">โลกธรรม</span></b> ธรรมที่มีประจำโลก,
ธรรมดาของโลก, ธรรมที่ครอบงำสัตวโลก และสัตวโลกก็เป็นไปตามมัน มี ๘ อย่าง
คือ มีลาภ ไม่มีลาภ มียศ ไม่มียศ นินทา สรรเสริญ สุข ทุกข์<br />
<br />
<b><span class="vcb">โลกธาตุ</span></b> แผ่นดิน;
จักวาลหนึ่งๆ <br />
<br />
<b><span class="vcb">โลกนาถ</span></b> ผู้เป็นที่พึ่งของโลก
หมายถึงพระพุทธเจ้า<br />
<br />
<b><span class="vcb">โลกบาล</span></b> ผู้คุ้มครองโลก,
ผู้เลี้ยงรักษาโลกให้ร่มเย็น, ท้าวโลกบาล ๔ ดู จาตุมหาราช<br />
<br />
<b><span class="vcb">โลกบาลธรรม</span></b> ธรรมคุ้มครองโลก
คือ ปกครองควบคุมใจมนุษย์ไว้ให้อยู่ในความดี มิให้ละเมิดศีลธรรม และให้อยู่กัน
ด้วยความเรียบร้อยสงบสุข ไม่เดือดร้อนสับสนวุ่นวาย มี ๒ คือ <i>๑. หิริ</i>
ความอายบาป ละอายใจต่อการทำความชั่ว
<i>๒. โอตตัปปะ </i>ความกลัวบาปเกรงกลัวต่อความชั่วและผลของกรรมชั่ว<br />
<br />
<b><span class="vcb">โลกวัชชะ</span></b> อาบัติที่เป็นโทษทางโลกคือ
คนสามัญที่มิใช่ภิกษุทำเข้าก็เป็นความผิดความเสียหาย เช่น โจรกรรม ฆ่า
มนุษย์ ทุบตีกัน ด่ากัน เป็นต้น; บางทีว่าเป็นข้อเสียหายที่ชาวโลกเขาติเตียน
ถือว่าไม่เหมาะสมกับสมณะ เช่น ดื่มสุรา 
เป็นต้น<br />
<br />
<b><span class="vcb">โลกวิทู</span></b> ทรงรู้แจ้งโลก
คือทรงรู้แจ้งสภาวะแห่งโลกคือสังขารทั้งหลาย ทรงทราบอัธยาศัยสันดานของสัตวโลกที่เป็น
ไปต่างๆ ทำให้ทรงบำเพ็ญพุทธกิจได้ผลดี (ข้อ ๕ ในพุทธคุณ ๙)<br />
<br />
<b><span class="vcb">โลกัตถจริยา</span></b> พระพุทธจริยาเพื่อประโยชน์แก่โลก,
ทรงประพฤติเป็นประโยชน์แก่โลก คือ ทรงอาศัยพระมหากรุณา 
เสด็จไปประกาศพระศาสนาเพื่อประโยชน์สุขแก่มหาชนในถิ่นฐานแว่นแคว้นต่างๆ เป็นอันมาก
และประดิษฐาน
พระศาสนาไว้เพื่อประโยชน์สุขแก่ชุมชนภายหลังตลอดกาลนาน ดู <i>พุทธจริยา<br />
<br />
</i><b><span class="vcb">โลกาธิปเตยยะ</span></b>
ดู <i>โลกาธิปไตย<br />
<br />
</i><b><span class="vcb">โลกาธิปไตย</span></b>
ความถือโลกเป็นใหญ่ คือ ถือความนิยมหรือเสียงกล่าวว่าของชาวโลกเป็นสำคัญ หวั่นไหวไปตามเสียง
นินทาและสรรเสริญ จะทำอะไรก็มุ่งจะเอาใจหมู่ชน หาความนิยม ทำตามที่เขานิยมกัน
หรือคอยแต่หวั่นกลัวเสียง
กล่าวว่า, พึงใช้แต่ในทางดีหรือในของเขตที่เป็นความดี คือ เคารพเสียงหมู่ชน
(ข้อ ๒ ในอธิปไตย ๓)<br />
<br />
<b><span class="vcb">โลกามิษ</span></b> เหยื่อแห่งโลก,
เครื่องล่อ ที่ล่อให้ติดอยู่ในโลก, เครื่องล่อใจให้ติดในโลก ได้แก่ ปัญจพิธกามคุณ
คือ รูป, 
เสียง, กลิ่น, รส, โผฏฐัพพะ อันน่าปรารถนา น่าใคร่น่าพอใจ; <i>โลกามิส</i>ก็เขียน<br />
<br />
<b><span class="vcb">โลกิยะ, โลกีย์ </span></b>เกี่ยวกับโลก,
ทางโลก, เนื่องในโลก, เรื่องของชาวโลก, ยังอยู่ในภพสาม, ยังเป็นกามาวจร รูปาวจร
หรืออรูปาวจร; คู่กับ<i> โลกุตตระ<br />
<br />
</i><b><span class="vcb">โลกิยฌาน</span></b> ฌานโลกีย์,
ฌานอันเป็นวิสัยของโลก, ฌานของผู้มีจิตยังไม่เป็นโลกุตตระ, ฌานที่ปุถุชนได้<br />
<br />
<b><span class="vcb">โลกิยธรรม</span></b> ธรรมอันเป็นวิสัยของโลก,
สภาวะเนื่องในโลก ได้แก่ขันธ์ ๕ ที่ยังมี อาสวะทั้งหมด; คู่กับ <i>โลกุตตรธรรม<br />
<br />
</i><b><span class="vcb">โลกิยวิมุตติ</span></b>
วิมุตติที่เป็นโลกีย์ คือความพ้นอย่างโลกๆ ไม่เด็ดขาด ไม่สิ้นเชิง กิเลสและความทุกข์ยังกลับครอบงำได้
อีก ได้แก่วิมุตติ ๒ อย่างแรก คือ ตทังควิมุตติ และ วิกขัมภนวิมุตติ ดู <i>วิมุตติ,</i>
<i>โลกุตตรวิมุตติ<br />
<br />
</i><b><span class="vcb">โลกียสุข</span> </b>ความสุขอย่างโลกีย์,
ความสุขที่เป็นวิสัยของโลก, ความสุขที่ยังประกอบด้วยอาสวะ เช่น กามสุข มนุษยสุข
ทิพยสุข ตลอดถึงฌานสุขและวิปัสสนาสุข<br />
<br />
<b><span class="vcb">โลกุดร, โลกุตตระ, โลกุตระ</span></b>
พ้นจากโลก, เหนือโลก, พ้นวิสัยของโลก, ไม่เนื่องในภพทั้งสาม (พจนานุกรม เขียน
โลกุตร) คู่กับ <i>โลกิยะ<br />
<br />
</i><b><span class="vcb">โลกุตตมาจารย์</span></b>
อาจารย์ผู้สูงสุดของโลก, อาจารย์ยอดเยี่ยมของโลก หมายถึงพระพุทธเจ้า<br />
<br />
<b><span class="vcb">โลกุตตรธรรม</span></b> ธรรมอันมิใช่วิสัยของโลก,
สภาวะพ้นโลก มี ๙ ได้แก่ มรรค ๔ ผล ๔ นิพพาน ๑<br />
<br />
<b><span class="vcb">โลกุตตรปัญญา</span></b> ปัญญาที่สัมปยุตด้วยโลกุตตรมรรค,
ความรู้ที่พ้นวิสัยของโลก, ความรู้ที่ช่วยคนให้พ้นโลก<br />
<br />
<b><span class="vcb">โลกุตตรภูมิ</span></b> ชั้นที่พ้นจากโลก,
ระดับจิตใจของพระอริยเจ้า (ข้อ ๔ ในภูมิ ๔ อีก ๓ ภูมิ คือ กามาวจรภูมิ รูปาวจรภูมิ อรูปาวจรภูมิ)<br />
<br />
<b><span class="vcb">โลกุตตรวิมุตติ</span></b>
วิมุตติที่เป็นโลกุตตระ คือ ความหลุดพ้นที่เหนือวิสัยโลก ซึ่งกิเลสและความทุกข์ที่ละได้แล้ว
ไม่กลับ
คืนมาอีก ไม่กลับกลาย ได้แก่ วิมุตติ ๓ อย่างหลังคือ สมุจเฉทวิมุตติ, ปฏิปัสสัทธิวิมุตติ
และนิสสรณวิมุตติ ดู <i>วิมุตติ, 
โลกิยวิมุตติ<br />
<br />
</i><b><span class="vcb">โลกุตตรสุข, โลกุตรสุข </span></b>ความสุขอย่างโลกุตระ,
ความสุขที่เหนือกว่าระดับของชาวโลก, ความสุขเนื่องด้วยมรรค ผล 
นิพพาน<br />
<br />
<b><span class="vcb">โลกุตตราริยมรรคผล</span></b>
อริยมรรคและอริยผลที่พ้นวิสัยของโลก<br />
<br />
<b><span class="vcb">โลณเภสัช</span></b> เกลือเป็นยา
เช่นเกลือทะเล เกลือดำ เกลือสินเธาว์ เป็นต้น<br />
<br />
<b><span class="vcb">โลน</span></b> กิริยาวาจาหยาบคายไม่สุภาพ<br />
<br />
<b><span class="vcb">โลภ</span></b> ความอยากได้
(ข้อ ๑ ในอกุศลมูล ๓)<br />
<br />
<b><span class="vcb">โลภเจตนา</span></b> เจตนาประกอบด้วยโลภ,
จงใจคิดอยากได้, ตั้งใจจะเอา<br />
<br />
<b><span class="vcb">โลมะ, โลมา</span></b> ขน<br />
<br />
<b><span class="vcb">โลมชาติชูชัน</span></b> ขนลุก<br />
<br />
<b><span class="vcb">โลลโทษ</span></b> โทษคือความโลเล,
ความมีอารมณ์อ่อนไหว โอนเอนไปตามสิ่งเย้ายวนอันสะดุดตาสะดุดใจ<br />
<br />
<b><span class="vcb">โลหิต </span></b>เลือด; สีแดง<br />
<br />
<b><span class="vcb">โลหิตกะ</span></b> ชื่อภิกษุรูปหนึ่งในพวกเหลวไหลทั้ง
๖ ที่เรียกว่า พระฉัพพัคคีย์<br />
<br />
<b><span class="vcb">โลหิตุปบาท</span></b> ทำร้ายพระพุทธเจ้าจนถึงยังพระโลหิตให้ห้อ
(ข้อ ๔ ในอนันตริยกรรม ๕)<br />
<br />
<b><span class="vcb">ไล่เบี้ย</span></b> เรียกร้องเอาค่าเสียหายเป็นลำดับไปจนถึงคนที่สุด<br />
<br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
