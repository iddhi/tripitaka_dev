<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>


<meta http-equiv="Content-Type" content="text/html; "><title>พระไตรปิฎกเล่มที่ ๒๘-๑ สุตตันตปิฎกที่ ๒๐ ขุททกนิกาย ชาดก ภาค ๒</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๒๘-๑ สุตตันตปิฎกที่ ๒๐ ขุททกนิกาย ชาดก ภาค ๒<br>
  <br>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑. นฬินิกาชาดก (๕๒๖)<br>
  <br>
พระสุตตันตปิฎก<br>
ขุททกนิกาย ชาดก ภาค ๒<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br>
<br>
๑๘. ปัญญาสนิบาต<br>
  ๑. นฬินิกาชาดก (๕๒๖)<br>
ว่าด้วยพระราชธิดานฬินิกา</p>
<p> (พระเจ้าพรหมทัตรับสั่งให้เรียกพระราชธิดานฬินิกามาแล้ว ตรัสว่า๑)<br>
  [๑] ลูกหญิงนฬินิกา ชนบทกำลังเดือดร้อน<br>
  แม้แคว้นก็กำลังพินาศ มาเถิด ลูกจงไปนำพราหมณ์นั้นมาให้พ่อ<br>
  (พระราชธิดานฬินิกาสดับพระดำรัสนั้นแล้ว จึงกราบทูลว่า)<br>
  [๒] ทูลกระหม่อมพ่อ หม่อมฉันไม่เคยทนทุกข์ลำบาก<br>
  ทั้งไม่ฉลาดในหนทางไกล<br>
  หม่อมฉันจักไปยังป่าที่มีช้างอาศัยอยู่ได้อย่างไร<br>
  (พระราชาตรัสว่า)<br>
  [๓] ลูกหญิงนฬินิกา ลูกจงไปยังชนบท<br>
  ที่มั่งคั่ง ด้วยช้าง ด้วยรถ และด้วยยาน<br>
  ที่สร้างด้วยไม้๒โดยวิธีนี้เถิด<br><br>เชิงอรรถ :<br>
  ๑ ในวงเล็บนี้และทุกวงเล็บที่ปรากฏตลอดคัมภีร์เล่มนี้ ยกมาจากอรรถกถาของชาดกเรื่องนั้น
  ๆ เริ่มจาก<br>
  ขุ.ชา.อ. ๘ - ๑๐ เป็นลำดับไป<br>
  ๒ ยานที่สร้างด้วยไม้ ในที่นี้หมายถึงเรือ (ขุ.ชา.อ. ๘/๓/๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  [๔] ลูกจงพาเอากองพลช้าง กองพลม้า กองพลรถ<br>
  และกองพลราบไป ลูกจักนำพราหมณ์มาสู่อำนาจได้<br>
  เพราะผิวพรรณและรูปของลูก<br>
  (นายพรานป่าชี้ไปที่อาศรม แล้วกราบทูลพระราชธิดานฬินิกาว่า)<br>
  [๕] อาศรมอันน่ารื่นรมย์ของอิสิสิงคดาบสปรากฏอยู่นั่น<br>
  ซึ่งมีต้นกล้วยปรากฏเป็นทิวแถว แวดล้อมไปด้วยป่าแสม<br>
  [๖] นั่นแสงไฟยังโพลงเห็นประจักษ์อยู่ นั่นควันไฟยังปรากฏอยู่<br>
  เข้าใจว่า อิสิสิงคดาบสผู้มีฤทธิ์มากจะยังไม่เลิกบูชาไฟ<br>
  (พระศาสดาเมื่อจะทรงประกาศเนื้อความให้ยิ่งขึ้นไป จึงตรัสว่า)<br>
  [๗] อิสิสิงคดาบสมองเห็นพระราชธิดานั้น<br>
  สวมใส่ตุ้มหูแก้วมณีกำลังเสด็จมา<br>
  เกิดความกลัว จึงเข้าไปยังอาศรมที่มุงด้วยใบไม้<br>
  [๘] ที่ใกล้ประตูอาศรมของดาบสนั้น<br>
  พระราชธิดานั้นก็ทรงแสดงให้เห็นอวัยวะของลับ<br>
  และส่วนที่ปรากฏ ขณะเล่นลูกข่างอยู่<br>
  [๙] ฝ่ายชฎิลดาบสผู้อยู่ในบรรณศาลา<br>
  ครั้นเห็นพระราชธิดานั้นทรงเล่นอยู่<br>
  จึงออกมาจากอาศรมแล้วกล่าวคำนี้ว่า<br>
  [๑๐] พ่อมหาจำเริญ ต้นไม้ของท่านชื่ออะไรที่มีผลเป็นอย่างนี้<br>
  ถึงท่านจะขว้างไปแล้วแม้ในที่ไกล<br>
  มันก็ย้อนกลับมา ไม่ละทิ้งท่านไป<br>
  (พระราชธิดานฬินิกาตรัสว่า)<br>
  [๑๑] ท่านพราหมณ์ ที่ใกล้อาศรมของข้าพเจ้า<br>
  ณ ภูเขาคันธมาทน์ ต้นไม้ชนิดนั้นที่มีผลเป็นอย่างนี้มีอยู่มาก<br>
  ถึงข้าพเจ้าจะขว้างไปแล้วแม้ในที่ไกล<br>
  มันก็ย้อนกลับมา ไม่ละทิ้งข้าพเจ้าไป<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  (อิสิสิงคดาบสเมื่อจะทำการปฏิสันถาร จึงกล่าวว่า)<br>
  [๑๒] เชิญท่านผู้เจริญเข้าไปยังอาศรมนี้เถิด<br>
  จงรับน้ำมันทาเท้าและภักษาหาร ข้าพเจ้าจักให้<br>
  นี้อาสนะ เชิญท่านผู้เจริญนั่งบนอาสนะนี้<br>
  เชิญท่านผู้เจริญขบฉันเหง้ามันและผลไม้ ณ ที่นี้เถิด<br>
  [๑๓] ที่ระหว่างขาอ่อนทั้ง ๒ ของท่านนี้เป็นอะไร<br>
  สวยเรียบดี ปรากฏเป็นเพียงสีดำ<br>
  ข้าพเจ้าถามแล้ว ขอท่านจงบอกเนื้อความนั้นแก่ข้าพเจ้า<br>
  อวัยวะส่วนปลายยอด๑ของท่านเข้าไปอยู่ในฝักหรือ<br>
  (พระราชธิดานฬินิกาลวงดาบสว่า)<br>
  [๑๔] ข้าพเจ้ากำลังเที่ยวแสวงหารากไม้และผลไม้อยู่ในป่า<br>
  ได้ขว้างหมีร้ายกาจตัวหนึ่ง<br>
  มันวิ่งปราดเข้าถึงตัวข้าพเจ้าโดยฉับพลัน<br>
  ทำให้ข้าพเจ้าล้มลงแล้วกัดอวัยวะส่วนปลายยอดไป<br>
  [๑๕] แผลนี้ มันรบกวนและเกิดอาการคันขึ้น<br>
  ข้าพเจ้าจึงไม่ได้รับความสำราญตลอดเวลา<br>
  ท่านผู้เจริญพอจะกำจัดอาการคันนี้ได้หรือ<br>
  ข้าพเจ้าขอร้องท่านผู้เจริญ<br>
  โปรดบำเพ็ญประโยชน์แก่พราหมณ์ด้วยเถิด<br>
  (อิสิสิงคดาบสกล่าวว่า)<br>
  [๑๖] แผลของท่านมีสีแดง ค่อนข้างลึกและใหญ่<br>
  แต่ไม่เน่า มีกลิ่นนิดหน่อย<br>
  ข้าพเจ้าจะปรุงยาน้ำฝาดให้ท่านขนานหนึ่ง<br>
  เท่าที่ท่านผู้เจริญจะพึงมีบรมสุขได้<br><br>เชิงอรรถ :<br>
  ๑ อวัยวะส่วนปลายยอด หมายถึงเครื่องหมายเพศ (ขุ.ชา.อ. ๘/๑๓/๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  (พระราชธิดานฬินิกาตรัสว่า)<br>
  [๑๗] ท่านพรหมจารี การเสกมนต์ การปรุงยาน้ำฝาด<br>
  และโอสถทั้งหลายก็บำบัดไม่ได้<br>
  ขอท่านพึงใช้องคชาตอันอ่อนนุ่มเสียดสีกำจัดอาการคัน<br>
  เท่าที่ข้าพเจ้าจะพึงมีบรมสุขได้เถิด<br>
  (อิสิสิงคดาบสกล่าวว่า)<br>
  [๑๘] อาศรมของท่านผู้เจริญอยู่ทางทิศไหนจากที่นี้หนอ<br>
  ท่านผู้เจริญย่อมรื่นรมย์อยู่ในป่าหรือ<br>
  มูลผลาหารของท่านมีเพียงพอหรือ<br>
  สัตว์ร้ายทั้งหลายไม่เบียดเบียนท่านผู้เจริญหรือ<br>
  (พระราชธิดานฬินิกาตรัสว่า)<br>
  [๑๙] จากที่นี้ตรงไปทางทิศเหนือ<br>
  มีแม่น้ำชื่อเขมาเกิดจากป่าหิมพานต์<br>
  อาศรมที่น่ารื่นรมย์ของข้าพเจ้าอยู่ริมฝั่งแม่น้ำนั้น<br>
  ท่านผู้เจริญ ท่านควรจะไปเยี่ยมอาศรมของข้าพเจ้าบ้าง<br>
  [๒๐] ต้นมะม่วง ต้นสาละ ต้นหมากเม่า ต้นหว้า<br>
  ต้นราชพฤกษ์ และต้นแคฝอย ออกดอกบานสะพรั่ง<br>
  ท่านผู้เจริญ ท่านควรจะไปเยี่ยมอาศรมของข้าพเจ้าบ้าง<br>
  ซึ่งมีพวกกินนรขับกล่อมอยู่โดยรอบ<br>
  [๒๑] ต้นตาล เหง้าตาล และผลตาล ณ ที่นั้น<br>
  มีสีสันงดงามและมีกลิ่นหอม<br>
  ท่านผู้เจริญ ท่านควรจะไปเยี่ยมอาศรมของข้าพเจ้าบ้าง<br>
  ซึ่งประกอบไปด้วยภูมิภาคอันงดงามนั้นบ้าง<br>
  [๒๒] ผลไม้และเผือกมันซึ่งมีสีสันสวยงาม<br>
  มีกลิ่นหอมและมีรสอร่อย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  ที่อาศรมของข้าพเจ้านั้นมีอยู่เพียงพอ<br>
  และพวกนายพรานพากันมายังที่นั้นแล้ว<br>
  ขออย่าได้ลักมูลผลาหาร๑จากอาศรมของข้าพเจ้านั้นไปเลย<br>
  (อิสิสิงคดาบสกล่าวว่า)<br>
  [๒๓] ขณะนี้ บิดาของข้าพเจ้าไปแสวงหามูลผลาหาร<br>
  จะกลับมาในตอนเย็น เราทั้ง ๒ จะไปยังอาศรมนั้น<br>
  ต่อเมื่อบิดากลับมาจากการแสวงหามูลผลาหาร<br>
  (พระราชธิดานฬินิกาตรัสว่า)<br>
  [๒๔] ฤๅษีและพระราชฤๅษีทั้งหลายผู้เป็นคนดีเหล่าอื่น<br>
  มีจำนวนมากอยู่ตามทาง<br>
  ท่านจงถามฤๅษีเหล่านั้นถึงอาศรมของข้าพเจ้าเถิด<br>
  ฤๅษีเหล่านั้นจักนำท่านไป ณ สถานที่อยู่ของข้าพเจ้าเอง<br>
  (พระดาบสโพธิสัตว์กลับมาจากป่าแล้วถามว่า)<br>
  [๒๕] เจ้ามิได้หักฟืน มิได้ตักน้ำ มิได้ก่อไฟ<br>
  เพราะเหตุไรหนอ เจ้าจึงเหงาหงอยซบเซาอยู่<br>
  [๒๖] แน่ะลูกผู้ประพฤติพรหมจรรย์<br>
  เมื่อก่อน ฟืนเจ้าก็หัก ไฟเจ้าก็บูชา<br>
  แม้ไฟสำหรับผิงเจ้าก็จัดแจงไว้<br>
  ตั่งเจ้าก็ตั้งไว้ น้ำเจ้าก็ตักไว้เพื่อพ่อ<br>
  ลูกยังประพฤติพรหมจรรย์รื่นรมย์อยู่หรือ<br>
  [๒๗] เจ้ามิได้หักฟืน มิได้ตักน้ำ<br>
  มิได้ก่อไฟ มิได้หุงต้มโภชนาหาร<br>
  วันนี้ ลูกยังมิได้ทักทายพ่อเลย<br>
  สิ่งของอะไรหายหรือ หรือว่าลูกมีทุกข์ใจอะไร<br><br>เชิงอรรถ :<br>
  ๑ มูลผลาหาร คือ อาหารที่ได้จากรากไม้กล่าวคือเหง้า (เหง้าบัว,หัวเผือก,หัวมัน)
  และผลไม้ทั้งหลายที่มี<br>
  สีและกลิ่นเป็นต้น (ขุ.ชา.อ. ๘/๒๒/๑๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  (อิสิสิงคดาบสกล่าวว่า)<br>
  [๒๘] ชฎิลผู้ประพฤติพรหมจรรย์ได้มาที่นี่<br>
  รูปร่างของเธอสวยงาม น่าชม<br>
  ไม่สูงเกินไปและไม่เตี้ยเกินไป มีผิวพรรณเปล่งปลั่ง<br>
  ศีรษะของเธอผู้เจริญดำสวยงาม<br>
  เพราะปกคลุมด้วยผมอันดำสนิทเป็นเงางาม<br>
  [๒๙] ไม่มีหนวด บวชได้ไม่นาน<br>
  ก็เธอมีเครื่องประดับเช่นกับเชิงบาตรอยู่ที่คอ<br>
  และมีปุ่ม ๒ ปุ่มเกิดที่อกอย่างงดงาม<br>
  ทั้งคู่มีผิวพรรณเปล่งปลั่งดังผลมะพลับทองคำ<br>
  [๓๐] อนึ่ง ใบหน้าของเธอน่าทัศนายิ่งนัก<br>
  กรรเจียกจอนก็ห้อยอยู่ที่หูทั้ง ๒<br>
  เมื่อมาณพเดินไปมา มันก็เปล่งประกายแวววาว<br>
  สายรัดชฎาที่ประดับก็โชติช่วงชัชวาล<br>
  [๓๑] และเครื่องประดับอย่างอื่นอีก ๔ อย่างของมาณพนั้น<br>
  มีสีเขียว สีเหลือง สีแดง และสีขาว<br>
  เมื่อมาณพเดินไปมา มันก็แกว่งไกวไปมา<br>
  เหมือนหมู่นกติรีฏิ ยามเมื่อฝนตก<br>
  [๓๒] ก็เธอมิได้คาดสายรัดเอวที่ทำด้วยหญ้ามุงกระต่าย<br>
  เปลือกปอ และหญ้าปล้อง<br>
  สายรัดเอวนั้นปลิวสะบัดเหมือนสายฟ้าในอากาศ<br>
  โชติช่วงอยู่ระหว่างสะเอวกับสะโพก<br>
  [๓๓] อนึ่ง ผลไม้ทั้งหลายไม่มีใบ ไม่มีขั้ว ติดอยู่ที่สะเอว<br>
  ใต้สะดือ ไม่กระทบกันเลย ส่ายได้เป็นนิจ<br>
  พ่อ ผลไม้เหล่านั้นเป็นผลของต้นไม้อะไร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  [๓๔] ก็แหละชฎา๑ของชฎิลนั้นน่าดูยิ่งนัก<br>
  มีปลายงอนมากกว่าร้อย มีกลิ่นหอม<br>
  จัดรูปทรงแบ่งศีรษะเป็นสองส่วนได้อย่างงดงาม<br>
  ขอให้ชฎาของเราเป็นเช่นนั้นเถิด<br>
  [๓๕] ก็คราวใดชฎิลนั้นสยายชฎา<br>
  ที่ประกอบด้วยสีและกลิ่นเหล่านั้น<br>
  คราวนั้นอาศรมนี้ก็หอมอบอวล<br>
  เหมือนดอกอุบลเขียวที่ต้องลม<br>
  [๓๖] เปือกตมที่เรือนร่างชฎิลนั้นก็น่าดูยิ่งนัก<br>
  หาเป็นเช่นกับกายของเราไม่<br>
  พอถูกลมโชยพัดก็หอมฟุ้ง<br>
  เหมือนป่าไม้มีดอกบานสะพรั่งปลายฤดูร้อน<br>
  [๓๗] ชฎิลนั้นตีผลไม้มีรูปอันวิจิตรงดงามน่าดูลงบนพื้นดิน<br>
  และผลไม้ที่ขว้างไปแล้วย่อมกลับมาสู่มือของชฎิลนั้นอีก<br>
  พ่อ ผลไม้นั้นเป็นผลของต้นไม้อะไรหนอ<br>
  [๓๘] อนึ่ง ฟันของชฎิลนั้นน่าดูยิ่งนัก<br>
  ขาว เรียบเสมอ เปรียบได้กับสังข์ที่ขัดดีแล้ว<br>
  เมื่อเธอยิ้ม ย่อมทำใจให้ผ่องใส<br>
  ชฎิลนั้นคงไม่ได้เคี้ยวผักด้วยฟันเหล่านั้นเป็นแน่<br>
  [๓๙] คำพูดของเธอไม่หยาบคาย ไม่คลาดเคลื่อน<br>
  นุ่มนวล อ่อนหวาน ซื่อตรง ไม่ทำให้ฟุ้งซ่าน ไม่คลอนแคลน<br>
  เมื่อเปล่งออกมา น้ำเสียงของเธอทำให้ฟูใจ<br>
  ไพเราะจับใจ ดุจเสียงนกการเวก<br>
  ทำให้ใจของลูกกำหนัดยิ่งนัก<br><br>เชิงอรรถ :<br>
  ๑ ชฎาในที่นี้หมายถึงสายผม (เส้นผมหลายเส้นที่ร้อยในลูกปัด) ที่เอาแก้วแซมผูกไว้มีทรงคล้ายชฎา
  (ขุ.ชา.อ.<br>
  ๘/๓๔/๑๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  [๔๐] เธอมีน้ำเสียงหยดย้อย ไม่เป็นถ้อยคำที่น่ารังเกียจ<br>
  และไม่ประกอบด้วยเสียงอันพึมพำ<br>
  ลูกปรารถนาที่จะได้พบเธออีก<br>
  เพราะชฎิลหนุ่มได้เป็นมิตรกับลูกมาก่อน<br>
  [๔๑] แผลนี้เชื่อมต่อสนิทดี เกลี้ยงเกลาทุกส่วน<br>
  อูมใหญ่ตั้งอยู่อย่างเหมาะเจาะ<br>
  งามพร้อมคล้ายกับกลีบบัว<br>
  ชฎิลหนุ่มขึ้นคร่อมลูกด้วยแผลนั้นนั่นแหละ<br>
  ใช้บั้นเอวดันขาอ่อนให้เปิดไว้<br>
  [๔๒] รัศมีที่แผ่ซ่านจากกายของเธอ<br>
  เปล่งปลั่งผุดผ่องสว่างไสว<br>
  เหมือนสายฟ้าในอากาศ<br>
  แม้แขนทั้ง ๒ ของเธอก็อ่อนนุ่ม<br>
  มีขนเช่นกับขนดอกอัญชัน<br>
  นิ้วของเธอก็กลมกลึงวิจิตรงดงาม<br>
  [๔๓] เธอมีร่างกายไม่ระคายเคือง มีขนไม่ยาว<br>
  แต่มีเล็บยาว ปลายเล็บเป็นสีแดง<br>
  ชฎิลหนุ่มรูปงามกอดรัดลูกด้วยลำแขนทั้งหลาย อันอ่อนนุ่ม<br>
  บำรุงบำเรอให้รื่นรมย์<br>
  [๔๔] มือทั้งหลาย ของเธออ่อนนุ่ม คล้ายกับปุยนุ่น งามเปล่งปลั่ง<br>
  มีผิวพรรณงดงาม กลมกลึงเหมือนแผ่นทองคำอันงดงาม<br>
  เธอสัมผัสลูกด้วยมือเหล่านั้นแล้วไปจากที่นี่<br>
  เพราะสัมผัสนั้น มันจึงเผาลูกให้เร่าร้อนอยู่ นะท่านพ่อ<br>
  [๔๕] ชฎิลหนุ่มนั้นไม่ได้หาบคอนแน่นอน<br>
  มิได้หักฟืนเองแน่นอน มิได้โค่นต้นไม้ด้วยขวานแน่นอน<br>
  เพราะที่ฝ่ามือทั้งหลายของเธอไม่กระด้างเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  [๔๖] ส่วนเจ้าหมีได้ทำให้ชฎิลหนุ่มนั้นเป็นแผล<br>
  ชฎิลหนุ่มนั้นได้กล่าวกับลูกว่า<br>
  ขอท่านช่วยทำให้ข้าพเจ้ามีความสุขด้วยเถิด<br>
  ลูกได้ช่วยทำให้เธอนั้นมีความสุข<br>
  เพราะการกระทำนั้น ความสุขก็มีแก่ลูกด้วย<br>
  ท่านผู้ประเสริฐ ก็เธอได้พูดกับลูกว่า ข้าพเจ้ามีความสุขแล้ว<br>
  [๔๗] เครื่องปูลาดใบเถาย่านทรายของท่านพ่อนี้<br>
  กระจัดกระจายไปเพราะลูกกับเธอ<br>
  เราทั้ง ๒ มีความเหน็ดเหนื่อย จึงรื่นรมย์กันในน้ำ<br>
  แล้วพากันเข้ากระท่อมใบไม้อยู่บ่อย ๆ<br>
  [๔๘] ท่านพ่อ วันนี้มนต์ทั้งหลายของลูกไม่แจ่มแจ้งเลย<br>
  การบูชาไฟและแม้การบูชายัญก็ไม่แจ่มแจ้ง<br>
  ตราบใดที่ลูกยังไม่พบพรหมจารีนั้น<br>
  ตราบนั้นลูกจะไม่ยอมบริโภคมูลผลาหารของท่านพ่อ<br>
  [๔๙] ท่านพ่อ ท่านต้องรู้จักแน่ว่า พรหมจารีอยู่ ณ ทิศใด<br>
  ขอท่านโปรดช่วยพาลูกไปให้ถึงทิศนั้นโดยเร็วเถิดพ่อ<br>
  ขอลูกอย่าได้ตายในอาศรมของท่านเลย<br>
  [๕๐] อนึ่ง ลูกได้ฟังมาว่า ป่าไม้ผลิดอกบานสะพรั่ง วิจิตรสวยงาม<br>
  กึกก้องไปด้วยเสียงนก มีฝูงนกอยู่อาศัย<br>
  ท่านพ่อ ขอท่านโปรดช่วยพาลูกไปให้ถึงป่านั้นโดยเร็วเถิด<br>
  ก่อนที่ลูกจะต้องละชีวิตทิ้งไว้ในอาศรมของท่าน<br>
  (พระดาบสโพธิสัตว์กล่าวว่า)<br>
  [๕๑] ในราวป่าที่มีรัศมีโชติช่วงนี้<br>
  ซึ่งมีหมู่คนธรรพ์และเทพอัปสรสถิตอยู่<br>
  เป็นที่อยู่ของฤๅษีทั้งหลาย<br>
  บุคคลผู้เป็นบัณฑิตไม่ควรถึงความไม่ยินดีเช่นนี้เลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๑.นฬินิกาชาดก (๕๒๖)<br>
  [๕๒] สัตว์ทั้งหลายเป็นมิตรก็มี ไม่เป็นมิตรก็มี<br>
  พวกเขาทำความรักใคร่ในญาติและมิตรทั้งหลาย<br>
  ส่วนเจ้ามิคสิงคดาบสนี้จัดว่าเป็นคนเลว<br>
  เพราะตนเองยังไม่รู้เลยว่า “เรามาจากไหน”<br>
  กลับไว้ใจ(มาตุคามด้วยสำคัญว่าเป็นมิตร)เพราะเหตุไร<br>
  [๕๓] เพราะว่า ขึ้นชื่อว่ามิตรย่อมเชื่อมติดต่อกันได้<br>
  เพราะการอยู่ร่วมกันบ่อย ๆ<br>
  มิตรนั้นนั่นเองของบุคคลผู้ไม่สมาคมกัน<br>
  ย่อมเสื่อมไปเพราะการไม่ได้อยู่ร่วมกัน<br>
  [๕๔] หากลูกจะได้พบเห็นพรหมจารี<br>
  จะได้เจรจากับพรหมจารี<br>
  ลูกจะละทิ้งคุณคือตบะนี้โดยเร็วพลัน<br>
  ดุจข้าวกล้าที่สมบูรณ์ถูกห้วงน้ำใหญ่พัดพาไป<br>
  [๕๕] หากลูกจะได้พบเห็นพรหมจารีอีก<br>
  ได้เจรจากับพรหมจารีอีก<br>
  ลูกก็จะละทิ้งเดชแห่งสมณะนี้โดยเร็วพลัน<br>
  ดุจข้าวกล้าที่สมบูรณ์ถูกห้วงน้ำใหญ่พัดพาไป<br>
  [๕๖] ลูกเอ๋ย ก็ภูต๑เหล่านี้ท่องเที่ยวอยู่ในมนุษยโลก<br>
  ด้วยการแปลงรูปต่าง ๆ<br>
  คนมีปัญญาไม่ควรคบหาภูตเหล่านั้น<br>
  พรหมจารีบุคคลย่อมพินาศไปเพราะเกี่ยวข้องกับภูตนั้น<br>
  นฬินิกาชาดกที่ ๑ จบ<br><br>เชิงอรรถ :<br>
  ๑ ภูต ในที่นี้หมายถึงพวกนางยักษิณี ที่เที่ยวแปลงกายเป็นมนุษย์เพื่อหลอกจับมนุษย์กิน
  (ขุ.ชา.อ.<br>
  ๘/๕๖/๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  ๒. อุมมาทันตีชาดก (๕๒๗)<br>
  ว่าด้วยเสนาบดีถวายนางอุมมาทันตีแด่พระราชา<br>
  (พระเจ้ากรุงสีพีตรัสว่า)<br>
  [๕๗] สุนันทะ นี้เป็นนิเวศน์ของใครหนอ<br>
  ล้อมด้วยกำแพงสีเหลือง<br>
  ใครหนอปรากฏอยู่ในที่ไกลประดุจเปลวไฟในอากาศ<br>
  และประดุจเปลวไฟบนยอดภูเขา<br>
  [๕๘] สุนันทะ หญิงนี้เป็นธิดาของใครหนอ<br>
  เป็นลูกสะใภ้หรือเป็นภรรยาของใคร<br>
  เป็นหญิงโสดหรือว่ามีภัสดาในนิเวศน์นี้<br>
  เราถามแล้ว ท่านจงบอกมาโดยเร็วเถิด<br>
  (สุนันทสารถีกราบทูลว่า)<br>
  [๕๙] ข้าแต่พระองค์ผู้จอมชน หญิงคนนั้น<br>
  ข้าพระองค์รู้จักทั้งมารดาและบิดาของนาง<br>
  แม้สามีของนางข้าพระองค์ก็รู้จัก<br>
  ข้าแต่พระภูมิบาล บุรุษนั้นเป็นข้าราชบริพารของพระองค์เอง<br>
  เป็นผู้ไม่ประมาทในราชกิจอันเป็นประโยชน์ของพระองค์<br>
  ทั้งกลางวันและกลางคืน<br>
  [๖๐] ข้าแต่พระองค์ผู้จอมชน ก็อำมาตย์คนหนึ่งของพระองค์<br>
  ผู้ประสบความสำเร็จ มั่งคั่ง และเจริญรุ่งเรือง<br>
  นางเป็นภรรยาของอภิปารกอำมาตย์นั้นเอง<br>
  ชื่อว่าอุมมาทันตี พระเจ้าข้า<br>
  (พระเจ้ากรุงสีพีตรัสว่า)<br>
  [๖๑] พ่อมหาจำเริญ พ่อมหาจำเริญ ชื่อของนางนี้<br>
  มารดาและบิดาตั้งให้เหมาะสมดีจริง เป็นความจริงอย่างนั้น<br>
  เมื่อนางอุมมาทันตีมองดูเรา ได้ทำให้เราคล้ายจะเป็นบ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  [๖๒] ในคืนเดือนเพ็ญ นางมีนัยน์ตาชะม้ายคล้ายตานางเนื้อทราย<br>
  ร่างกายมีผิวพรรณดุจกลีบดอกบุณฑริก นั่งอยู่ใกล้หน้าต่าง<br>
  ในคืนนั้น เราได้เห็นนางนุ่งผ้าสีแดงดุจสีเท้านกพิราบแล้ว<br>
  สำคัญว่าดวงจันทร์ขึ้น ๒ ดวง<br>
  [๖๓] คราวใดนางชมดชม้อยชำเลืองมองดูเราด้วยอาการ<br>
  อันอ่อนหวาน ด้วยใบหน้าอันเบิกบานงดงามบริสุทธิ์<br>
  ประดุจจะลักเอาดวงใจของเราไป ประหนึ่งนางกินนรี<br>
  เกิดที่ภูเขาในป่าลักเอาดวงใจของกินนรไป<br>
  [๖๔] คราวนั้นนางผู้เลอโฉม มีผิวกายสีทอง<br>
  ใส่ตุ้มหูแก้วมณี มีผ้านุ่งท่อนเดียว ชำเลืองดูเรา<br>
  ประดุจนางเนื้อทรายตื่นตกใจกลัวเมื่อเห็นนายพราน<br>
  [๖๕] เมื่อไรเล่า แม่นางผู้มีเล็บแดง มีขนงาม<br>
  แขนอ่อนนุ่ม ลูบไล้ด้วยจุรณแก่นจันทน์<br>
  มีนิ้วกลมกลึง งามตั้งแต่ศีรษะ<br>
  จักบำเรอเราด้วยกิริยาอันชดช้อยชาญฉลาด<br>
  [๖๖] เมื่อไรเล่า ธิดาของท่านติรีฏิ<br>
  ผู้มีทับทรวงสังวาลทองคำ เอวเล็กเอวบาง<br>
  จักกอดเราด้วยแขนทั้ง ๒ อันอ่อนนุ่ม<br>
  ประดุจเถาย่านทรายรึงรัดต้นไม้ที่เกิดในป่าใหญ่<br>
  [๖๗] เมื่อไรเล่า นางผู้มีผิวพรรณงามแดงดังน้ำครั่ง<br>
  มีเต้าถันกลมกลึงประดุจฟองน้ำ<br>
  ร่างกายมีผิวพรรณดังกลีบดอกบุณฑริก<br>
  จักโน้มปากเข้าจุมพิตปากเรา<br>
  เหมือนดังนักเลงสุรายื่นจอกสุราให้นักเลงสุราด้วยกัน<br>
  [๖๘] เมื่อใด เราได้เห็นนางผู้มีสรรพางค์กาย<br>
  อันเจริญ น่ารื่นรมย์ใจ ยืนอยู่<br>
  เมื่อนั้น เราไม่รู้สึกตัวเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  [๖๙] เราได้เห็นนางอุมมาทันตีผู้ใส่ตุ้มหูแก้วมณีแล้ว<br>
  นอนไม่หลับทั้งกลางวันและกลางคืน<br>
  เหมือนปราชัยต่อข้าศึกมาแล้วตั้งพันครั้ง<br>
  [๗๐] หากท้าวสักกะจะพึงประทานพรแก่เราไซร้<br>
  ขอเราพึงได้พรนั้นเถิด<br>
  อภิปารกเสนาบดีพึงอภิรมย์กับนางอุมมาทันตี<br>
  ตลอดคืนหนึ่งหรือสองคืน<br>
  จากนั้นพระเจ้ากรุงสีพีพึงได้อภิรมย์กับนางบ้าง<br>
  (อภิปารกเสนาบดีกราบทูลว่า)<br>
  [๗๑] ขอเดชะพระองค์ผู้เป็นจอมแห่งภูต<br>
  เมื่อข้าพระองค์นมัสการอยู่ซึ่งภูตทั้งหลาย<br>
  เทวดาตนหนึ่งได้มากล่าวเนื้อความนี้กับข้าพระองค์ว่า<br>
  พระทัยของพระราชาจดจ่ออยู่เฉพาะนางอุมมาทันตี<br>
  ข้าพระองค์ขอถวายนางแด่พระองค์<br>
  ขอพระองค์ทรงให้นางบำเรอเถิด<br>
  (พระเจ้ากรุงสีพีตรัสว่า)<br>
  [๗๒] เราจะพึงคลาดไปจากบุญ และมิใช่เราจะไม่ตาย<br>
  ทั้งประชาชนจะพึงรู้ความชั่วของเรานี้<br>
  อีกประการหนึ่ง ครั้นให้แล้ว<br>
  ท่านมิได้เห็นนางอุมมาทันตีผู้เป็นที่รัก<br>
  ท่านจะคับแค้นใจอย่างหนัก<br>
  (อภิปารกเสนาบดีกราบทูลว่า)<br>
  [๗๓] ข้าแต่พระองค์ผู้จอมชน นอกจากพระองค์และข้าพระองค์แล้ว<br>
  ประชาชนแม้ทั้งหมดไม่พึงรู้กรรมที่ทำแล้วได้<br>
  ข้าพระองค์ทูลถวายนางอุมมาทันตีแด่พระองค์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  ข้าแต่พระราชา ขอพระองค์<br>
  โปรดทรงอภิรมย์ตัณหาดุจต้นไม้ในป่า๑<br>
  หรือไม่ก็ทรงสลัดนางทิ้งเสีย<br>
  (พระเจ้ากรุงสีพีตรัสว่า)<br>
  [๗๔] คนผู้ทำกรรมชั่วย่อมคิดว่า<br>
  คนเหล่าอื่นอย่ารู้การกระทำนี้เลย<br>
  แต่ว่า คนบนพื้นปฐพีที่ประกอบด้วยฤทธิ์๒ ยังมีอยู่<br>
  ย่อมจะเห็นเขาผู้กระทำกรรมชั่วนั้น<br>
  (พระเจ้ากรุงสีพีตรัสว่า)<br>
  [๗๕] คนอื่น ใครเล่าหนอบนพื้นปฐพีในโลกนี้<br>
  จะพึงเชื่อท่านว่า นางมิได้เป็นที่รักของเรา<br>
  อีกประการหนึ่ง ครั้นให้แล้ว<br>
  ท่านมิได้เห็นนางอุมมาทันตีผู้เป็นที่รัก<br>
  ท่านจะคับแค้นใจอย่างหนัก<br>
  (อภิปารกเสนาบดีกราบทูลว่า)<br>
  [๗๖] ข้าแต่พระองค์ผู้จอมชน นางอุมมาทันตีนี้<br>
  เป็นที่รักของข้าพระองค์อย่างแท้จริง<br>
  ข้าแต่พระภูมิบาล นางมิได้เป็นที่รักของข้าพระองค์ก็หาไม่<br>
  ขอเดชะพระองค์ผู้ทรงพระเจริญ<br>
  ขอพระองค์เสด็จไปหานางอุมมาทันตีทันที<br>
  ดุจราชสีห์เข้าไปยังถ้ำศิลา<br><br>เชิงอรรถ :<br>
  ๑ ตัณหาดุจต้นไม้ในป่า หมายถึงการร่วมอภิรมย์กับนางอุมมาทันตี (ภรรยาผู้อื่น)
  เป็นการทำกรรมหยาบ<br>
  ช้า คือ ตัณหาดุจต้นไม้ที่เจริญงอกงามอยู่ในป่า (ขุ.ชา.อ. ๘/๘๒/๔๔)<br>
  ๒ นรชนผู้ประกอบด้วยฤทธิ์ หมายถึงพระพุทธเจ้า พระปัจเจกพุทธเจ้า และพุทธบุตรผู้มีฤทธิ์
  (ขุ.ชา.อ.<br>
  ๘/๗๔/๔๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (พระเจ้ากรุงสีพีตรัสว่า)<br>
  [๗๗] ปราชญ์ทั้งหลายถึงจะถูกความทุกข์ของตนบีบคั้นแล้ว<br>
  ก็จะไม่สละกรรมที่มีผลเป็นสุข<br>
  หรือแม้ลุ่มหลงมัวเมาด้วยความสุข<br>
  ก็จะไม่ประพฤติกรรมชั่ว<br>
  (อภิปารกเสนาบดีกราบทูลว่า)<br>
  [๗๘] ก็พระองค์ทรงเป็นทั้งมารดาและบิดา เป็นภัสดา เป็นนาย<br>
  เป็นผู้ชุบเลี้ยง และเป็นเทวดาของข้าพระองค์<br>
  ข้าพระองค์พร้อมทั้งบุตรและภรรยาเป็นทาสของพระองค์<br>
  ข้าแต่พระเจ้ากรุงสีพี ขอพระองค์ทรงบริโภคกาม<br>
  ตามความสำราญเถิด<br>
  (พระเจ้ากรุงสีพีตรัสว่า)<br>
  [๗๙] ผู้ใดกระทำความชั่วด้วยสำคัญว่า เราเป็นผู้ยิ่งใหญ่<br>
  ครั้นกระทำแล้ว ผู้นั้นก็ไม่หวั่นเกรงต่อชนเหล่าอื่น<br>
  เพราะกรรมนั้น เขาย่อมมีอายุอยู่ได้ไม่ยืนยาว<br>
  แม้เทพทั้งหลายก็มองเขาด้วยสายตาอันเหยียดหยาม<br>
  [๘๐] ชนเหล่าใดผู้ดำรงอยู่ในธรรม<br>
  รับทานที่เป็นของชนเหล่าอื่น อันเจ้าของมอบให้แล้ว<br>
  ชนเหล่านั้นชื่อว่าเป็นทั้งผู้รับ เป็นทั้งผู้ให้ในทานนั้นแม้ทั้งหมด<br>
  ย่อมทำกรรมอันมีผลเป็นสุขทีเดียว<br>
  [๘๑] คนอื่น ใครเล่าหนอบนพื้นปฐพีในโลกนี้<br>
  จะพึงเชื่อท่านว่า นางมิได้เป็นที่รักของเรา<br>
  อีกประการหนึ่ง ครั้นให้แล้ว<br>
  ท่านมิได้เห็นนางอุมมาทันตีผู้เป็นที่รัก<br>
  ท่านจะคับแค้นใจอย่างหนัก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (อภิปารกเสนาบดีกราบทูลว่า)<br>
  [๘๒] ข้าแต่พระองค์ผู้จอมชน นางอุมมาทันตีนี้<br>
  เป็นที่รักของข้าพระองค์อย่างแท้จริง<br>
  ข้าแต่พระภูมิบาล นางมิได้เป็นที่รักของข้าพระองค์ก็หาไม่<br>
  ข้าพระองค์ขอถวายนางอุมมาทันตีแด่พระองค์<br>
  ข้าแต่พระราชา ขอพระองค์โปรดทรงอภิรมย์ตัณหาดุจต้นไม้ในป่า<br>
  หรือไม่ก็ทรงสลัดนางทิ้งเสีย<br>
  (พระเจ้ากรุงสีพีตรัสว่า)<br>
  [๘๓] ผู้ใดก่อความทุกข์ให้แก่ผู้อื่นด้วยความทุกข์ของตน<br>
  หรือก่อความสุขให้แก่ตนด้วยความสุขของคนอื่น๑<br>
  (ผู้นั้นชื่อว่า ไม่รู้ธรรม) ส่วนผู้ใดรู้อย่างนี้ว่า<br>
  ความทุกข์ ความสุขนี้ของเราเป็นอย่างไร<br>
  ของคนเหล่าอื่นก็เป็นอย่างนั้น<br>
  ผู้นั้นชื่อว่า รู้ธรรม<br>
  [๘๔] คนอื่น ใครเล่าหนอบนพื้นปฐพีในโลกนี้<br>
  จะพึงเชื่อท่านว่า นางมิได้เป็นที่รักของเรา<br>
  อีกประการหนึ่ง ครั้นให้แล้ว<br>
  ท่านมิได้เห็นนางอุมมาทันตีผู้เป็นที่รัก<br>
  ท่านจะคับแค้นใจอย่างหนัก<br><br>เชิงอรรถ :<br>
  ๑ ผู้ใดก่อความทุกข์ให้แก่ผู้อื่นด้วยความทุกข์ของตน หมายถึงผู้ที่ถูกทุกข์บีบคั้นแล้วใส่ทุกข์ให้แก่คนอื่นคือ<br>
  นำทุกข์ออกจากสรีระของตัวแล้วใส่ในสรีระของผู้อื่น หรือก่อความสุขให้แก่ตนด้วยความสุขของคนอื่น<br>
  หมายถึงผู้ที่ถือเอาความสุขของคนอื่นมาใส่ไว้ในตน ชื่อว่าทำผู้อื่นให้ถึงความทุกข์เพราะเข้าใจว่า
  “เราจัก<br>
  นำความทุกข์ออกจากตน” ชื่อว่าทำผู้อื่นให้ถึงความทุกข์เพราะเข้าใจว่า “เราจักทำตนให้มีความสุข<br>
  สบาย” ชื่อว่าทำความสุขของคนอื่นให้พินาศเพราะเข้าใจว่า “เราจักทำตนให้มีความสุข”
  คนนั้นชื่อว่า<br>
  ไม่รู้ธรรม<br>
  ส่วนผู้ใดรู้อย่างนี้ว่า “ความสุขและความทุกข์ของเรานั้นเป็นอย่างไร ของคนอื่นก็เป็นอย่างนั้น”<br>
  ผู้นั้นชื่อว่ารู้ธรรม คือ รู้จักธรรม (ขุ.ชา.อ. ๘/๘๓/๔๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (อภิปารกเสนาบดีกราบทูลว่า)<br>
  [๘๕] ข้าแต่พระองค์ผู้จอมชน พระองค์ทรงทราบว่า<br>
  นางอุมมาทันตีนี้เป็นที่รักของข้าพระองค์<br>
  ข้าแต่พระภูมิบาล นางมิได้เป็นที่รักของข้าพระองค์ก็หาไม่<br>
  ข้าแต่พระองค์ผู้จอมชน ด้วยความจงรักภักดีต่อพระองค์<br>
  ข้าพระองค์ขอถวายนางผู้เป็นที่รักแด่พระองค์<br>
  ขอเดชะสมมติเทพ บุคคลให้สิ่งของอันเป็นที่รัก<br>
  ย่อมได้สิ่งของอันเป็นที่รัก<br>
  (พระเจ้ากรุงสีพีตรัสว่า)<br>
  [๘๖] เราจักฆ่าตนอันมีกามเป็นเหตุแน่<br>
  เพราะเราไม่สามารถจะฆ่าธรรมด้วยอธรรมได้<br>
  (อภิปารกเสนาบดีกราบทูลว่า)<br>
  [๘๗] ข้าแต่พระองค์ผู้จอมชน<br>
  ผู้ประเสริฐแกล้วกล้ากว่านรชน<br>
  ถ้าพระองค์ไม่ทรงประสงค์นางอุมมาทันตี<br>
  ผู้เป็นสมบัติของข้าพระองค์<br>
  ข้าพระองค์จะสละนางในท่ามกลางประชาชนทั้งปวง<br>
  พระองค์พึงนำนางผู้พ้นขาดจากข้าพระองค์แล้วมาจากที่นั้นเถิด<br>
  (พระเจ้ากรุงสีพีตรัสว่า)<br>
  [๘๘] นี่แน่ะท่านอภิปารกะ ผู้บำเพ็ญประโยชน์<br>
  หากท่านสละนางอุมมาทันตีผู้ไม่ประทุษร้ายต่อท่าน<br>
  ก็จะไม่พึงเป็นไปเพื่อประโยชน์แก่ท่าน<br>
  อนึ่ง การกล่าวโทษอย่างใหญ่หลวงก็จะพึงมีแก่ท่าน<br>
  แม้คนผู้เป็นฝักฝ่ายของท่านในเมืองก็จะไม่พึงมีอีกด้วย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (อภิปารกเสนาบดีกราบทูลว่า)<br>
  [๘๙] ข้าแต่พระภูมิบาล ข้าพระองค์จักอดกลั้นคำกล่าวโทษ<br>
  คำนินทา คำสรรเสริญ และคำติเตียนนั้นทุกอย่าง<br>
  ขอคำนั้นทั้งหมดจงมาตกแก่ข้าพระองค์ด้วยเถิด<br>
  ข้าแต่พระเจ้ากรุงสีพี ขอพระองค์ทรงบริโภคกามตามความสำราญเถิด<br>
  (พระเจ้ากรุงสีพีตรัสว่า)<br>
  [๙๐] ผู้ใดไม่ยึดถือคำนินทา ไม่ยึดถือคำสรรเสริญ<br>
  ไม่ยึดถือคำติเตียน ทั้งไม่ยึดถือการบูชา<br>
  สิริและปัญญาย่อมปราศจากผู้นั้น<br>
  เหมือนน้ำฝนที่ตกจนโชกย่อมไหลไปจากที่ดอน<br>
  (อภิปารกเสนาบดีกราบทูลว่า) <br>
  [๙๑] ความทุกข์ ความสุข อกุศลที่เป็นไปล่วงธรรม<br>
  และความคับแค้นใจจากการเสียสละนี้ทั้งหมด<br>
  ข้าพระองค์จักรับไว้ด้วยอกประดุจพื้นปฐพีรับไว้ได้ทุกอย่าง<br>
  ทั้งของบุคคลผู้มั่นคงและผู้หวาดสะดุ้ง<br>
  (พระเจ้ากรุงสีพีตรัสว่า)<br>
  [๙๒] เราไม่ปรารถนาอกุศลที่เป็นไปล่วงธรรม<br>
  ความคับแค้นใจ และความทุกข์ของบุคคลเหล่าอื่น<br>
  เราผู้ดำรงอยู่ในธรรมจะไม่ทำประโยชน์อะไร ๆ ให้เสื่อมเสียไป<br>
  เราจักนำภาระนี้ไปเพียงผู้เดียวเท่านั้น<br>
  (อภิปารกเสนาบดีกราบทูลว่า)<br>
  [๙๓] ข้าแต่พระองค์ผู้จอมชน บุญกรรมอันนำให้ถึง<br>
  โลกสวรรค์ของข้าพระองค์ ขอพระองค์อย่าทรงทำอันตรายเลย<br>
  ข้าพระองค์มีใจเลื่อมใส จะถวายนางอุมมาทันตีแด่พระองค์<br>
  เหมือนกับพระราชาพระราชทานทรัพย์<br>
  แก่พวกพราหมณ์ในการบูชายัญ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (พระเจ้ากรุงสีพีตรัสว่า)<br>
  [๙๔] ท่านผู้บำเพ็ญประโยชน์ ท่านหวังประโยชน์แก่เราแน่แท้<br>
  ทั้งนางอุมมาทันตีและท่านก็เป็นเพื่อนของเรา<br>
  เทวดา บิดา๑ และประชาชนทั้งปวงจะพึงนินทาได้<br>
  อนึ่ง เราก็ได้เห็นบาปในสัมปรายภพ<br>
  (อภิปารกเสนาบดีกราบทูลว่า)<br>
  [๙๕] ข้าแต่พระเจ้ากรุงสีพี ชาวชนบทพร้อมทั้งชาวนิคมทั้งปวง<br>
  จะพึงกล่าวข้อนั้นว่าไม่เป็นธรรมหาได้ไม่<br>
  ข้าพระองค์ถวายนางอุมมาทันตีแด่พระองค์<br>
  เพราะนางอุมมาทันตี ข้าพระองค์ถวายพระองค์แล้ว<br>
  ข้าแต่พระราชา ขอพระองค์โปรดทรงอภิรมย์ตัณหาดุจต้นไม้ในป่า<br>
  หรือไม่ก็ทรงสลัดนางทิ้งเสีย<br>
  (พระเจ้ากรุงสีพีตรัสว่า) <br>
  [๙๖] นี่แน่ะท่านผู้บำเพ็ญประโยชน์ ท่านหวังประโยชน์แก่เราแน่แท้<br>
  นางอุมมาทันตีและท่านก็เป็นเพื่อนของเรา<br>
  ก็ธรรมของสัตบุรุษทั้งหลายที่ประกาศไว้ดีแล้ว<br>
  ยากที่จะก้าวล่วงได้ เหมือนฝั่งสมุทร<br>
  (อภิปารกเสนาบดีกราบทูลว่า)<br>
  [๙๗] พระองค์ทรงเป็นอาหุเนยยบุคคล๒<br>
  ทรงอนุเคราะห์สิ่งที่เป็นประโยชน์ ทรงเป็นผู้ปกป้อง<br>
  คุ้มครอง และทรงรักษาความประสงค์ของข้าพระองค์<br>
  ข้าแต่พระราชา ก็ยัญที่บูชาแล้วในพระองค์มีผลมาก<br>
  ขอพระองค์ทรงรับนางอุมมาทันตี<br>
  ตามความประสงค์ของข้าพระองค์เถิด<br><br>เชิงอรรถ :<br>
  ๑ บิดา ในที่นี้หมายถึงพรหม (ขุ.ชา.อ. ๘/๙๔/๔๗)<br>
  ๒ อาหุเนยยบุคคล หมายถึงบุคคลผู้ควรแก่สักการะที่เขานำมาคำนับ (ขุ.ชา.อ. ๘/๙๗/๔๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๙ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  (พระเจ้ากรุงสีพีตรัสว่า)<br>
  [๙๘] อภิปารกกัตตุบุตร ก็ท่านได้ประพฤติธรรมทุกอย่างแก่เราโดยแท้<br>
  คนสองเท้าของท่าน คนอื่นใครเล่าหนอ<br>
  จะกระทำความสวัสดีให้แก่ท่านในเวลารุ่งอรุณ ในชีวโลกนี้<br>
  (อภิปารกเสนาบดีกราบทูลว่า)<br>
  [๙๙] พระองค์ทรงเป็นผู้ประเสริฐ ทรงเป็นผู้ยอดเยี่ยม<br>
  พระองค์ทรงมีธรรมคุ้มครอง เป็นผู้ถึงธรรม ทรงรู้แจ้งธรรม<br>
  ทรงมีปัญญาดี พระองค์ผู้ทรงรักษาธรรม<br>
  ขอพระองค์ผู้มีธรรมคุ้มครองแล้วนั้น<br>
  จงดำรงพระชนม์ยั่งยืนนาน<br>
  และโปรดทรงแสดงธรรมแก่ข้าพระองค์ด้วยเถิด<br>
  (พระเจ้ากรุงสีพีตรัสว่า)<br>
  [๑๐๐] เชิญเถิด อภิปารกะ ท่านจงฟังคำของเรา<br>
  เราจักแสดงธรรมที่พวกสัตบุรุษส้องเสพแล้วแก่ท่าน<br>
  [๑๐๑] พระราชาทรงพอพระทัยในธรรมเป็นพระราชาที่ดี<br>
  คนมีความรู้รอบคอบเป็นคนดี<br>
  ความไม่ประทุษร้ายมิตรเป็นความดี<br>
  การไม่กระทำบาปเป็นเหตุนำสุขมาให้<br>
  [๑๐๒] ในแคว้นของพระราชาผู้ไม่กริ้ว ผู้ดำรงอยู่ในธรรม<br>
  มนุษย์ทั้งหลายพึงหวังความสุขในเรือนของตน<br>
  ภายใต้ร่มเงาอันร่มเย็น<br>
  [๑๐๓] กรรมใดที่มิได้พิจารณาแล้วกระทำลงไป<br>
  เป็นกรรมไม่ชอบ เราไม่ชอบกรรมนั้นเลย<br>
  ฝ่ายพระราชาเหล่าใดทรงทราบแล้ว<br>
  จึงทรงกระทำลงไปด้วยพระองค์เอง<br>
  เราชอบใจกรรมของพระราชาเหล่านั้น<br>
  ขอท่านจงฟังข้ออุปมาเหล่านี้ของเรา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๐ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  [๑๐๔] เมื่อฝูงโคข้ามน้ำไป<br>
  ถ้าโคจ่าฝูงไปคดเคี้ยว<br>
  โคทั้งฝูงก็ไปคดเคี้ยวตามกัน<br>
  ในเมื่อโคจ่าฝูงไปคดเคี้ยว<br>
  [๑๐๕] ในหมู่มนุษย์ก็เหมือนกัน<br>
  ผู้ใดได้รับแต่งตั้งให้เป็นใหญ่<br>
  ถ้าผู้นั้นประพฤติไม่เป็นธรรม<br>
  ประชาชนชาวเมืองนั้น<br>
  ก็จะประพฤติไม่เป็นธรรมตามไปด้วย<br>
  หากพระราชาไม่ตั้งอยู่ในธรรม<br>
  ชาวเมืองนั้นก็อยู่เป็นทุกข์<br>
  [๑๐๖] เมื่อฝูงโคข้ามน้ำไป<br>
  ถ้าโคจ่าฝูงไปตรง<br>
  โคทั้งฝูงก็ไปตรงตามกัน<br>
  ในเมื่อโคจ่าฝูงไปตรง<br>
  [๑๐๗] ในหมู่มนุษย์ก็เหมือนกัน<br>
  ผู้ใดได้รับแต่งตั้งให้เป็นใหญ่<br>
  ถ้าผู้นั้นประพฤติชอบธรรม<br>
  ประชาชนชาวเมืองนั้น<br>
  ก็จะประพฤติชอบธรรมตามไปด้วย<br>
  หากพระราชาตั้งอยู่ในธรรม<br>
  ชาวเมืองนั้นก็อยู่เป็นสุข๑<br>
  [๑๐๘] อภิปารกะ เราไม่ปรารถนาความเป็นเทวดา<br>
  หรือเพื่อจะชนะแผ่นดินทั้งปวงนี้โดยอธรรมเลย<br>
  [๑๐๙] แท้จริง รัตนะอย่างใดอย่างหนึ่ง<br>
  คือ โค ทาส เงิน ผ้า และจันทน์เหลือง<br>
  ก็มีอยู่ในหมู่มนุษย์ในโลกนี้<br><br>เชิงอรรถ :<br>
  ๑ องฺ.จตุกฺก. (แปล) ๒๑/๗๐/๑๑๕-๑๑๖, ขุ.ชา. (แปล) ๒๗/๑๓๓-๑๓๖/๑๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๑ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  [๑๑๐] อนึ่ง แม้ดวงจันทร์และดวงอาทิตย์<br>
  ก็รักษา ม้า หญิง และแก้วมณีไว้เพื่อเรา<br>
  เราไม่พึงประพฤติธรรมไม่สม่ำเสมอเพราะเหตุแห่งรัตนะนั้นเลย<br>
  เพราะเราเกิดเป็นพระราชาผู้เจริญที่สุดท่ามกลางชาวกรุงสีพี<br>
  [๑๑๑] เราเป็นผู้นำ เป็นผู้เกื้อกูล มีชื่อเสียง ปกครองแคว้น<br>
  ประพฤตินอบน้อมธรรมเพื่อชาวกรุงสีพีอยู่<br>
  เรานั้นคิดถึงธรรมนั้นอยู่เนือง ๆ<br>
  เพราะเหตุนั้น จึงไม่ตกอยู่ในอำนาจจิตของตน<br>
  (อภิปารกเสนาบดีกราบทูลว่า)<br>
  [๑๑๒] ข้าแต่มหาราช<br>
  พระองค์จักทรงปกครองราชสมบัติมิให้พินาศ<br>
  ให้ปลอดภัยอยู่เป็นนิตย์ตลอดกาลนานแน่แท้<br>
  เพราะพระปรีชาของพระองค์เป็นเช่นนั้น<br>
  [๑๑๓] พระองค์ไม่ทรงประมาทธรรมใด<br>
  ข้าพระองค์ขออนุโมทนาธรรมนั้นของพระองค์<br>
  กษัตริย์ผู้เป็นใหญ่ ทรงประมาทธรรมแล้ว<br>
  ย่อมเคลื่อนจากแคว้น<br>
  [๑๑๔] ข้าแต่มหาราชผู้เป็นกษัตริย์<br>
  ขอพระองค์ทรงประพฤติธรรมในพระชนกและพระชนนีเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๑๕] ข้าแต่มหาราชผู้เป็นกษัตริย์<br>
  ขอพระองค์ทรงประพฤติธรรมในพระโอรสและพระชายาเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๒ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๒.อุมมาทันตีชาดก (๕๒๗)<br>
  [๑๑๖] ข้าแต่มหาราชผู้เป็นกษัตริย์<br>
  ขอพระองค์ทรงประพฤติธรรมในมิตรและอำมาตย์เถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๑๗] ข้าแต่มหาราช ขอพระองค์ทรงประพฤติธรรม<br>
  ในพาหนะและพลนิกายเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๑๘] ข้าแต่มหาราช ขอพระองค์ทรงประพฤติธรรม<br>
  ในชาวบ้านและชาวนิคมเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๑๙] ข้าแต่มหาราช ขอพระองค์ทรงประพฤติธรรม<br>
  ในแคว้นและชนบทเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๒๐] ข้าแต่มหาราช ขอพระองค์ทรงประพฤติธรรม<br>
  ในสมณะและพราหมณ์เถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๒๑] ข้าแต่มหาราชผู้เป็นกษัตริย์<br>
  ขอพระองค์ทรงประพฤติธรรมในหมู่เนื้อและหมู่นกเถิด<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๓ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๒๒] ข้าแต่มหาราช ขอพระองค์ทรงประพฤติธรรมเถิด<br>
  ธรรมที่พระองค์ประพฤติแล้วนำสุขมาให้<br>
  พระองค์ครั้นทรงประพฤติธรรมในโลกนี้แล้ว<br>
  จักเสด็จไปสู่สวรรค์ พระเจ้าข้า<br>
  [๑๒๓] ข้าแต่มหาราช ขอพระองค์ทรงประพฤติธรรมเถิด<br>
  เทวดาทั้งหลายพร้อมทั้งพระอินทร์และพระพรหม<br>
  บรรลุถึงโลกทิพย์ด้วยธรรมที่ตนประพฤติดีแล้ว<br>
  ขอพระองค์อย่าได้ทรงประมาทธรรมเลย พระเจ้าข้า<br>
  อุมมาทันตีชาดกที่ ๒ จบ</p>
<p> ๓. มหาโพธิชาดก (๕๒๘)<br>
  ว่าด้วยโพธิกุมารโพธิสัตว์<br>
  (พระราชาตรัสว่า)<br>
  [๑๒๔] ท่านพราหมณ์ เพราะเหตุไรหนอ<br>
  ท่านจึงรีบร้อนฉวยเอาไม้เท้า หนังเสือ<br>
  ร่ม รองเท้า ไม้ตะขอ บาตร และผ้าพาด<br>
  ท่านปรารถนาจะไปยังทิศไหนหนอ<br>
  (พระโพธิสัตว์กราบทูลว่า)<br>
  [๑๒๕] ตลอด ๑๒ ปีนี้ที่อาตมภาพอยู่ในสำนักของมหาบพิตร<br>
  อาตมภาพไม่ได้รู้จักเสียงสุนัขสีน้ำตาลเห่าคำรามเลย<br>
  [๑๒๖] ขอถวายพระพรมหาบพิตรผู้เป็นใหญ่<br>
  สุนัขตัวนี้นั้น มันแยกเขี้ยวสีขาว เห่าคำรามอย่างร้อนรน<br>
  เพราะได้ยินพระดำรัสของพระองค์<br>
  พร้อมทั้งพระมเหสีผู้สิ้นศรัทธาอาตมภาพ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๔ }</span></p><hr><p>
  พระสุตตันตปิฎก ขุททกนิกาย ชาดก [๑๘. ปัญญาสนิบาต] ๓. มหาโพธิชาดก (๕๒๘)<br>
  (พระราชาตรัสว่า)<br>
  [๑๒๗] ท่านพราหมณ์ โทษนั้นเป็นความผิด<br>
  ที่โยมกระทำแล้วจริงตามที่ท่านกล่าว<br>
  โยมนั้นเลื่อมใสท่านอย่างยิ่ง<br>
  ขอนิมนต์อยู่เถิด อย่าไปเลย ท่านพราหมณ์<br>
  (พระโพธิสัตว์กราบทูลว่า)<br>
  [๑๒๘] เมื่อแรก ข้าวสุกสีขาวล้วน ต่อมาก็กระดำกระด่าง<br>
  บัดนี้กลายเป็นสีแดงล้วน<br>
  จึงเป็นกาลสมควรที่อาตมภาพจะหลีกไป<br>
  [๑๒๙] เมื่อแรก อาสนะอยู่ภายใน<br>
  ต่อมาอยู่ท่ามกลาง ต่อมาอยู่ภายนอก<br>
  อาตมภาพขอไปเองก่อนที่จะถูกขับจากเมือง<br>
  [๑๓๐] บุคคลไม่พึงคบหาคนผู้สิ้นศรัทธาเหมือนบ่อน้ำที่ไม่มีน้ำ<br>
  ถึงแม้จะพยายามขุดมันขึ้น น้ำก็จะพึงมีกลิ่นโคลนตม<br>
  [๑๓๑] บุคคลพึงคบหาผู้ที่เลื่อมใสเท่านั้น<br>
  พึงเว้นคนผู้ไม่เลื่อมใส พึงเข้าไปใกล้คนผู้เลื่อมใส<br>
  เหมือนคนต้องการน้ำเข้าไปหาห้วงน้ำ<br>
  [๑๓๒] บุคคลพึงคบหาคนที่คบด้วย<br>
  ไม่พึงคบหาคนที่ไม่คบด้วย<br>
  บุคคลใดไม่คบหาคนที่คบด้วย<br>
  บุคคลนั้นชื่อว่ามีธรรมของอสัตบุรุษ<br>
  [๑๓๓] ผู้ใดไม่คบหาคนที่คบด้วย<br>
  ไม่เสวนาคนที่เสวนาด้วย<br>
  ผู้นั้นแลเป็นคนชั่วช้าที่สุด<br>
  เหมือนลิงที่อาศัยอยู่ตามกิ่งไม้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๕ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๓๔] มิตรทั้งหลายย่อมแหนงหน่ายกัน<br>
  เพราะเหตุ ๓ ประการนี้ คือ<br>
  ๑. เพราะการคลุกคลีกันพร่ำเพรื่อเกินไป<br>
  ๒. เพราะการไม่ร่วมสโมสรกัน<br>
  ๓. เพราะขอในเวลาอันไม่สมควร<br>
  [๑๓๕] เพราะเหตุนั้น บุคคลไม่พึงไปมาหาสู่กันจนพร่ำเพรื่อ<br>
  ไม่ควรเหินห่างกันไปจนเนิ่นนาน<br>
  และพึงขอสิ่งที่ควรขอตามกาลอันสมควร<br>
  เมื่อเป็นเช่นนี้ มิตรทั้งหลายย่อมจะไม่แหนงหน่ายกัน<br>
  [๑๓๖] คนผู้เป็นที่รักย่อมกลับกลายไม่เป็นที่รัก<br>
  เพราะการอยู่ร่วมกันนานเกินไป<br>
  อาตมภาพขอถวายพระพรลามหาบพิตรไป<br>
  ก่อนที่อาตมาจะไม่เป็นที่รักของมหาบพิตร<br>
  (พระราชาตรัสว่า)<br>
  [๑๓๗] หากพระคุณเจ้าไม่ยอมรับรู้<br>
  การอัญชลีของปริจารชนสัตบุรุษผู้อ้อนวอนอยู่อย่างนี้<br>
  และไม่ยอมกระทำตามคำขอร้องของโยม<br>
  โยมขอวิงวอนพระคุณเจ้าอย่างนี้ว่า<br>
  พระคุณเจ้าพึงแวะมาอีก<br>
  (พระโพธิสัตว์กราบทูลว่า)<br>
  [๑๓๘] ขอถวายพระพร มหาราชผู้ผดุงแคว้นให้เจริญ<br>
  หากว่าเมื่อเรายังคงเป็นอยู่อย่างนี้<br>
  อันตรายจักไม่มีแก่มหาบพิตรหรือแก่อาตมาไซร้<br>
  เมื่อวันคืนล่วงไป เราคงจะได้พบกันบ้าง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๖ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๓๙] หากถ้อยคำของมหาบพิตรเป็นไปตามคติของตน <br>
  และตามสภาวะที่เป็นจริงไซร้<br>
  เพราะไม่มีความประสงค์ สัตว์จึงทำกรรมที่ไม่ควรทำบ้าง<br>
  ที่ควรทำบ้าง เมื่อกระทำโดยไม่มีความประสงค์<br>
  ใครเล่าในโลกนี้ จะแปดเปื้อนบาป<br>
  [๑๔๐] หากเนื้อความที่มหาบพิตรตรัสแล้วนั้น<br>
  เป็นอรรถ เป็นธรรม เป็นถ้อยคำที่ดีงาม ไม่ชั่วช้า<br>
  และหากพระดำรัสของมหาบพิตรผู้เจริญเป็นสัจจะ<br>
  วานรก็เป็นอันอาตมาฆ่าดีแล้ว<br>
  [๑๔๑] ก็หากว่ามหาบพิตรพึงรู้ความผิดพลาดวาทะของตน<br>
  มหาบพิตรจะไม่พึงติเตียนอาตมาเลย<br>
  เพราะวาทะของมหาบพิตรผู้เจริญเป็นเช่นนั้น<br>
  [๑๔๒] ถ้าพระผู้เป็นใหญ่๑กำหนดชีวิต จัดสรรฤทธิ์<br>
  ความหายนะ และกรรมดีกรรมชั่วแก่ชาวโลกทั้งปวงไซร้<br>
  คนผู้ทำตามคำสั่งทำบาป<br>
  พระผู้เป็นใหญ่ย่อมแปดเปื้อนบาปนั้นเอง<br>
  [๑๔๓] หากเนื้อความที่มหาบพิตรตรัสแล้วนั้น<br>
  เป็นอรรถ เป็นธรรม เป็นถ้อยคำที่ดีงาม ไม่ชั่วช้า<br>
  และหากพระดำรัสของมหาบพิตรผู้เจริญเป็นสัจจะ<br>
  วานรก็เป็นอันอาตมาฆ่าดีแล้ว<br>
  [๑๔๔] ก็หากว่ามหาบพิตรพึงรู้ความผิดพลาดวาทะของตน<br>
  มหาบพิตรจะไม่พึงติเตียนอาตมาเลย<br>
  เพราะวาทะของมหาบพิตรผู้เจริญเป็นเช่นนั้น<br><br>เชิงอรรถ :<br>
  ๑ พระผู้เป็นใหญ่ หมายถึงพระพรหมหรือพระเป็นเจ้าองค์อื่นจัดแจงตรวจตราชีวิตแก่ชาวโลกทั้งหมด
  (ขุ.ชา.อ.<br>
  ๒/๑๔๒/๖๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๗ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๔๕] ถ้าว่าสัตว์ย่อมเข้าถึงความสุขและความทุกข์<br>
  เพราะเหตุแห่งกรรมที่ตนกระทำไว้ในชาติปางก่อน<br>
  เขาย่อมเปลื้องหนี้คือบาปกรรมเก่าที่ตนทำไว้นั้นได้<br>
  เมื่อความพ้นหนี้คือบาปกรรมเก่ามีอยู่<br>
  ใครเล่าในโลกนี้จะแปดเปื้อนบาป<br>
  [๑๔๖] หากเนื้อความที่มหาบพิตรตรัสแล้วนั้น<br>
  เป็นอรรถ เป็นธรรม เป็นถ้อยคำที่ดีงาม ไม่ชั่วช้า<br>
  และหากพระดำรัสของมหาบพิตรผู้เจริญเป็นสัจจะ<br>
  วานรก็เป็นอันอาตมาฆ่าดีแล้ว<br>
  [๑๔๗] ก็หากว่ามหาบพิตรพึงรู้ความผิดพลาดวาทะของตน<br>
  มหาบพิตรจะไม่พึงติเตียนอาตมาเลย<br>
  เพราะวาทะของมหาบพิตรผู้เจริญเป็นเช่นนั้น<br>
  [๑๔๘] รูปของสัตว์ย่อมเกิดมีได้<br>
  เพราะอาศัยมหาภูตรูปทั้ง ๔ เท่านั้น<br>
  ก็รูปย่อมเกิดมีได้เพราะมหาภูตรูปใด<br>
  ก็คล้อยไปตามมหาภูตรูป๑นั่นเอง<br>
  [๑๔๙] ชีวะย่อมเป็นอยู่ในโลกนี้เท่านั้น<br>
  ละไปแล้ว ละทิ้งไปแล้ว ย่อมพินาศ<br>
  โลกนี้ย่อมขาดสูญ ทั้งคนพาลและบัณฑิตก็ขาดสูญ<br>
  เมื่อโลกขาดสูญอยู่ ใครเล่าในโลกนี้ย่อมแปดเปื้อนบาป<br><br>เชิงอรรถ :<br>
  ๑ คล้อยไปตามมหาภูตรูป หมายถึงบุคคลผู้ประกอบด้วยมหาภูตทั้ง ๔ นี้ (คือ ดิน น้ำ
  ไฟ ลม) ตาย<br>
  ลงในเวลาใด ร่างกายส่วนที่เป็นดินก็กลับกลายเป็นดิน ส่วนที่เป็นน้ำก็กลับกลายเป็นน้ำ
  ส่วนที่เป็นไฟ<br>
  ก็กลับกลายเป็นไฟ ส่วนที่เป็นลมก็กลับกลายเป็นลมในเวลานั้น (ขุ.ชา.อ. ๘/๑๔๘/๖๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๘ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๕๐] หากเนื้อความที่มหาบพิตรตรัสแล้วนั้น<br>
  เป็นอรรถ เป็นธรรม เป็นถ้อยคำที่ดีงาม ไม่ชั่วช้า<br>
  และหากพระดำรัสของมหาบพิตรผู้เจริญเป็นสัจจะ<br>
  วานรก็เป็นอันอาตมาฆ่าดีแล้ว<br>
  [๑๕๑] ก็หากว่ามหาบพิตรพึงรู้ความผิดพลาดวาทะของตน<br>
  มหาบพิตรจะไม่พึงติเตียนอาตมาเลย<br>
  เพราะวาทะของมหาบพิตรผู้เจริญเป็นเช่นนั้น<br>
  [๑๕๒] นักปกครองทั้งหลายที่เป็นคนพาล<br>
  สำคัญตนว่าเป็นบัณฑิต ได้กล่าวไว้ในโลกว่า<br>
  “บุคคลพึงฆ่ามารดาบิดา พี่ชาย น้องชาย<br>
  และบุตรภรรยา ถ้าพึงมีความประสงค์เช่นนั้น”<br>
  [๑๕๓] บุคคลพึงนั่งหรือนอนใต้ร่มต้นไม้ใด<br>
  ไม่พึงหักรานกิ่งต้นไม้นั้น<br>
  เพราะว่าคนประทุษร้ายมิตรเป็นคนชั่ว<br>
  [๑๕๔] ถ้าเมื่อมีความต้องการเกิดขึ้นก็พึงถอนแม้ทั้งราก<br>
  อาตมภาพมีความต้องการอาหาร<br>
  วานรก็เป็นอันอาตมาฆ่าดีแล้ว<br>
  [๑๕๕] หากเนื้อความที่มหาบพิตรตรัสแล้วนั้น<br>
  เป็นอรรถ เป็นธรรม เป็นถ้อยคำที่ดีงาม ไม่ชั่วช้า<br>
  และหากพระดำรัสของมหาบพิตรผู้เจริญเป็นสัจจะ<br>
  วานรก็เป็นอันอาตมาฆ่าดีแล้ว<br>
  [๑๕๖] ก็หากว่ามหาบพิตรพึงรู้ความผิดพลาดวาทะของตน<br>
  มหาบพิตรจะไม่พึงติเตียนอาตมาเลย<br>
  เพราะวาทะของมหาบพิตรผู้เจริญเป็นเช่นนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๒๙ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๕๗] คนผู้มีวาทะว่าไม่มีเหตุ ๑<br>
  คนผู้มีวาทะว่าพระอิศวรเป็นผู้สร้างโลก ๑<br>
  คนผู้มีวาทะว่าสุขทุกข์เกิดมีเพราะกรรมที่ทำไว้ในชาติปางก่อน ๑<br>
  คนผู้มีวาทะว่าโลกนี้ขาดสูญ ๑<br>
  คนผู้เป็นนักปกครองที่เป็นพาล ๑<br>
  [๑๕๘] คนเหล่านั้นเป็นอสัตบุรุษ เป็นคนพาล<br>
  มีความสำคัญตนว่าเป็นบัณฑิตในโลก<br>
  คนเช่นนั้นพึงกระทำบาปเองบ้าง<br>
  พึงแนะนำให้ผู้อื่นกระทำบาปบ้าง<br>
  การคลุกคลีกับอสัตบุรุษมีทุกข์เป็นที่สุด มีผลเผ็ดร้อนเป็นกำไร<br>
  [๑๕๙] ในปางก่อน หมาป่าตัวหนึ่งปลอมตัวเป็นแพะ<br>
  ไม่ถูกระแวงสงสัยจึงเข้าไปหาฝูงแพะ<br>
  ฆ่าทั้งแม่แพะ แพะตัวเมีย และแพะตัวผู้<br>
  ทำให้เกิดความสะดุ้งกลัวแล้วจึงไปตามความปรารถนา<br>
  [๑๖๐] สมณะและพราหมณ์พวกหนึ่งก็มีวิธีการอย่างนั้น<br>
  กระทำการปิดบังตน หลอกลวงมนุษย์ทั้งหลาย<br>
  บางพวกไม่บริโภคอาหาร บางพวกนอนบนแผ่นดิน<br>
  บางพวกทำการฉาบทาเถ้าธุลีที่ร่างกาย<br>
  บางพวกทำความเพียรโดยการเดินกระโหย่ง<br>
  บางพวกบริโภคอาหารเป็นครั้งคราว บางพวกไม่ดื่มน้ำ<br>
  เป็นผู้มีอาจาระเลวทราม เที่ยวพูดอวดอ้างว่าเป็นพระอรหันต์<br>
  [๑๖๑] สมณะและพราหมณ์เหล่านั้นเป็นอสัตบุรุษ เป็นคนพาล<br>
  มีความสำคัญตนว่าเป็นบัณฑิตในโลก<br>
  คนเช่นนั้นพึงกระทำบาปเองบ้าง<br>
  พึงแนะนำให้ผู้อื่นกระทำบาปบ้าง<br>
  การคลุกคลีกับอสัตบุรุษมีทุกข์เป็นที่สุด มีผลเผ็ดร้อนเป็นกำไร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๐ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๖๒] คนเหล่าใดกล่าวว่า<br>
  ความเพียรไม่มี ๑ ประกาศความไม่มีเหตุ ๑<br>
  พรรณนาการกระทำของผู้อื่นและการกระทำของตน<br>
  ว่าเป็นการสูญเปล่า ๑<br>
  [๑๖๓] คนเหล่านั้นเป็นอสัตบุรุษ เป็นคนพาล<br>
  มีความสำคัญตนว่าเป็นบัณฑิตในโลก<br>
  คนเช่นนั้นพึงกระทำบาปเองบ้าง<br>
  พึงแนะนำให้ผู้อื่นกระทำบาปบ้าง<br>
  การคลุกคลีกับอสัตบุรุษมีทุกข์เป็นที่สุด<br>
  มีผลเผ็ดร้อนเป็นกำไร<br>
  [๑๖๔] ก็ถ้าว่าความเพียรไม่พึงมี กรรมดีกรรมชั่วไม่พึงมี<br>
  พระราชาก็จะไม่ทรงชุบเลี้ยงช่างไม้<br>
  แม้เครื่องยนต์ทั้งหลายก็จะไม่พึงให้สร้าง<br>
  [๑๖๕] แต่เพราะความเพียรมีอยู่ กรรมดีกรรมชั่วก็มีอยู่<br>
  ฉะนั้น พระราชาจึงทรงให้สร้างเครื่องยนต์<br>
  และทรงชุบเลี้ยงช่างไม้ไว้<br>
  [๑๖๖] หากฝนไม่พึงตก หิมะไม่พึงตกตลอด ๑๐๐ ปี<br>
  โลกนี้ก็พึงขาดสูญ หมู่สัตว์นี้พึงพินาศไป<br>
  [๑๖๗] แต่เพราะฝนยังตกอยู่ และหิมะยังโปรยปรายอยู่เนือง ๆ<br>
  ฉะนั้น ข้าวกล้าจึงเผล็ดผล<br>
  และทำให้พระราชาปกครองแคว้นได้ยั่งยืน<br>
  [๑๖๘] เมื่อฝูงโคข้ามน้ำไป<br>
  ถ้าโคจ่าฝูงไปคดเคี้ยว<br>
  โคทั้งฝูงก็ไปคดเคี้ยวตามกัน<br>
  ในเมื่อโคจ่าฝูงไปคดเคี้ยว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๑ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๖๙] ในหมู่มนุษย์ก็เหมือนกัน<br>
  ผู้ใดได้รับแต่งตั้งให้เป็นใหญ่<br>
  ถ้าผู้นั้นประพฤติไม่เป็นธรรม<br>
  ประชาชนชาวเมืองนั้น<br>
  ก็จะประพฤติไม่เป็นธรรมตามไปด้วย<br>
  หากพระราชาไม่ตั้งอยู่ในธรรม<br>
  ชาวเมืองนั้นก็อยู่เป็นทุกข์<br>
  [๑๗๐] เมื่อฝูงโคข้ามน้ำไป<br>
  ถ้าโคจ่าฝูงไปตรง<br>
  โคทั้งฝูงก็ไปตรงตามกัน<br>
  ในเมื่อโคจ่าฝูงไปตรง<br>
  [๑๗๑] ในหมู่มนุษย์ก็เหมือนกัน<br>
  ผู้ใดได้รับแต่งตั้งให้เป็นใหญ่<br>
  ถ้าผู้นั้นประพฤติชอบธรรม<br>
  ประชาชนชาวเมืองนั้น<br>
  ก็จะประพฤติชอบธรรมตามไปด้วย<br>
  หากพระราชาตั้งอยู่ในธรรม<br>
  ชาวเมืองนั้นก็อยู่เป็นสุข๑<br>
  [๑๗๒] เมื่อต้นไม้ใหญ่กำลังมีผล<br>
  คนใดปลิดเอาผลดิบ คนนั้นจะไม่รู้รสแห่งผลไม้นั้น<br>
  ทั้งพืชพันธุ์แห่งต้นไม้นั้นก็จักพินาศไปด้วย<br>
  [๑๗๓] แคว้นอุปมาเหมือนกับต้นไม้ใหญ่<br>
  พระราชาพระองค์ใดทรงปกครองโดยไม่เป็นธรรม<br>
  พระราชาพระองค์นั้นจะไม่ทรงทราบรสแห่งแคว้นนั้น<br>
  ทั้งแคว้นของพระราชาพระองค์นั้นก็จักพินาศไปด้วย<br>
  [๑๗๔] เมื่อต้นไม้ใหญ่กำลังมีผล<br>
  คนใดปลิดเอาผลสุก คนนั้นจึงจะรู้รสแห่งผลไม้นั้น<br>
  ทั้งพืชพันธุ์แห่งต้นไม้นั้นก็จักไม่พินาศไปด้วย<br><br>เชิงอรรถ :<br>
  ๑ องฺ.จตุกฺก. (แปล) ๒๑/๗๐/๑๑๕-๑๑๖, ขุ.ชา. (แปล) ๒๗/๑๓๓-๑๓๖/๑๘๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๒ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] ๓.มหาโพธิชาดก (๕๒๘)<br>
  [๑๗๕] แคว้นอุปมาเหมือนกับต้นไม้ใหญ่<br>
  พระราชาพระองค์ใดทรงปกครองแคว้นโดยธรรม<br>
  พระราชาพระองค์นั้นจึงจะทรงทราบรสแห่งแคว้นนั้น<br>
  ทั้งแคว้นของพระราชาพระองค์นั้นก็จักไม่พินาศไปด้วย<br>
  [๑๗๖] ส่วนขัตติยราชพระองค์ใด<br>
  ทรงปกครองชนบทโดยไม่เป็นธรรม<br>
  ขัตติยราชพระองค์นั้นจะทรงเป็นผู้คลาดจากโอสถ๑ทั้งปวง<br>
  [๑๗๗] ขัตติยราชพระองค์ใดทรงเบียดเบียนชาวนิคม<br>
  ผู้ประกอบการซื้อขาย กระทำการถวายโอชะและราชพลี๒<br>
  ขัตติยราชพระองค์นั้นจะทรงคลาด<br>
  จากพระคลังสมบัติเช่นนั้นเหมือนกัน<br>
  [๑๗๘] พระราชาพระองค์ใดทรงเบียดเบียน<br>
  นายขมังธนูผู้รู้เขตแห่งการประหารเป็นอย่างดี ๑<br>
  ทหารผู้กระทำความชอบในสงคราม ๑ มหาอำมาตย์ผู้เลื่องลือ ๑<br>
  พระราชาพระองค์นั้นจะทรงคลาดจากกำลังพล<br>
  [๑๗๙] พระราชาผู้เป็นกษัตริย์พระองค์ใดผู้ไม่ประพฤติธรรม<br>
  ทรงเบียดเบียนหมู่ฤๅษีผู้มีความสำรวม ประพฤติพรหมจรรย์<br>
  ขัตติยราชพระองค์นั้นจะทรงคลาดจากสวรรค์เช่นนั้นเหมือนกัน<br>
  [๑๘๐] อนึ่ง พระราชาผู้ไม่ตั้งอยู่ในธรรม<br>
  ทรงประหารพระชายาผู้ไม่ประทุษร้าย<br>
  ย่อมทรงประสบฐานะอันหยาบช้า<br>
  และคลาดจากพระโอรสทั้งหลาย<br><br>เชิงอรรถ :<br>
  ๑ โอสถ หมายถึงรากไม้ เปลือกไม้ ใบไม้ ดอกไม้ และผลไม้ เป็นต้น ที่เป็นยา รวมถึงเนยใส
  เนยข้น<br>
  ที่เป็นยาด้วย (ขุ.ชา.อ. ๘/๑๗๖/๗๓)<br>
  ๒ โอชะและราชพลี หมายถึงรสที่ได้จากสิ่งของต่าง ๆ ที่ชาวชนบทถวายพร้อมทั้งการเสียภาษีอากรด้วย<br>
  (ขุ.ชา.อ. ๘/๑๗๗/๗๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๓ }</span></p><hr><p>
  พระสุตตันตปิฎก ขุททกนิกาย ชาดก [๑๘.ปัญญาสนิบาต] รวมชาดกที่มีในวรรค<br>
  [๑๘๑] พระราชาพึงประพฤติธรรมในชาวชนบท<br>
  ในชาวนิคม และในกำลังพล<br>
  ไม่พึงทรงเบียดเบียนหมู่ฤๅษี<br>
  และพึงประพฤติให้สม่ำเสมอ<br>
  ในพระโอรสและพระชายา<br>
  [๑๘๒] พระราชาผู้เป็นใหญ่ในแผ่นดิน ทรงปกครองแคว้น<br>
  ไม่ทรงเกรี้ยวกราดเช่นนั้น<br>
  ท้าวเธอย่อมทรงทำศัตรูให้หวั่นไหว<br>
  ประดุจพระอินทร์ผู้เป็นอธิบดีแห่งอสูรฉะนั้นแล<br>
  มหาโพธิชาดกที่ ๓ จบ</p>
<p> รวมชาดกที่มีในวรรคนี้<br>
  ๑. นฬินิกาชาดก ๒. อุมมาทันตีชาดก<br>
  ๓. มหาโพธิชาดก</p>
<p> ปัญญาสนิบาต จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
    :๓๔ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  ๑๙. สัฏฐินิบาต<br>
  ๑. โสณกชาดก (๕๒๙)<br>
  ว่าด้วยพระราชาพระราชทานรางวัลแก่ผู้พบโสณกกุมาร<br>
  (พระเจ้าอรินทมะตรัสว่า)<br>
  [๑] โสณกะสหายเล่นฝุ่นของเรา<br>
  ใครได้สดับข่าวแล้วมาบอก เราจะให้ทรัพย์หนึ่งร้อย<br>
  ใครได้พบเห็นแล้วมาบอก เราจะให้ทรัพย์หนึ่งพัน<br>
  (พระศาสดาได้ตรัสหนึ่งคาถาครึ่งว่า)<br>
  [๒] ลำดับนั้น เด็กน้อยไว้ผม ๕ แหยม ได้กราบทูลว่า<br>
  ขอเดชะ ขอพระองค์ทรงประทานทรัพย์หนึ่งร้อย<br>
  แก่ข้าพระองค์ผู้สดับข่าวแล้วมากราบทูล<br>
  และขอทรงประทานทรัพย์หนึ่งพัน<br>
  แก่ข้าพระองค์ผู้ได้พบเห็นโสณกะ<br>
  ข้าพระองค์จักกราบทูลถึงโสณกะพระสหายเล่นฝุ่นแก่พระองค์<br>
  (พระราชาสดับดังนั้นแล้วตรัสถามว่า)<br>
  [๓] เขาอยู่ในชนบท แคว้น และนิคมไหน<br>
  พ่อได้พบโสณกะ ณ ที่ไหน<br>
  พ่อจงตอบเนื้อความที่เราถามนั้นเถิด<br>
  (เด็กน้อยกราบทูลว่า)<br>
  [๔] ข้าแต่พระองค์ผู้สมมติเทพ<br>
  ในแคว้นของพระองค์นั่นเอง<br>
  ณ ภาคพื้นแห่งพระอุทยานของพระองค์นั่นแหละ<br>
  มีต้นรังใหญ่หลายต้น ซึ่งมีลำต้นตรง<br>
  มีสีเขียวชะอุ่ม น่ารื่นรมย์ใจ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๕ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๕] ยืนต้นประสานอาศัยกันและกัน<br>
  เสมอเหมือนกลุ่มเมฆ น่ารื่นรมย์<br>
  เมื่อชาวโลกมีความยึดมั่น ถูกแผดเผาอยู่<br>
  โสณกะไม่มีความยึดมั่น เป็นผู้ดับแล้ว<br>
  เพ่งฌานอยู่ ณ โคนต้นรังเหล่านั้น<br>
  [๖] ลำดับนั้นแล พระราชาได้เสด็จไปพร้อมด้วยเสนา ๔ เหล่า<br>
  ตรัสสั่งให้ปรับหนทางให้เรียบเสมอแล้ว<br>
  ได้เสด็จไปจนถึงที่อยู่ของโสณกปัจเจกพุทธะ<br>
  [๗] ครั้นเสด็จถึงภูมิภาคพระอุทยาน<br>
  จึงเสด็จเที่ยวไปในป่าใหญ่<br>
  ทอดพระเนตรเห็นโสณกปัจเจกพุทธะ<br>
  ผู้นั่งสงบเย็น ในเมื่อชาวโลกเร่าร้อนอยู่<br>
  (พระราชาตรัสว่า)<br>
  [๘] ภิกษุนี้เป็นคนเข็ญใจหนอ มีศีรษะโล้น ครองผ้าสังฆาฏิ<br>
  ไม่มีแม่ ไม่มีพ่อ เพ่งฌานอยู่ที่โคนต้นไม้<br>
  [๙] พระโสณกปัจเจกพุทธเจ้าสดับพระดำรัสนี้แล้ว<br>
  จึงกราบทูลอย่างนี้ว่า ขอถวายพระพรมหาบพิตร<br>
  บุคคลผู้สัมผัสธรรมด้วยกายไม่จัดว่าเป็นคนเข็ญใจ<br>
  [๑๐] บุคคลใดในโลกนี้รังเกียจธรรม ประพฤติตามอธรรม<br>
  บุคคลนั้นจัดว่าเป็นคนเข็ญใจ เป็นคนชั่ว<br>
  มีบาปติดตามไปในภายหน้า<br>
  (พระราชาโพธิสัตว์ตรัสว่า)<br>
  [๑๑] โยมมีชื่อว่าอรินทมะ มหาชนรู้จักโยมว่าพระเจ้ากาสี<br>
  พระคุณเจ้าโสณกะ พระคุณเจ้าผู้เจริญ<br>
  มาถึงสถานที่นี้ จำวัดสบายหรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๖ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  (พระโสณกปัจเจกพุทธเจ้า แสดงความเจริญของสมณะแด่พระราชาว่า)<br>
  [๑๒] ความเจริญข้อที่ ๑ ย่อมมีแม้ในกาลทุกเมื่อ<br>
  แก่ภิกษุผู้ไม่มีทรัพย์ ไม่มีบ้านเรือน<br>
  คือ ข้าวเปลือกไม่เข้าไป(มี)อยู่ในฉาง<br>
  ในหม้อ ในกระเช้าของภิกษุเหล่านั้น<br>
  ภิกษุเหล่านั้นแสวงหาอาหารสำเร็จ<br>
  ยังอัตภาพให้เป็นไปด้วยอาหารนั้น เป็นผู้มีวัตรดีงาม<br>
  [๑๓] ความเจริญข้อที่ ๒ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ ภิกษุพึงฉันก้อนข้าวที่ไม่มีโทษ<br>
  และกิเลสไร ๆ จะไม่เข้าไปรบกวนท่าน<br>
  [๑๔] ความเจริญข้อที่ ๓ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ ภิกษุพึงฉันก้อนข้าวที่เย็น<br>
  และกิเลสไร ๆ จะไม่เข้าไปรบกวนท่าน<br>
  [๑๕] ความเจริญข้อที่ ๔ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ ความเกี่ยวข้องย่อมไม่มี<br>
  แก่ท่านผู้หลุดพ้นแล้ว เที่ยวจาริกไปในแคว้น<br>
  [๑๖] ความเจริญข้อที่ ๕ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ เมื่อบ้านเมืองถูกไฟไหม้<br>
  ท่านไม่มีอะไรจะถูกเผาไหม้<br>
  [๑๗] ความเจริญข้อที่ ๖ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ เมื่อแคว้นถูกโจรปล้น<br>
  ท่านก็ไม่มีอะไรจะให้โจรปล้น<br>
  [๑๘] ความเจริญข้อที่ ๗ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ หนทางใดที่พวกโจรยึดครองก็ดี<br>
  หนทางอื่นใดที่มีอันตรายก็ดี<br>
  ภิกษุผู้มีวัตรดีงาม ถือบาตรและจีวรไปได้อย่างปลอดภัย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๗ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๑๙] ความเจริญข้อที่ ๘ ย่อมมีแก่ภิกษุผู้ไม่มีทรัพย์<br>
  ไม่มีบ้านเรือน คือ จะหลีกไปยังทิศใด ๆ<br>
  ก็ไปยังทิศนั้น ๆ ได้อย่างไม่ต้องห่วงใย<br>
  (พระราชาตรัสว่า)<br>
  [๒๐] พระคุณเจ้าโสณกะผู้เห็นภัย<br>
  พระคุณเจ้าสรรเสริญความเจริญของภิกษุเหล่านั้นมากมาย<br>
  แต่โยมยังติดอยู่ในกามทั้งหลาย จะทำอย่างไรได้เล่า<br>
  [๒๑] กามทั้งหลายอันเป็นของมนุษย์ โยมก็พึงพอใจ<br>
  ถึงแม้กามทั้งหลายอันเป็นทิพย์ โยมก็พึงพอใจ<br>
  เมื่อเป็นเช่นนั้น ทำอย่างไรหนอโยมจึงจะได้กามทั้ง ๒ ในโลก<br>
  (พระปัจเจกพุทธเจ้ากราบทูลว่า)<br>
  [๒๒] คนทั้งหลายผู้ติดอยู่ในกาม ยินดีในกาม<br>
  หมกมุ่นอยู่ในกามทั้งหลาย<br>
  กระทำบาปแล้วย่อมเข้าถึงทุคติ<br>
  [๒๓] ส่วนคนเหล่าใดละกามทั้งหลาย<br>
  เป็นผู้ออกแล้วจากกาม ไม่มีภัยแต่ที่ไหน ๆ<br>
  บรรลุถึงความเป็นสมาธิอันแน่วแน่<br>
  คนเหล่านั้นย่อมไม่ไปสู่ทุคติ<br>
  [๒๔] ขอถวายพระพร พระเจ้าอรินทมะ<br>
  อาตมภาพจักยกตัวอย่างมาเปรียบเทียบ<br>
  โปรดสดับข้ออุปมานั้น<br>
  บัณฑิตบางพวกในโลกนี้<br>
  ย่อมรู้เนื้อความได้ด้วยการเปรียบเทียบ<br>
  [๒๕] กาตัวหนึ่งมีปัญญาน้อยเพราะไม่มีความคิด<br>
  เห็นซากศพถูกแม่น้ำคงคาพัดลอยไปในห้วงน้ำใหญ่ จึงคิดว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๘ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๒๖] “ยานนี้เราได้แล้วหนอ และซากศพนี้จักเป็นอาหารมิใช่น้อย<br>
  ได้เป็นผู้มีใจยินดีไม่เสื่อมคลายในซากศพนั้นเท่านั้น<br>
  ตลอดคืนตลอดวัน<br>
  [๒๗] เมื่อกาจิกกินเนื้อช้าง ดื่มน้ำในแม่น้ำคงคาอยู่<br>
  เมื่อเห็นต้นไม้ใหญ่ ๆ ในป่า ก็ไม่โผบินขึ้นไป<br>
  [๒๘] ก็แม่น้ำคงคาได้ไหลพัดพาเอากาตัวประมาท<br>
  ยินดีในซากศพตัวนั้นไปยังสมุทร<br>
  ซึ่งเป็นสถานที่ที่ฝูงนกบินไปไม่ได้<br>
  [๒๙] ก็กาตัวนั้นสิ้นอาหารแล้วจึงตกลงไปในน้ำ<br>
  จะบินไปข้างหลังก็ไม่ได้ ข้างหน้าก็ไม่ได้<br>
  ด้านเหนือก็ไม่ได้ ด้านใต้ก็ไม่ได้<br>
  [๓๐] มันบินไปไม่ถึงเกาะซึ่งเป็นสถานที่ที่ฝูงนกบินไปไม่ได้<br>
  และมันก็ตกลงไปในสมุทรนั้นเองโดยอาการหมดกำลัง<br>
  [๓๑] อนึ่ง ฝูงปลา จระเข้ มังกร ปลาร้ายชื่อสุสุ<br>
  ที่อยู่ในสมุทรก็พากันข่มเหงฮุบกินกานั้น<br>
  ซึ่งกำลังดิ้นรนจนขนปีกขาด<br>
  [๓๒] ขอถวายพระพรมหาบพิตร<br>
  พระองค์ก็ดี คนเหล่าอื่นที่ยังบริโภคกามก็ดี<br>
  ถ้าจักยังกำหนัดไม่คายกามเสียก็ฉันนั้นเหมือนกัน<br>
  ชนเหล่านั้นบัณฑิตทั้งหลายรู้ว่า มีปัญญาเพียงดังกา<br>
  [๓๓] ขอถวายพระพรมหาบพิตร<br>
  นี้เป็นอุปมาที่แสดงเนื้อความอย่างชัดเจน<br>
  ซึ่งอาตมภาพกล่าวถวายแด่มหาบพิตร<br>
  มหาบพิตรจะทรงกระทำหรือไม่ก็ตาม<br>
  มหาบพิตรก็จักปรากฏตามเหตุนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๓๙ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  (พระปัจเจกพุทธเจ้ากล่าวสรุปว่า)<br>
  [๓๔] บุคคลผู้มีความเอ็นดู<br>
  พึงกล่าวเพียงคำเดียวหรือสองคำเท่านั้น<br>
  ไม่กล่าวให้ยิ่งไปกว่านั้นเหมือนทาสในสำนักของนาย<br>
  (พระบรมศาสดาตรัสว่า)<br>
  [๓๕] พระโสณกปัจเจกพุทธะผู้มีความรู้อันนับมิได้<br>
  ครั้นกล่าวคำนี้แล้วจึงเหาะขึ้นไปในอากาศ<br>
  พร่ำสอนบรมกษัตริย์แล้วเหาะไปในอากาศ<br>
  (พระราชาตรัสว่า)<br>
  [๓๖] บุคคลผู้ได้รับการศึกษา ถึงพร้อมด้วยความเฉียบแหลม<br>
  ที่จะครอบครองราชสมบัติเหล่านี้มีอยู่ที่ไหนหนอ<br>
  เราจักมอบราชสมบัติให้ เราไม่มีความต้องการราชสมบัติ<br>
  [๓๗] เราจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอเราอย่าได้ตกไปสู่อำนาจแห่งกามทั้งหลายเหมือนกาโง่เลย<br>
  (พวกอำมาตย์ได้ฟังแล้ว จึงกราบทูลว่า)<br>
  [๓๘] พระราชบุตรองค์น้อยของพระองค์ทรงพระนามว่า<br>
  ทีฆาวุกุมาร ผู้จะผดุงรัฐให้เจริญมีอยู่<br>
  ขอพระองค์ทรงอภิเษกพระราชบุตรพระองค์นั้นในราชสมบัติเถิด<br>
  ท้าวเธอจักเป็นพระราชาของข้าพระองค์ทั้งหลาย<br>
  (พระราชาตรัสว่า)<br>
  [๓๙] จงรีบนำทีฆาวุกุมารผู้จะผดุงรัฐให้เจริญมาเถิด<br>
  เราจักอภิเษกในราชสมบัติ<br>
  เธอจักเป็นพระราชาของท่านทั้งหลาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๐ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  (พระบรมศาสดาตรัสว่า)<br>
  [๔๐] ลำดับนั้น อำมาตย์ทั้งหลายได้เชิญเสด็จทีฆาวุกุมาร<br>
  ผู้จะผดุงรัฐให้เจริญมาเฝ้า<br>
  พระราชาทอดพระเนตรเห็นแล้ว<br>
  ได้ตรัสกับพระโอรสพระองค์เดียว<br>
  ผู้เป็นที่โปรดปรานพระองค์นั้นว่า<br>
  [๔๑] มีบ้านอยู่หกหมื่นหมู่บ้านสมบูรณ์ทุกอย่าง<br>
  ลูกเอ๋ย เจ้าจงดูแลหมู่บ้านเหล่านั้น<br>
  พ่อขอมอบราชสมบัติให้เจ้า<br>
  [๔๒] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  [๔๓] มีช้างอยู่หกหมื่นเชือก เป็นช้างพลาย<br>
  ประดับด้วยเครื่องอลังการทั้งปวง<br>
  มีสัปคับทองคำ ปกคลุมด้วยเครื่องปกคลุมทองคำ<br>
  [๔๔] มีนายควาญช้างถือโตมรและขอขึ้นประจำ<br>
  ลูกเอ๋ย เจ้าจงดูแลช้างเหล่านั้น<br>
  พ่อขอมอบราชสมบัติให้เจ้า<br>
  [๔๕] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  [๔๖] มีม้าอยู่หกหมื่นตัวประดับด้วยเครื่องอลังการทั้งปวง<br>
  คือ ม้าสินธพซึ่งเป็นม้าพาหนะที่มีฝีเท้าเร็ว ชาติอาชาไนย<br>
  [๔๗] มีนายสารถีผู้สวมเกราะ ถือแล่งธนูขึ้นประจำ<br>
  ลูกเอ๋ย เจ้าจงดูแลม้าเหล่านั้น<br>
  พ่อขอมอบราชสมบัติให้เจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๑ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๔๘] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  [๔๙] มีรถอยู่หกหมื่นคัน เป็นรถมีหนังเสือเหลืองหุ้มก็มี<br>
  มีหนังเสือโคร่งหุ้มก็มี ยกธงขึ้นปักแล้ว<br>
  ประดับด้วยเครื่องอลังการทั้งปวง<br>
  [๕๐] มีนายสารถีผู้สวมเกราะ ถือแล่งธนูขึ้นประจำ<br>
  ลูกเอ๋ย เจ้าจงดูแลรถเหล่านั้น<br>
  พ่อขอมอบราชสมบัติให้เจ้า<br>
  [๕๑] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  [๕๒] มีแม่โคนมอยู่หกหมื่นตัว เป็นแม่โคสีแดง<br>
  พร้อมทั้งโคผู้ตัวประเสริฐ<br>
  ลูกเอ๋ย เจ้าจงดูแลโคเหล่านั้น<br>
  พ่อขอมอบราชสมบัติให้เจ้า<br>
  [๕๓] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  [๕๔] มีหญิงอยู่หนึ่งหมื่นหกพันนาง<br>
  ประดับด้วยเครื่องอลังการทั้งปวง<br>
  มีเสื้อผ้าอาภรณ์อันวิจิตร สวมใส่ตุ้มหูแก้วมณี<br>
  ลูกเอ๋ย เจ้าจงดูแลหญิงเหล่านั้น<br>
  พ่อขอมอบราชสมบัติให้เจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๒ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๕๕] พ่อจักบวชในวันนี้แหละ<br>
  ใครจะพึงรู้ได้ว่า ความตายจักมีในวันพรุ่งนี้<br>
  ขอพ่ออย่าได้ตกไปสู่อำนาจแห่งกามทั้งหลายเหมือนกาโง่เลย<br>
  (พระราชกุมารกราบทูลว่า)<br>
  [๕๖] เสด็จพ่อ เมื่อหม่อมฉันยังเป็นเด็กอยู่<br>
  หม่อมฉันได้สดับมาว่า พระมารดาสวรรคตแล้ว<br>
  เสด็จพ่อ หม่อมฉันเว้นจากเสด็จพ่อแล้ว<br>
  ไม่สามารถจะมีชีวิตอยู่ได้<br>
  [๕๗] ลูกช้างย่อมติดตามไปข้างหลังช้างป่า<br>
  ที่เที่ยวไปในซอกเขาที่เสมอบ้าง ไม่เสมอบ้างฉันใด<br>
  [๕๘] หม่อมฉันก็จะพาเอาบุตรติดตามเสด็จพ่อไปข้างหลังฉันนั้น<br>
  จักเป็นลูกที่เลี้ยงง่ายของเสด็จพ่อ<br>
  จักไม่เป็นลูกที่เลี้ยงยากของเสด็จพ่อ<br>
  (พระราชาตรัสตอบว่า)<br>
  [๕๙] อันตรายพึงยึดเรือที่แล่นไปในสมุทร<br>
  ของพ่อค้าผู้แสวงหาทรัพย์ไว้ในสมุทรนั้น<br>
  พ่อค้าพึงพินาศฉันใด<br>
  [๖๐] ลูกกาลีคนนี้พึงเป็นคนกระทำอันตรายแก่เราฉันนั้นเหมือนกัน<br>
  พวกท่านจงส่งกุมารนี้ไปให้ถึงปราสาท<br>
  อันเจริญไปด้วยความยินดีเถิด<br>
  [๖๑] ณ ปราสาทนั้น เหล่าหญิงสาว<br>
  ผู้มีมือประดับด้วยเครื่องประดับทองคำ<br>
  จักยังกุมารนั้นให้รื่นรมย์ในปราสาทนั้น<br>
  เหมือนนางอัปสรให้ท้าวสักกะรื่นรมย์<br>
  และกุมารนั้นก็จักรื่นรมย์ด้วยหญิงสาวทั้งหลายเหล่านั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๓ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๑.โสณกชาดก (๕๒๙)<br>
  [๖๒] ลำดับนั้น พวกอำมาตย์ได้ส่งเสด็จพระกุมาร<br>
  จนถึงปราสาทอันเจริญไปด้วยความยินดี<br>
  เหล่าหญิงสาวเห็นทีฆาวุกุมารผู้ผดุงรัฐให้เจริญนั้นแล้ว<br>
  จึงได้กราบทูลถามว่า<br>
  [๖๓] พระองค์เป็นเทวดาหรือคนธรรพ์ หรือเป็นท้าวสักกปุรินททะ<br>
  พระองค์เป็นใครหรือเป็นพระราชบุตรของใคร<br>
  หม่อมฉันทั้งหลายจะรู้จักพระองค์ได้อย่างไร<br>
  (พระราชกุมารตรัสตอบว่า)<br>
  [๖๔] เรามิใช่เทวดา มิใช่คนธรรพ์ ทั้งมิใช่ท้าวสักกปุรินททะ<br>
  เราเป็นพระโอรสของพระเจ้ากาสีพระนามว่าทีฆาวุกุมาร<br>
  ผู้จะผดุงรัฐให้เจริญ พวกเธอจงเลี้ยงดูบำเรอเรา<br>
  ขอพวกเธอจงมีความเจริญเถิด เราจะเป็นภัสดาของพวกเธอ<br>
  [๖๕] เหล่าหญิงสาวได้กราบทูลถามทีฆาวุกุมาร<br>
  ผู้ผดุงรัฐให้เจริญพระองค์นั้น ณ ที่นั้นว่า<br>
  พระราชาเสด็จถึงไหนแล้ว พระราชาจากที่นี้ไป ณ ที่ไหน<br>
  [๖๖] พระราชาเสด็จล่วงเลยเปือกตมแล้วดำรงอยู่บนบก<br>
  ทรงดำเนินสู่ทางใหญ่อันปราศจากหนามไม่รกชัฏ<br>
  [๖๗] ส่วนเราดำเนินไปยังหนทางของคนผู้ไปสู่ทุคติ<br>
  มีทั้งหนามและรกชัฏซึ่งเป็นหนทางไปสู่ทุคติ<br>
  (เหล่าหญิงสาวกราบทูลว่า)<br>
  [๖๘] ข้าแต่พระราชา พระองค์นั้นเสด็จมาดีแล้ว<br>
  เหมือนราชสีห์คืนสู่ถ้ำ ณ ซอกเขา<br>
  ข้าแต่พระมหาราช ขอพระองค์โปรดทรงอนุศาสน์พร่ำสอน<br>
  และทรงเป็นใหญ่แห่งหม่อมฉันทั้งปวงเถิด<br>
  โสณกชาดกที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๔ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  ๒. สังกิจจชาดก (๕๓๐)<br>
  ว่าด้วยสังกิจจฤๅษี<br>
  (พระศาสดาทรงปรารภพระเจ้าอชาตศัตรูผู้ทำปิตุฆาต จึงตรัสสังกิจจชาดก<br>
  นี้ว่า)<br>
  [๖๙] ลำดับนั้น คนเฝ้าสวนเห็นพระเจ้าพรหมทัต<br>
  ผู้ทรงเป็นจอมทัพประทับนั่งอยู่<br>
  จึงได้กราบทูลท้าวเธอให้ทรงทราบว่า<br>
  “พระองค์ทรงเอ็นดูท่านผู้ใด<br>
  [๗๐] ท่านผู้นี้ คือ สังกิจจฤๅษี ผู้ได้รับสมมติว่า<br>
  เป็นคนดีกว่าฤๅษีทั้งหลาย ได้มาถึงแล้ว<br>
  ขอเชิญพระองค์รีบเสด็จออกไปพบ<br>
  ท่านผู้แสวงหาคุณอันยิ่งใหญ่โดยด่วนเถิด พระเจ้าข้า”<br>
  [๗๑] ลำดับนั้น พระราชาผู้จอมทัพ<br>
  รีบเสด็จขึ้นประทับราชรถที่เทียมไว้แล้ว<br>
  มีหมู่มิตรและอำมาตย์ห้อมล้อมได้เสด็จไปแล้ว<br>
  [๗๒] พระราชาผู้ทรงผดุงรัฐให้เจริญแก่ชาวกาสี<br>
  ทรงเก็บราชกกุธภัณฑ์ ๕ ประการ คือ<br>
  ๑. พัดวาลวีชนี ๒. กรอบพระพักตร์ ๓. พระขรรค์<br>
  ๔. เศวตฉัตร ๕. ฉลองพระบาท<br>
  [๗๓] พระราชาทรงวางเบญจกกุธภัณฑ์ไว้อย่างปกปิดแล้ว<br>
  เสด็จลงจากราชยาน ทรงดำเนินเข้าไปหาสังกิจจฤๅษี<br>
  ซึ่งนั่งอยู่ ณ ทายปัสสอุทยาน<br>
  [๗๔] พระราชาพระองค์นั้นครั้นเสด็จเข้าไปหาแล้ว<br>
  ทรงบันเทิงอยู่กับฤๅษีสนทนาปราศรัย<br>
  พอให้ระลึกถึงกันและกันแล้วเสด็จเข้าไป ณ ที่สมควร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๕ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๗๕] ประทับนั่ง ณ ที่สมควรแล้ว<br>
  เมื่อทรงเห็นว่าเป็นกาลอันสมควร<br>
  จึงทรงสอบถามถึงกรรมอันเป็นบาปว่า<br>
  [๗๖] โยมขอถามท่านสังกิจจฤๅษีผู้ได้รับสมมติว่า<br>
  เป็นคนดีกว่าฤๅษีทั้งหลายซึ่งนั่งอยู่ ณ ทายปัสสอุทยาน<br>
  ห้อมล้อมไปด้วยหมู่ฤๅษีว่า<br>
  [๗๗] คนผู้ประพฤติล่วงธรรมทั้งหลาย<br>
  เหมือนโยมผู้ประพฤติล่วงธรรม ละไปแล้วจะไปสู่คติอะไร<br>
  ขอพระคุณเจ้าจงตอบเนื้อความที่โยมถามเถิด<br>
  [๗๘] สังกิจจฤๅษีได้กราบทูลพระราชาผู้ทรงผดุงรัฐให้เจริญแก่ชาวกาสี<br>
  ซึ่งประทับนั่ง ณ ทายปัสสอุทยานว่า<br>
  ขอถวายพระพรมหาบพิตร ขอพระองค์ทรงสดับคำของอาตมภาพ<br>
  [๗๙] ผู้ใดพร่ำสอนบอกหนทางแก่คนเดินทางผิด<br>
  ถ้าเขาพึงทำตามคำของผู้นั้น เขาก็ไม่พึงถูกหนามตำฉันใด<br>
  [๘๐] ผู้ใดพร่ำสอนธรรมแก่ผู้ปฏิบัติผิดธรรม<br>
  ถ้าเขาพึงทำตามคำสอนของท่านผู้นั้น<br>
  เขาจะไม่พึงไปสู่ทุคติฉันนั้นเหมือนกัน<br>
  (ฤๅษีโพธิสัตว์กราบทูลพระราชาต่อไปว่า)<br>
  [๘๑] ข้าแต่มหาราช ธรรมชื่อว่าเป็นทางที่ปลอดภัย๑<br>
  ส่วนอธรรมชื่อว่าเป็นทางที่ไม่ปลอดภัย<br>
  เพราะว่าอธรรมนำสัตว์ไปสู่นรก ส่วนธรรมยังสัตว์ให้ถึงสุคติ<br><br>เชิงอรรถ :<br>
  ๑ ธรรมชื่อว่าเป็นทางที่ปลอดภัย ในที่นี้หมายถึงกุศลกรรมบถ ๑๐ ประการ (กายกรรม
  ๓ คือ เว้นจากการ<br>
  ฆ่าสัตว์ เว้นจากการลักทรัพย์ เว้นจากการประพฤติผิดในกาม, วจีกรรม ๔ คือเว้นจากพูดเท็จ
  เว้นจากพูด<br>
  ส่อเสียด เว้นจากพูดคำหยาบ เว้นจากพูดเพ้อเจ้อ, มโนกรรม ๓ คือไม่โลภอยากได้ของเขา
  ไม่คิดปองร้ายเขา<br>
  เห็นชอบตามทำนองคลองธรรม) เป็นทางเกษม ไม่มีภัยเฉพาะหน้า ดำเนินไปสู่สุคติ (ขุ.ชา.อ.
  ๘/๘๑/๑๑๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๖ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๘๒] ข้าแต่มหาบพิตร คนผู้ประพฤติล่วงธรรมทั้งหลาย<br>
  มีชีวิตไม่ราบรื่น ตายไปแล้วจะไปสู่คติใดในนรก<br>
  ขอพระองค์ทรงสดับการกล่าวถึงนรกเหล่านั้นของอาตมภาพเถิด<br>
  [๘๓] คือ ๑. สัญชีวนรก ๒. กาฬสุตตนรก ๓. สังฆาฏนรก<br>
  โรรุวนรก ๒ คือ (๔. ชาลโรรุวนรก ๕. ธูมโรรุวนรก)<br>
  ๖. ตาปนนรก ๗. ปตาปนนรก ๘. อเวจีมหานรก๑<br>
  [๘๔] นรก ๘ ขุมเหล่านี้บัณฑิตกล่าวว่า ก้าวพ้นได้โดยยาก<br>
  เกลื่อนกล่นไปด้วยเหล่าสัตว์ผู้มีกรรมหยาบช้า<br>
  แต่ละขุม ๆ มีอุสสทนรก ๑๖ ขุมเป็นบริวาร<br><br>เชิงอรรถ :<br>
  ๑ มหานรกทั้ง ๘ ขุมนี้มีคำแปลและความหมาย ดังนี้<br>
  ๑. สัญชีวนรก นรกที่ตายแล้วฟื้น หมายถึงสัตว์นรกในนรกนี้ถูกสับถูกฟันเป็นชิ้นเล็กชิ้นน้อยแล้ว<br>
  กลับฟื้นขึ้นมาบ่อย ๆ<br>
  ๒. กาฬสุตตนรก นรกสายบรรทัดเหล็ก หมายถึงสัตว์นรกวิ่งไปบนแผ่นเหล็กแดง ถ้าล้มลง
  จะถูก<br>
  ดีดด้วยสายบรรทัดเหล็กแดง<br>
  ๓. สังฆาฏนรก นรกที่ถูกบดหรือหนีบ หมายถึงมีภูเขาเหล็กลุกเป็นไฟกลิ้งมาบดขยี้สัตว์ในนรกนี้<br>
  ๔. ชาลโรรุวนรก นรกที่สัตว์ร้องไห้เพราะเปลวไฟ หมายถึงนรกที่มีเปลวไฟพุ่งวูบเข้าทางทวารทั้ง
  ๙<br>
  เผาสัตว์นรกตลอดเวลา<br>
  ๕ ธูมโรรุวนรก นรกที่สัตว์ร้องไห้เพราะควันไฟ หมายถึงนรกที่มีควันไฟรมสัตว์นรกทางทวารทั้ง
  ๙<br>
  อยู่ตลอดเวลา<br>
  ๖. ตาปนนรก นรกที่ทำให้ร้อน หมายถึงพวกสัตว์นรกในนรกนี้จะถูกแทงด้วยหลาวเหล็กเท่า<br>
  ลำตาลลุกเป็นไฟ<br>
  ๗. ปตาปนนรก นรกที่ทำให้ร้อนมาก หมายถึงสัตว์นรกในนรกนี้ถูกไล่ตีหนีขึ้นไปบนภูเขา
  บนกำแพง<br>
  ที่ร้อน ตกลงมาถูกหลาวเหล็กเสียบแทง<br>
  ๘. อเวจีมหานรก นรกที่ไม่มีเวลาว่าง หมายถึงนรกที่มีเปลวไฟพลุ่งออกมาจากทิศทั้ง
  ๔ เผาสัตว์นรก<br>
  อยู่ตลอดเวลา<br>
  มหานรกทั้ง ๘ ขุมนี้แต่ละขุมมีประตู ๔ ด้าน ประตูหนึ่ง ๆ มีอุสสุทนรก (นรกบริวาร)
  ด้านละ ๔<br>
  มหานรกขุมหนึ่ง ๆ จึงมีอุสสทนรก ๑๖ แห่ง มหานรก ๘ ขุมมีอุสสทนรก ๑๒๘ รวมกับมหานรก
  ๘<br>
  เป็น ๑๓๖ ขุม (ขุ.ชา.อ. ๘/๘๓-๘๔/๑๑๑-๑๑๔) ดูการทำกรรมและวิธีเสวยผลกรรมต่าง ๆ
  จากเนมิราช-<br>
  ชาดก ชาดกที่ ๔ ในมหานิบาต (ข้างหน้า) (ขุ.ชา. ๒๘/๔๒๑-๕๘๙/๑๖๖-๑๘๗) (ขุ.ชา.อ.
  ๙/๔๒๑-๕๘๙/<br>
  ๑๕๑-๒๐๙) และดูเทวทูตสูตรใน ม.อุ.๑๔/๒๖๑-๒๗๑/๒๓๐-๒๔๐, ม.อุ.อ.๓/๒๖๑-๒๗๑/๑๖๗-๑๗๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๗ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๘๕] เป็นนรกที่โหดร้าย เผาผลาญเหล่าสัตว์ <br>
  ผู้ตระหนี่เหนียวแน่นให้เร่าร้อน<br>
  เป็นมหาภัย มีเปลวไฟลุกโพลง น่าขนพองสยองเกล้า<br>
  น่าสะพรึงกลัว มีภัยเฉพาะหน้า มีแต่ทุกข์<br>
  [๘๖] มี ๔ มุม มีประตู ๔ ด้าน จัดไว้เหมาะสมตามสัดส่วน<br>
  มีกำแพงเหล็กล้อมรอบ มีเหล็กครอบไว้ด้วย<br>
  [๘๗] ภาคพื้นของนรกเหล่านั้น ล้วนแต่เป็นเหล็ก มีไฟลุกโชน<br>
  มีความร้อนแผ่ซ่านไปตลอด ๑๐๐ โยชน์โดยรอบ<br>
  ตั้งอยู่ในกาลทุกเมื่อ<br>
  [๘๘] คนผู้กล่าวล่วงเกินฤๅษีทั้งหลาย ผู้สำรวม ผู้มีตบะเหล่านั้น<br>
  ย่อมตกนรก มีเท้าชี้ขึ้นเบื้องบน มีศีรษะปักลงเบื้องล่าง<br>
  [๘๙] คนเหล่านั้นผู้มีปกติกระทำกรรมหยาบช้า<br>
  มีความเจริญถูกขจัดแล้ว เหมือนปลาที่ถูกเฉือนออกเป็นชิ้น ๆ<br>
  ย่อมหมกไหม้อยู่ในนรกตลอดปีนับไม่ถ้วน<br>
  [๙๐] มีกายถูกไฟเผาไหม้ทั้งภายในทั้งภายนอกอยู่เป็นนิตย์<br>
  แสวงหาทางออกจากนรก ก็ไม่พบประตูที่จะออก<br>
  [๙๑] จึงวิ่งไปทางประตูด้านทิศตะวันออก<br>
  จากนั้นก็วิ่งกลับไปทางประตูด้านทิศตะวันตก<br>
  วิ่งไปแม้ทางประตูด้านทิศเหนือ<br>
  จากนั้นจึงวิ่งกลับไปยังประตูด้านทิศใต้<br>
  วิ่งไปถึงประตูใด ๆ ประตูนั้น ๆ ก็ปิดทันที<br>
  [๙๒] นับเป็นเวลาหลายพันปี ชนทั้งหลายที่ตกนรก<br>
  ต้องประคองแขนคร่ำครวญ เสวยทุกข์มิใช่น้อย<br>
  [๙๓] เพราะเหตุนั้น บุคคลไม่ควรระรานคนดี<br>
  เพราะท่านมีความสำรวม มีตบะ<br>
  ประดุจอสรพิษมีพิษกล้าที่โกรธแล้วหลีกเลี่ยงได้ยาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๘ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๙๔] พระเจ้าอัชชุนะทรงเป็นใหญ่ในแคว้นเกตกะ<br>
  มีพระวรกายกำยำล่ำสัน<br>
  ทรงเป็นนายขมังธนูผู้ยิ่งใหญ่ มีพระพาหาตั้งพัน<br>
  ก็หายสาบสูญไปเพราะระรานโคตมฤๅษี<br>
  [๙๕] พระเจ้าทัณฑกีได้ทรงเอาธุลีโปรยใส่กีสวัจฉฤๅษี<br>
  ผู้ไม่มีกิเลสเพียงดังธุลี<br>
  พระองค์ทรงถึงความพินาศเหมือนต้นตาลถูกตัดราก<br>
  [๙๖] พระเจ้ามัชฌะคิดร้ายมาตังคฤๅษีผู้เรืองยศ<br>
  จึงได้หายสาบสูญไปพร้อมทั้งบริษัท<br>
  แคว้นของพระองค์ก็กลายเป็นป่าไม้ในกาลนั้น<br>
  [๙๗] ชาวเมืองอันธกเวณฑยะระรานกัณหทีปายนฤๅษี<br>
  ต่างถือไม้พลองตีกันและกัน<br>
  ก็พากันไปถึงสถานที่ชำระโทษของพญายม<br>
  [๙๘] ส่วนพระเจ้าเจจจะพระองค์นี้<br>
  เมื่อก่อนทรงเหาะไปในอากาศได้<br>
  ถูกกบิลดาบสสาปมีอัตภาพเสื่อมสิ้นฤทธิ์แล้ว<br>
  ถูกแผ่นดินสูบถึงสิ้นพระชนม์<br>
  [๙๙] เพราะเหตุนั้นแหละ บัณฑิตทั้งหลายจึงไม่สรรเสริญ<br>
  การถึงความลำเอียงเพราะความชอบ<br>
  บุคคลไม่พึงมีจิตคิดประทุษร้าย<br>
  พึงกล่าววาจาที่ประกอบด้วยความจริง <br>
  [๑๐๐] ถ้าว่าคนใดมีใจประทุษร้าย<br>
  เพ่งเล็งมุนีผู้ถึงพร้อมด้วยวิชชาและจรณะ<br>
  เขาก็จะไปสู่นรกเบื้องต่ำ<br>
  [๑๐๑] ชนเหล่าใดพยายามพูดคำหยาบคาย ด่าว่าผู้เฒ่า<br>
  ชนเหล่านั้นจะไม่มีที่พึ่ง ไม่มีทายาท<br>
  เป็นเหมือนต้นตาลที่ถูกตัดรากถอนโคน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๔๙ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๑๐๒] อนึ่ง คนใดฆ่าบรรพชิตผู้ทำกิจเสร็จแล้ว <br>
  ผู้แสวงหาคุณอันยิ่งใหญ่<br>
  คนนั้นย่อมหมกไหม้อยู่ในกาฬสุตตนรกตลอดราตรีนาน<br>
  [๑๐๓] อนึ่ง พระราชาพระองค์ใดไม่ตั้งอยู่ในธรรม<br>
  ทรงมีอคติ เที่ยวกำจัดแคว้น ทำชนบทให้เดือดร้อน<br>
  สิ้นพระชนม์แล้วจะหมกไหม้อยู่ในตาปนนรก<br>
  [๑๐๔] และท้าวเธอจะต้องหมกไหม้อยู่ตลอดแสนปีทิพย์๑<br>
  จะถูกกลุ่มเปลวเพลิงห้อมล้อมเสวยทุกขเวทนา<br>
  [๑๐๕] เปลวเพลิงจะเปล่งรัศมีพวยพุ่งออกจากพระกายของท้าวเธอ<br>
  สรรพางค์กายพร้อมทั้งขนและเล็บทั้งหลายของสัตว์<br>
  ผู้มีไฟเป็นอาหารจะลุกโชนเป็นอันเดียวกัน<br>
  [๑๐๖] สัตว์นรกมีกายถูกไฟครอกทั้งภายในและภายนอกอยู่เป็นนิตย์<br>
  ถูกความทุกข์ย่ำยีร้องครวญครางอยู่เหมือนช้างถูกสับด้วยตะขอ<br>
  [๑๐๗] คนใดเป็นคนต่ำช้า ฆ่าบิดาเพราะความโลภหรือความโกรธ<br>
  คนนั้นย่อมหมกไหม้ในกาฬสุตตนรกตลอดราตรีนาน<br>
  [๑๐๘] คนผู้ฆ่าบิดาเช่นนั้นจะต้องหมกไหม้อยู่ในโลหกุมภีนรก<br>
  และนายนิรยบาลทั้งหลายจะใช้หอกแทงเขาผู้ถูกต้มจนไม่มีหนัง<br>
  ทำให้ตาบอด ให้กินปัสสาวะและอุจจาระเป็นอาหาร<br>
  แล้วกดคนเช่นนั้นให้จมลงในน้ำกรด<br>
  [๑๐๙] นายนิรยบาลบังคับให้สัตว์นรกกินน้ำอุจจาระ<br>
  ที่ร้อนจนเดือดพล่าน และก้อนเหล็กแดงที่มีไฟลุกโชน<br>
  ถือเอาผาลที่ยาวและร้อนอยู่ตลอดราตรีนาน<br>
  งัดปาก เมื่อปากเปิดอ้าจึงใช้เบ็ด<br>
  ที่ผูกสายเชือก(ดึงลิ้นออกมา) แล้วจึงยัด(เหล็กแดง)เข้าไป<br><br>เชิงอรรถ :<br>
  ๑ หนึ่งแสนปีทิพย์ ประมาณ ๕๕,๘๗๒ ล้านปีมนุษย์ (คำนวนตามประมาณอายุ)(อภิ.วิ.อ.
  ๑/๑๐๒๓/๕๑๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๐ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๑๑๐] ฝูงสุนัขดำ ฝูงสุนัขด่าง ฝูงนกแร้ง ฝูงกาป่า<br>
  และฝูงนกปากเหล็ก<br>
  พากันรุมจิกกัดสัตว์นรกผู้กำลังดิ้นทุรนทุราย<br>
  แบ่งกันกินเป็นอาหารพร้อมทั้งเลือด<br>
  [๑๑๑] สัตว์นรกผู้ฆ่าบิดานั้นมีร่างกายแตกปริไปทั่ว<br>
  เหมือนต้นตาลที่ถูกไฟไหม้<br>
  นายนิรยบาลทั้งหลายจะเที่ยวติดตามทุบตี<br>
  จริงอยู่ นายนิรยบาลเหล่านั้นมีความยินดี<br>
  แต่พวกสัตว์นรกนอกนี้ได้รับทุกข์ทรมาน<br>
  คนผู้ฆ่าบิดาทุกจำพวกในโลกนี้ต้องตกอยู่ในนรกเช่นนั้น<br>
  [๑๑๒] อนึ่ง บุตรฆ่ามารดา ตายจากโลกนี้ไปแล้ว<br>
  เข้าถึงที่อยู่ของพญายม<br>
  ต้องเสวยทุกข์อย่างร้ายแรงด้วยผลกรรมของตน<br>
  [๑๑๓] นายนิรยบาลทั้งหลายที่มีพละกำลังอย่างยิ่ง<br>
  จะใช้ขนหางสัตว์ที่เป็นลวดเหล็กแดง<br>
  มัดบีบคั้นสัตว์นรกที่ฆ่ามารดาผู้ให้กำเนิดอยู่เสมอ ๆ<br>
  [๑๑๔] บังคับให้สัตว์นรกนั้นผู้ฆ่ามารดาดื่มเลือดที่มีอยู่ในตน<br>
  ที่ไหลออกจากร่างกายของตน<br>
  ซึ่งร้อนปานประหนึ่งน้ำทองแดงที่ละลายคว้าง<br>
  [๑๑๕] สัตว์นรกนั้นลงสู่ห้วงน้ำที่คล้ายน้ำหนองน้ำเลือด<br>
  มีโคลนตม คูถอันน่าเกลียด<br>
  มีกลิ่นเหม็นเน่าดุจซากศพ แล้วยืนอยู่<br>
  [๑๑๖] ณ ห้วงน้ำนั้น หมู่หนอนปากเหล็ก<br>
  มีร่างกายใหญ่โตเหลือประมาณทำลายผิวหนัง<br>
  ชอนไชเข้าไปในเนื้อและเลือด กัดกินสัตว์นรกนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๑ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๑๑๗] ก็สัตว์นรกนั้นตกถึงนรกแล้ว<br>
  ก็จมลงไปประมาณ ๑๐๐ ช่วงคน<br>
  ซากศพอันเน่าก็เหม็นฟุ้งตลบไปโดยรอบตลอด ๑๐๐ โยชน์<br>
  [๑๑๘] จริงอยู่ แม้คนที่มีจักษุ<br>
  ก็จะเสื่อมจากจักษุทั้ง ๒ ได้เพราะกลิ่นนั้น<br>
  ขอถวายพระพรพระเจ้าพรหมทัต<br>
  คนฆ่ามารดาย่อมได้รับความทุกข์เช่นนั้นแหละ<br>
  [๑๑๙] หญิงที่รีดลูกทั้งหลายจะต้องย่างเหยียบนรก<br>
  บนคมมีดโกนอันคมกริบที่ไม่น่ารื่นรมย์<br>
  แล้วตกไปยังแม่น้ำเวตตรณีซึ่งข้ามไปได้ยาก<br>
  [๑๒๐] ต้นงิ้วทั้งหลายล้วนแต่เป็นเหล็ก มีหนามยาว ๑๖ องคุลี<br>
  ห้อยย้อยปกคลุมแม่น้ำเวตตรณีซึ่งข้ามไปได้ยากทั้ง ๒ ฝั่ง<br>
  [๑๒๑] สัตว์นรกเหล่านั้นมีเปลวเพลิงลุกโชนขึ้นไปเบื้องบนหนึ่งโยชน์<br>
  มีกายเร่าร้อนด้วยไฟที่เกิดเอง<br>
  ยืนอยู่เหมือนกองไฟที่ตั้งอยู่ในที่ไกล<br>
  [๑๒๒] หญิงผู้ประพฤตินอกใจสามีก็ดี<br>
  ชายผู้คบชู้กับภรรยาคนอื่นก็ดี<br>
  พวกเขาเหล่านั้นต้องตกอยู่ในนรกอันเร่าร้อนมีหนามแหลมคม<br>
  [๑๒๓] สัตว์นรกเหล่านั้นถูกอาวุธทิ่มแทง<br>
  ก็กลิ้งกลับเอาศีรษะลงเบื้องล่าง ตกลงไปเป็นจำนวนมาก<br>
  ถูกหลาวเหล็กทิ่มแทงร่างกายจนนอน<br>
  ตื่นอยู่ตลอดกาลอันยาวนาน<br>
  [๑๒๔] ต่อแต่นั้น เมื่อราตรีสว่างแล้ว<br>
  สัตว์นรกทั้งหลายก็ถูกนายนิรยบาลซัดเข้าไปยังโลหกุมภีอันใหญ่<br>
  อุปมาดังภูเขามีน้ำร้อนอันเปรียบได้กับไฟ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๒ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] ๒.สังกิจจชาดก (๕๓๐)<br>
  [๑๒๕] บุคคลผู้ทุศีลถูกโมหะครอบงำ<br>
  ย่อมเสวยกรรมของตนหมกไหม้อยู่<br>
  ที่ตนกระทำชั่วไว้แล้วในปางก่อนตลอดวันตลอดคืนอย่างนี้<br>
  [๑๒๖] อนึ่ง ภรรยาที่เขาไถ่มาด้วยทรัพย์<br>
  ดูหมิ่นสามี หรือแม่ผัว พ่อผัว<br>
  หรือแม้พี่ชาย พี่สาวของสามี<br>
  [๑๒๗] นายนิรยบาลทั้งหลายจะเอาเบ็ดเกี่ยวปลายลิ้นของเธอ<br>
  ดึงออกมาพร้อมทั้งสายเบ็ด<br>
  เธอเห็นลิ้นของตนยาวประมาณ ๑ วา เต็มไปด้วยหนอน<br>
  ไม่อาจจะบอกใครให้ทราบได้<br>
  จึงตายไปหมกไหม้อยู่ในตาปนนรก<br>
  [๑๒๘] พวกคนฆ่าแกะ ฆ่าสุกร จับปลา ดักสัตว์<br>
  พวกโจร พวกคนฆ่าวัว พวกนายพราน<br>
  และพวกที่กล่าวอ้างโทษว่าเป็นคุณ<br>
  [๑๒๙] พวกเขาจะถูกนายนิรยบาลทั้งหลายเข่นฆ่าด้วยหอก<br>
  ด้วยค้อนเหล็ก ด้วยดาบ ด้วยลูกศร<br>
  และศีรษะจะปักดิ่งลงไปยังแม่น้ำกรด<br>
  [๑๓๐] ส่วนคนผู้ตัดสินคดีไม่เป็นธรรม<br>
  จะถูกพวกนายนิรยบาลทุบตีด้วยค้อนเหล็กทุกเย็นทุกเช้า<br>
  ต่อแต่นั้นจะต้องกินอาเจียนที่สัตว์นรกเหล่าอื่นคายออก<br>
  ที่มีอัตภาพลำบากทุกเมื่อ<br>
  [๑๓๑] ฝูงกา ฝูงสุนัขจิ้งจอก ฝูงแร้ง<br>
  และฝูงกาป่าปากเหล็ก<br>
  ก็พากันรุมจิกกัดกินสัตว์นรก<br>
  ผู้กระทำกรรมหยาบช้าซึ่งกำลังดิ้นรนอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๓ }</span></p><hr><p>
  พระสุตตันตปิฎก ขุททกนิกาย ชาดก [๑๙.สัฏฐินิบาต] รวมชาดกที่มีในนิบาต<br>
  [๑๓๒] เหล่าชนผู้เป็นอสัตบุรุษใช้ธุลีฉาบปกปิดร่างกาย<br>
  ฆ่าเนื้อด้วยเนื้อต่อหรือฆ่านกด้วยนกต่อ<br>
  ชนเหล่านั้นต้องไปตกอุสสทนรก<br>
  [๑๓๓] ส่วนสัตบุรุษทั้งหลายย่อมไปสู่เทวโลกเบื้องบน<br>
  เพราะกรรมที่ตนประพฤติดีแล้วในโลกนี้<br>
  ขอมหาบพิตรโปรดทอดพระเนตร<br>
  ผลกรรมที่บุคคลประพฤติดีแล้วเถิด<br>
  เทพเจ้าทั้งหลายพร้อมทั้งพระอินทร์และพระพรหมก็มีอยู่<br>
  [๑๓๔] ข้าแต่มหาราช เพราะเหตุนั้น<br>
  อาตมภาพขอถวายพระพร<br>
  ขอพระองค์ผู้เป็นเจ้าแห่งแคว้น<br>
  จงทรงประพฤติธรรม<br>
  โดยประการที่บุคคลประพฤติธรรมดีแล้ว<br>
  ไม่พึงเดือดร้อนในภายหลังเถิด<br>
  สังกิจจชาดกที่ ๒ จบ</p>
<p> รวมชาดกที่มีในนิบาตนี้<br>
  ๑. โสณกชาดก ๒. สังกิจจชาดก</p>
<p> สัฏฐินิบาต จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
    :๕๔ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  ๒๐. สัตตตินิบาต<br>
  ๑. กุสชาดก (๕๓๑)<br>
  ว่าด้วยพระเจ้ากุสะหลงรูปโฉมนางประภาวดี<br>
  (พระเจ้ากุสโพธิสัตว์กราบทูลพระมารดาว่า)<br>
  [๑] เสด็จแม่ นี้แคว้นของเสด็จแม่<br>
  มีทรัพย์สมบัติ ยานพาหนะ เครื่องประดับ<br>
  สมบูรณ์ด้วยสิ่งที่น่าปรารถนาทั้งปวง<br>
  ขอเสด็จแม่ทรงปกครองราชสมบัติของเสด็จแม่นี้เถิด<br>
  หม่อมฉันจะไปยังนครที่พระนางประภาวดี<br>
  ผู้เป็นที่รักประทับอยู่<br>
  (พระนางประภาวดีกราบทูลว่า)<br>
  [๒] พระองค์มีพระทัยไม่ซื่อตรง<br>
  ทรงหาบคอนหาบใหญ่ จักทรงเหน็ดเหนื่อย<br>
  ทั้งกลางวัน กลางคืน และดึกดื่นเที่ยงคืน<br>
  ข้าแต่พระเจ้ากุสะ ขอเชิญพระองค์<br>
  รีบเสด็จกลับกรุงกุสาวดีโดยพลันเถิด<br>
  หม่อมฉันไม่ประสงค์จะให้พระองค์<br>
  ผู้ทรงมีผิวพรรณทรามประทับอยู่ ณ ที่นี้<br>
  (พระเจ้ากุสโพธิสัตว์ตรัสว่า)<br>
  [๓] พี่จะไม่จากที่นี้ไปกรุงกุสาวดี<br>
  น้องประภาวดี พี่ลุ่มหลงในความงามของเธอ<br>
  จึงยินดีอยู่ในที่ประทับอันน่ารื่นรมย์ของพระเจ้ามัททะ<br>
  พี่ยินดีพอใจที่จะเห็นเธอ จึงละทิ้งแคว้นมา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๕ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๔] น้องประภาวดี พี่ลุ่มหลงในผิวพรรณของเธอ<br>
  จึงซมซานท่องเที่ยวไปสู่เมทนีดล<br>
  ไม่รู้จักทิศว่า เรามาจากไหน<br>
  มัวแต่มัวเมาหลงใหลในตัวเธอ<br>
  ผู้มีดวงตาประดุจตาลูกน้อยเนื้อทราย<br>
  [๕] น้องนางผู้มีสะโพกอันผึ่งผาย<br>
  ทรงผ้าขลิบทอง<br>
  เครื่องประดับทองคำ<br>
  พี่ไม่มีความต้องการราชสมบัติ<br>
  เพราะปรารถนาตัวเธอ<br>
  (พระนางประภาวดีกราบทูลว่า)<br>
  [๖] ข้าแต่พระราชาผู้เจริญ<br>
  ผู้ใดปรารถนาบุคคลที่เขาไม่ปรารถนา<br>
  ผู้นั้นย่อมไม่มีความเจริญ<br>
  พระองค์ต้องการบุคคลที่เขาไม่ต้องการ<br>
  ปรารถนารักใคร่บุคคลที่เขาไม่รักใคร่<br>
  (พระเจ้ากุสโพธิสัตว์ตรัสว่า)<br>
  [๗] คนใดได้คนที่ไม่ต้องการตนก็ตาม<br>
  ที่ต้องการตนก็ตามมาเป็นคนรัก<br>
  เราสรรเสริญการได้ในความรักนี้ของคนนั้น<br>
  การไม่ได้ในความรักนั้นซิเป็นความโชคร้าย<br>
  (พระนางประภาวดีกราบทูลว่า)<br>
  [๘] พระองค์ทรงปรารถนาหม่อมฉันผู้ไม่ปรารถนาพระองค์<br>
  เปรียบเสมือนพระองค์ทรงใช้ไม้กรรณิการ์ขุดเพชร<br>
  (หรือ) ทรงใช้ตาข่ายดักลม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๖ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  (พระเจ้ากุสโพธิสัตว์ตรัสว่า)<br>
  [๙] หินคงถูกฝังไว้ในพระหทัยอันมีลักษณะ<br>
  อ่อนละมุนละไมของพระนางเป็นแน่<br>
  เพราะหม่อมฉันมาจากชนบทบ้านนอก<br>
  ยังมิได้ประสบความแช่มชื่นจากพระนางเลย<br>
  [๑๐] เมื่อใด พระราชบุตรีหน้านิ่ว<br>
  ทอดพระเนตรหม่อมฉัน<br>
  เมื่อนั้นหม่อมฉันก็ยังคงเป็นคนครัวภายในเมืองของพระเจ้ามัททะ<br>
  [๑๑] เมื่อใด พระราชบุตรีทรงแย้มสรวลทอดพระเนตรหม่อมฉัน<br>
  เมื่อนั้น หม่อมฉันไม่ใช่คนครัว<br>
  เมื่อนั้น หม่อมฉันเป็นพระเจ้ากุสะ<br>
  (พระนางประภาวดีกราบทูลว่า)<br>
  [๑๒] ก็ถ้าว่า คำทำนายของโหรทั้งหลายจักเป็นความจริงว่า<br>
  พระองค์ไม่ใช่พระสวามีของหม่อนฉันแน่นอน<br>
  ขอชนทั้งหลายจงสับหม่อมฉันให้เป็น ๗ ท่อนเถิด<br>
  (พระเจ้ากุสโพธิสัตว์ตรัสว่า)<br>
  [๑๓] ก็ถ้าว่า คำทำนายของพวกโหรอื่น<br>
  หรือของหม่อนฉันจักเป็นความจริงไซร้<br>
  คนอื่นนอกจากพระเจ้ากุสะผู้มีพระสุรเสียงดังราชสีห์<br>
  ไม่ใช่พระสวามีของพระนางแน่นอน<br>
  (พระเจ้ากุสโพธิสัตว์ทรงหยอกล้อหญิงค่อม พระพี่เลี้ยงพระนางประภาวดีว่า)<br>
  [๑๔] แม่ค่อม เรากลับไปถึงกรุงกุสาวดีแล้ว<br>
  จักให้ช่างทองทำสร้อยคอทองคำแก่เจ้า<br>
  ถ้าพระนางประภาวดีผู้ทรงมีขาอ่อนงดงามดังงาช้าง<br>
  จะพึงเหลียวมองดูเรา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๗ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๑๕] แม่ค่อม เรากลับไปถึงกรุงกุสาวดีแล้ว<br>
  จักให้ช่างทองทำสร้อยคอทองคำแก่เจ้า<br>
  ถ้าพระนางประภาวดีผู้ทรงมีขาอ่อนงดงามดังงาช้าง<br>
  จะพึงเจรจากับเรา<br>
  [๑๖] แม่ค่อม เรากลับไปถึงกรุงกุสาวดีแล้ว<br>
  จักให้ช่างทองทำสร้อยคอทองคำแก่เจ้า<br>
  ถ้าพระนางประภาวดีผู้ทรงมีขาอ่อนงดงามดังงาช้าง<br>
  จะพึงทรงยิ้มแย้มให้เรา<br>
  [๑๗] แม่ค่อม เรากลับไปถึงกรุงกุสาวดีแล้ว<br>
  จักให้ช่างทองทำสร้อยคอทองคำแก่เจ้า<br>
  ถ้าพระนางประภาวดีผู้ทรงมีขาอ่อนงดงามดังงาช้าง<br>
  จะพึงทรงพระสรวลกับเรา<br>
  [๑๘] แม่ค่อม เรากลับไปถึงกรุงกุสาวดีแล้ว<br>
  จักให้ช่างทองทำสร้อยคอทองคำแก่เจ้า<br>
  ถ้าพระนางประภาวดีผู้ทรงมีขาอ่อนงดงามดังงาช้าง<br>
  จะพึงทรงจับต้องเราด้วยพระหัตถ์ทั้ง ๒<br>
  (นางค่อมไปกราบทูลพระนางประภาวดีว่า)<br>
  [๑๙] ก็พระราชบุตรีพระองค์นี้คงจะไม่ประสบ<br>
  แม้ความสำราญพระทัยในพระเจ้ากุสะ<br>
  ผู้เป็นคนครัว คนรับใช้ คนเลี้ยงดู<br>
  ซึ่งไม่ทรงประสงค์ค่าจ้างอย่างแน่แท้<br>
  (พระนางประภาวดีตรัสว่า)<br>
  [๒๐] ก็นางค่อมคนนี้คงยังไม่ได้ถูกมีดคมตัดลิ้นแน่นอน<br>
  จึงยังกล่าวชั่วช้าอย่างนี้อยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๘ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  (นางค่อมประกาศความดีของพระโพธิสัตว์ว่า)<br>
  [๒๑] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงมีพระยศใหญ่<br>
  แล้วทำความรักในความงามเถิด<br>
  [๒๒] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงมีทรัพย์มากมาย<br>
  แล้วทำความรักในความงามเถิด<br>
  [๒๓] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงมีพระกำลังมาก<br>
  แล้วทำความรักในความงามเถิด<br>
  [๒๔] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีพระราชอาณาจักรกว้างใหญ่<br>
  แล้วทำความรักในความงามเถิด<br>
  [๒๕] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงเป็นมหาราช<br>
  แล้วทำความรักในความงามเถิด<br>
  [๒๖] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงมีพระสุรเสียงดังราชสีห์<br>
  แล้วทำความรักในความงามเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๕๙ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๒๗] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีพระสุรเสียงไพเราะ<br>
  แล้วทำความรักในความงามเถิด<br>
  [๒๘] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีพระสุรเสียงหยดย้อย<br>
  แล้วทำความรักในความงามเถิด<br>
  [๒๙] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีพระสุรเสียงหวานจับใจ<br>
  แล้วทำความรักในความงามเถิด<br>
  [๓๐] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีพระสุรเสียงไพเราะอ่อนหวาน<br>
  แล้วทำความรักในความงามเถิด<br>
  [๓๑] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่า<br>
  พระองค์ทรงมีศิลปะนับเป็นร้อย ๆ อย่าง<br>
  แล้วทำความรักในความงามเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๐ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๓๒] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงเป็นกษัตริย์<br>
  แล้วทำความรักในความงามเถิด<br>
  [๓๓] พระแม่เจ้าประภาวดี พระนางอย่าทรงเปรียบเทียบ<br>
  พระเจ้ากุสะนั้นกับพระรูปอันสูงระหงเลย<br>
  แม่นางจงทรงทำ(พระทัย)ว่าพระองค์ทรงพระนามว่าพระเจ้ากุสะ<br>
  แล้วทำความรักในความงามเถิด<br>
  (เหล่าอำมาตย์กราบทูลพระเจ้ามัททะว่า)<br>
  [๓๔] พระราชาผู้ประเสริฐเหล่านี้ทรงกระด้างยิ่งนัก<br>
  ทั้งหมดสวมเกราะประทับยืนตระหง่านอยู่<br>
  ก่อนที่พระราชาเหล่านั้นจะทรงทำลายกำแพง<br>
  ขอพระองค์จงทรงส่งพระราชสาส์นไปว่า<br>
  ขอพระราชาทั้งหลายจงนำเอาพระธิดาประภาวดีไปเถิด<br>
  (พระเจ้ามัททะตรัสว่า)<br>
  [๓๕] เราจักสับลูกหญิงประภาวดีนั้นให้เป็น ๗ ท่อนแล้ว<br>
  ถวายให้แก่พระราชาทั้งหลายที่เสด็จมาเพื่อฆ่าเรา ณ ที่นี้<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๓๖] พระราชบุตรีผู้มีผิวพรรณดุจทอง ทรงผ้าไหมสีขลิบทอง<br>
  พระเนตรทั้ง ๒ นองไปด้วยพระอัสสุชล<br>
  มีหมู่นางทาสีห้อมล้อมได้เสด็จลุกขึ้นแล้ว<br>
  (พระนางประภาวดีทรงคร่ำครวญว่า)<br>
  [๓๗] ดวงหน้าหม่อมฉันที่ลูบไล้ด้วยแป้ง<br>
  ส่องดูที่กระจกเงาด้ามงาอันงดงาม<br>
  มีดวงตาคมคายผุดผ่องเป็นยองใยไม่มีไฝฝ้านั้น<br>
  จักถูกพวกกษัตริย์โยนทิ้งไว้ในป่าเป็นแน่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๑ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๓๘] เส้นผมทั้งหลายของหม่อมฉันที่ดำสนิท<br>
  มีปลายงอน อ่อนละมุนละไม<br>
  ที่ลูบไล้ด้วยน้ำมันแก่นจันทน์เหล่านั้น<br>
  นกแร้งทั้งหลายจะพากันใช้เท้าทั้ง ๒ ตะกุยคุ้ยเขี่ย<br>
  ให้ยุ่งเหยิงในท่ามกลางป่าช้าเป็นแน่<br>
  [๓๙] แขนทั้ง ๒ ของหม่อมฉันอ่อนนุ่ม มีเล็บมือแดง<br>
  มีขนละเอียดอ่อนซึ่งลูบไล้ด้วยจุรณแก่นจันทน์เหล่านั้น<br>
  จะถูกพวกกษัตริย์ตัดทิ้งไว้ในป่า<br>
  นกกาก็จะคาบเอาไปตามความต้องการเป็นแน่<br>
  [๔๐] ถันทั้ง ๒ ของหม่อมฉันยังไม่หย่อนยาน<br>
  เปรียบปานได้กับผลตาล<br>
  ลูบไล้ด้วยกระแจะจันทน์แดงจากแคว้นกาสีเหล่านั้น<br>
  สุนัขจิ้งจอกเห็นเข้าแล้วจักยื้อดึงถันทั้ง ๒ ของหม่อมฉัน<br>
  เหมือนลูกอ่อนอันเกิดแต่ตนยื้อดึงถันทั้ง ๒ ของมารดาเป็นแน่<br>
  [๔๑] สะโพกอันกลมกลึงผึ่งผาย ที่ผูกห้อยประดับ<br>
  ด้วยสายสร้อยรัดเอวทองคำของหม่อมฉันซึ่งถูกตัด<br>
  ที่พวกกษัตริย์โยนทิ้งไว้ในป่านั้น<br>
  ฝูงสุนัขจิ้งจอกจะยื้อแย่งเป็นแน่แท้<br>
  [๔๒] ฝูงสุนัขป่า ฝูงกา ฝูงสุนัขจิ้งจอก<br>
  และสัตว์ที่มีเขี้ยวเหล่าอื่นใดที่มีอยู่<br>
  พวกมันได้กัดกินเจ้าหญิงประภาวดีเป็นภักษาหารแล้ว<br>
  คงจักไม่แก่ชราเป็นแน่<br>
  [๔๓] ข้าแต่ทูลกระหม่อมแม่<br>
  หากกษัตริย์ทั้งหลายผู้เสด็จไปสู่หนทางไกล<br>
  ได้ทรงนำเอาชิ้นเนื้อของหม่อมฉันไป<br>
  ขอเสด็จแม่โปรดทรงขอกระดูกไว้แล้วเผามันทิ้งเสียในระหว่างทาง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๒ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๔๔] ทูลกระหม่อมแม่ ขอเสด็จแม่โปรดให้สร้างเป็นสวน<br>
  แล้วให้ปลูกต้นกรรณิการ์ไว้ในเขตนี้<br>
  เมื่อใด ต้นกรรณิการ์เหล่านั้นมีดอกบานสะพรั่ง<br>
  ในคราวหิมะตกแห่งฤดูเหมันต์<br>
  เมื่อนั้น เสด็จแม่พึงรำลึกถึงหม่อมฉันว่า<br>
  ลูกประภาวดีของแม่มีผิวพรรณอย่างนี้<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๔๕] นางกษัตริย์ผู้มีผิวพรรณดังเทพอัปสร<br>
  ซึ่งเป็นพระมารดาของเจ้าหญิงประภาวดีนั้น<br>
  ทอดพระเนตรเห็นดาบและเขียง<br>
  ภายในบุรีของพระเจ้ามัททะ จึงเสด็จลุกขึ้น<br>
  (พระมารดาของพระนางประภาวดี ทรงรำพันว่า)<br>
  [๔๖] ข้าแต่เสด็จพี่มัททะ พระองค์จักทรงประหาร<br>
  พระธิดาเอวบางร่างน้อยซึ่งเป็นที่รู้จักกันเป็นอย่างดี<br>
  ด้วยพระแสงดาบนี้แล้วประทานให้แก่กษัตริย์ทั้งหลายแน่ละหรือ<br>
  [๔๗] ลูกหญิง ลูกไม่ทำตามคำของแม่ผู้หวังประโยชน์<br>
  ลูกนั้นจะมีเลือดโซมกายไปสู่สำนักพญายมในวันนี้<br>
  [๔๘] คนใดแลไม่ทำตามคำของผู้หวังเกื้อกูล<br>
  และบ่งชี้ประโยชน์ทั้งหลาย<br>
  คนนั้นย่อมต้องลำบากอย่างนี้<br>
  และต้องประสบความชั่วร้ายยิ่งกว่า<br>
  [๔๙] ก็ถ้าวันนี้ลูกหญิงมีพระกุมารทรงโฉมงดงาม<br>
  ประดุจฉาบไว้ด้วยทอง เป็นกษัตริย์ทรงกำเนิดกับพระเจ้ากุสะ<br>
  สวมใส่สร้อยสังวาลทองคำประดับแก้วมณี<br>
  ที่หมู่พระญาติทรงบูชาแล้ว<br>
  ก็จะไม่ต้องไปสู่นิเวศน์พญายม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๓ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๕๐] กลองบันลือเสียงสนั่น <br>
  ช้างก็ร้องเสียงดังกึกก้อง<br>
  ในตระกูลแห่งกษัตริย์ทั้งหลาย<br>
  ลูกหญิงเอ๋ย อะไรเล่าจะสุขกว่านั้น<br>
  [๕๑] ม้าศึกคะนองร้องคำรามอยู่ที่พระทวาร<br>
  กุมารร้องรำทำเพลงอยู่<br>
  ในตระกูลแห่งกษัตริย์ทั้งหลาย<br>
  ลูกหญิงเอ๋ย อะไรเล่าจะสุขกว่านั้น<br>
  [๕๒] ตระกูลของกษัตริย์ทั้งหลาย<br>
  มีเสียงร้องดังกึกก้องของเหล่านกยูงและนกกระเรียน<br>
  และมีเสียงร้องเสนาะไพเราะแห่งเหล่านกดุเหว่า<br>
  ลูกหญิงเอ๋ย อะไรเล่าจะสุขกว่านั้น<br>
  (พระมารดาของพระนางประภาวดี ตรัสกับพระนางประภาวดีแล้วตรัสว่า)<br>
  [๕๓] พระเจ้ากุสะพระองค์ใดทรงมีพระปรีชาอันโอฬาร<br>
  ย่ำยีศัตรูปราบปรามแคว้นของพระราชาพระองค์อื่น<br>
  จะพึงปลดเปลื้องพวกเราจากความทุกข์ได้<br>
  พระเจ้ากุสะพระองค์นั้นประทับอยู่ ณ ที่ไหนหนอ<br>
  (พระนางประภาวดีกราบทูลว่า)<br>
  [๕๔] พระเจ้ากุสะพระองค์ใดทรงมีพระปรีชาอันโอฬาร<br>
  ย่ำยีศัตรู ปราบปรามแคว้นของพระราชาพระองค์อื่น<br>
  จักทรงกำจัดกษัตริย์เหล่านั้นทั้งหมดได้<br>
  พระเจ้ากุสะพระองค์นั้นประทับอยู่ ณ ที่นี้ พระเจ้าข้า<br>
  (พระมารดาตรัสว่า)<br>
  [๕๕] เจ้าเป็นบ้าหรือ จึงพูดออกมาเหมือนเด็กไร้เดียงสาพูด<br>
  ถ้าพระเจ้ากุสะพึงเสด็จมา ทำไมพวกเราจะไม่รู้จักพระองค์เล่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๔ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  (พระนางประภาวดีกราบทูลว่า)<br>
  [๕๖] พระเจ้ากุสะคือคนครัวนั่น ทรงหยักรั้งอย่างมั่นคง<br>
  กำลังก้มล้างหม้ออยู่ระหว่างตำหนักเจ้าหญิงทั้งหลาย<br>
  (พระมารดาตรัสบริภาษว่า)<br>
  [๕๗] เจ้าเป็นช่างถาก เป็นหญิงจัณฑาล<br>
  หรือเป็นคนทำลายวงศ์ตระกูล<br>
  เจ้าเกิดในวงศ์ตระกูลของพระเจ้ามัททะ<br>
  ไฉนจึงทำพระสวามีให้เป็นทาส<br>
  (พระนางประภาวดีกราบทูลว่า)<br>
  [๕๘] หม่อมฉันมิใช่ช่างถาก มิใช่หญิงจัณฑาล<br>
  และมิใช่คนทำลายวงศ์ตระกูล ขอทูลกระหม่อมแม่ทรงพระเจริญ<br>
  พระเจ้ากุสะนั้นคือพระราชบุตรของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  (พระนางประภาวดีทรงสรรเสริญพระเกียรติยศของพระเจ้ากุสโพธิสัตว์ว่า)<br>
  [๕๙] พระราชาพระองค์ใดทรงเชื้อเชิญพราหมณ์ ๒๐,๐๐๐ คน<br>
  ให้บริโภคทุกเมื่อ ขอทูลกระหม่อมแม่ทรงพระเจริญ<br>
  พระราชาพระองค์นั้นคือพระโอรสของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  [๖๐] เจ้าพนักงานตระเตรียมช้าง ๒๐,๐๐๐ เชือกไว้ทุกเมื่อ<br>
  เพื่อพระราชาพระองค์ใด ขอทูลกระหม่อมแม่ทรงพระเจริญ<br>
  พระราชาพระองค์นั้นคือพระโอรสของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  [๖๑] เจ้าพนักงานตระเตรียมม้า ๒๐,๐๐๐ ตัวไว้ทุกเมื่อ<br>
  เพื่อพระราชาพระองค์ใด ขอทูลกระหม่อมแม่ทรงพระเจริญ<br>
  พระราชาพระองค์นั้นคือพระโอรสของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๕ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๖๒] เจ้าพนักงานตระเตรียมราชรถ ๒๐,๐๐๐ คันไว้ทุกเมื่อ<br>
  เพื่อพระราชาพระองค์ใด ขอทูลกระหม่อมแม่ทรงพระเจริญ<br>
  พระราชาพระองค์นั้นคือพระโอรสของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  [๖๓] เจ้าพนักงานรีดน้ำนมแม่โค ๒๐,๐๐๐ ตัวไว้ทุกเมื่อ<br>
  เพื่อพระราชาพระองค์ใด ขอทูลกระหม่อมแม่ทรงพระเจริญ<br>
  พระราชาพระองค์นั้นคือพระโอรสของพระเจ้าโอกกากราช<br>
  เสด็จแม่เท่านั้นทรงเข้าพระทัยว่าเป็นทาส<br>
  (พระเจ้ามัททะทรงตำหนิพระธิดาว่า)<br>
  [๖๔] โอ ลูกหญิงผู้โง่เขลา เจ้านั้นชั่วช้าเหลือเกิน<br>
  ที่ไม่บอกถึงองค์กษัตริย์ผู้ทรงพลังมหาศาลดุจพญาช้าง<br>
  แปลงเป็นกบเสด็จมา ณ ที่นี้<br>
  (พระเจ้ามัททะทรงแสดงโทษของพระองค์ว่า)<br>
  [๖๕] ข้าแต่มหาราชผู้จอมทัพ<br>
  ขอพระองค์โปรดงดโทษแก่หม่อมฉัน<br>
  ที่ไม่ทราบว่าทรงปลอมพระองค์เสด็จมา ณ ที่นี้<br>
  (พระเจ้ากุสโพธิสัตว์ตรัสว่า)<br>
  [๖๖] การที่หม่อมฉันเป็นคนครัวนั้นไม่เป็นการปกปิด<br>
  สำหรับคนเช่นหม่อมฉันเลย ข้าแต่พระองค์ผู้สมมติเทพ<br>
  พระองค์ทรงเลื่อมใสหม่อมฉันต่างหาก<br>
  การกระทำผิดของพระองค์ไม่มี<br>
  (พระเจ้ามัททะส่งพระนางประภาวดีไปขอโทษว่า)<br>
  [๖๗] นี่ลูกหญิงผู้โง่เขลา เจ้าจงไปขอให้พระเจ้ากุสะ<br>
  ผู้ทรงพลังมหาศาลทรงงดโทษเสีย<br>
  พระเจ้ากุสะพระองค์นั้นผู้ที่เจ้าให้งดโทษแล้ว<br>
  จะประทานชีวิตให้เจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๖ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๖๘] เจ้าหญิงประภาวดีผู้มีผิวพรรณดุจเทพอัปสร<br>
  ทรงสดับพระดำรัสของพระปิตุราชแล้วทรงซบพระเศียร<br>
  กอดพระบาทพระเจ้ากุสะผู้ทรงพลังมหาศาล<br>
  (พระนางประภาวดีกราบทูลว่า)<br>
  [๖๙] ข้าแต่พระองค์ผู้สมมติเทพ<br>
  ราตรีทั้งหลายเหล่านี้ใดล่วงเลยไป<br>
  ราตรีทั้งหลายเหล่านี้นั้นเว้นจากพระองค์ล่วงเลยไปแล้ว<br>
  หม่อมฉันขอถวายบังคมพระบาทของพระองค์ด้วยเศียรเกล้า<br>
  ข้าแต่พระจอมทัพ ขอพระองค์โปรด<br>
  อย่าทรงกริ้วหม่อมฉันเลย พระเจ้าข้า<br>
  [๗๐] หม่อมฉันขอถวายสัตย์ปฏิญาณต่อพระองค์<br>
  ขอเดชะมหาราช โปรดสดับคำของหม่อมฉัน<br>
  หม่อมฉันจะไม่กระทำความชิงชังต่อพระองค์อีกต่อไป<br>
  [๗๑] ถ้าพระองค์ไม่ทรงโปรดกระทำตาม<br>
  คำของหม่อมฉันผู้ทูลวิงวอนอยู่อย่างนี้<br>
  พระราชบิดาก็จักทรงเข่นฆ่าหม่อมฉัน<br>
  แล้วประทานให้แก่กษัตริย์ทั้งหลาย ณ กาลบัดนี้<br>
  (พระเจ้ากุสโพธิสัตว์ได้สดับดังนั้น จึงตรัสว่า)<br>
  [๗๒] เมื่อพระน้องนางอ้อนวอนอยู่อย่างนี้<br>
  ไฉนพี่จะไม่กระทำตามคำของพระน้องนางเล่า<br>
  แม่ประภาวดีผู้เลอโฉม พระน้องนางอย่าทรงกลัวไปเลย<br>
  พี่ไม่โกรธพระน้องนางหรอก<br>
  [๗๓] พี่ขอให้สัตย์ปฏิญาณต่อพระน้องนาง<br>
  พระราชบุตรีโปรดทรงสดับคำของพี่เถิด<br>
  พี่จะไม่กระทำความชิงชังต่อพระน้องนางอีกต่อไป<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๗ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๗๔] แม่ประภาวดีผู้มีสะโพกผึ่งผาย<br>
  ความจริง พี่สามารถที่จะย่ำยีตระกูลกษัตริย์มัททราชมากมาย<br>
  ให้ย่อยยับแล้วนำพระนางไป แต่เพราะความรักพระนาง<br>
  จึงยอมสู้ทนอดกลั้นความทุกข์อย่างล้นเหลือ<br>
  (พระเจ้ากุสโพธิสัตว์ให้ขัตติยมานะเกิดขึ้น แล้วตรัสว่า)<br>
  [๗๕] ข้าหลวงทั้งหลาย จงตระเตรียมราชรถ<br>
  ที่วิจิตรไปด้วยเครื่องอลังการต่าง ๆ และม้าที่ฝึกฝนดีแล้ว<br>
  ต่อแต่นั้น ท่านทั้งหลายจงดูความเร็วของเรา<br>
  ผู้กำลังกำจัดศัตรูเถิด<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๗๖] หญิงทั้งหลายภายในบุรีของพระเจ้ามัททะ<br>
  พากันมองดูพระเจ้ากุสะนั้น<br>
  กำลังทรงเยื้องกรายดุจราชสีห์ ปรบพระหัตถ์<br>
  เสวยพระกระยาหารเป็นสองเท่า ณ ที่นั้น<br>
  [๗๗] พระเจ้ากุสะเสด็จขึ้นทรงคอช้าง<br>
  และโปรดให้พระนางประภาวดีขึ้นประทับด้วย<br>
  ทรงหยั่งลงสู่สงครามบันลือสีหนาท<br>
  [๗๘] กษัตริย์ทั้งหลายนอกนี้ทรงสดับพระสุรสีหนาท<br>
  ของท้าวเธอผู้ทรงบันลืออยู่<br>
  ถูกความหวาดกลัวต่อพระสุรเสียงของพระเจ้ากุสะคุกคาม<br>
  จึงพากันเสด็จหนีไป<br>
  เหมือนหมู่เนื้อหวาดกลัวต่อเสียงราชสีห์แล้วพากันหนีไป<br>
  [๗๙] กองพลช้าง กองพลม้า กองพลรถ และกองพลราบ<br>
  ถูกความหวาดกลัวต่อพระสุรเสียงของพระเจ้ากุสะคุกคาม<br>
  ต่างพากันฟาดฟันกันเอง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๘ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  [๘๐] ในสงครามสำคัญครั้งนั้น<br>
  ท้าวสักกะจอมเทพได้ทอดพระเนตรเห็นแล้ว<br>
  ทรงมีพระหฤทัยร่าเริงชื่นชมยินดี<br>
  จึงได้พระราชทานแก้วมณีอันไพโรจน์ดวงหนึ่งแด่พระเจ้ากุสะ<br>
  [๘๑] พระราชาพระองค์นั้นครั้นทรงชนะสงครามนั้นแล้ว<br>
  ได้รับพระราชทานแก้วมณีอันไพโรจน์<br>
  ประทับบนคอช้าง เสด็จเลียบบุรีนคร<br>
  [๘๒] ทรงจับเป็นกษัตริย์ทั้ง ๗ พระองค์ แล้วทรงพันธนาการ<br>
  ให้น้อมนำเข้าไปถวายต่อพระสัสสุระ (พ่อตา) ด้วยพระดำรัสว่า<br>
  ข้าแต่พระองค์ผู้สมมติเทพ กษัตริย์เหล่านี้เป็นศัตรูของพระองค์<br>
  [๘๓] พวกศัตรูทั้งหมดที่จะกำจัดพระองค์<br>
  ก็ตกอยู่ในอำนาจของพระองค์แล้ว<br>
  ขอพระองค์ทรงทำตามพระประสงค์เถิด<br>
  จะทรงปล่อยหรือจะทรงประหารกษัตริย์เหล่านั้นก็ตามพระทัยเถิด<br>
  (พระเจ้ามัททะตรัสว่า)<br>
  [๘๔] กษัตริย์เหล่านี้เป็นศัตรูของพระองค์ต่างหาก<br>
  มิใช่เป็นศัตรูของหม่อมฉันเลย<br>
  ข้าแต่มหาราช พระองค์เท่านั้นทรงเป็นใหญ่กว่าหม่อมฉัน<br>
  จะทรงปล่อยหรือจะทรงประหารกษัตริย์เหล่านั้น<br>
  ก็ตามพระทัยเถิด<br>
  (พระเจ้ากุสโพธิสัตว์ตรัสว่า)<br>
  [๘๕] พระธิดาทั้ง ๗ ของพระองค์เหล่านี้ ทรงเลอโฉม<br>
  อุปมาดังเทพกัญญา ขอพระองค์โปรดพระราชทาน<br>
  พระราชธิดาแต่ละพระองค์แด่กษัตริย์เหล่านั้น<br>
  ขอกษัตริย์เหล่านั้นทั้งหมดจงเป็นพระราชบุตรเขยของพระองค์เถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๖๙ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๑.กุสชาดก (๕๓๑)<br>
  (พระเจ้ามัททะตรัสกับพระเจ้ากุสโพธิสัตว์ว่า)<br>
  [๘๖] ข้าแต่มหาราช พระองค์เท่านั้นทรงเป็นใหญ่กว่าหม่อมฉัน<br>
  กว่าธิดาของหม่อมฉันเหล่านั้น และกว่าหม่อมฉันทั้งปวง<br>
  ขอพระองค์ทรงพระราชทานธิดาทั้งหลายของหม่อมฉัน<br>
  แด่กษัตริย์เหล่านั้นตามที่พระองค์ทรงพระประสงค์เถิด<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๘๗] ในกาลนั้น พระเจ้ากุสะ<br>
  ผู้ทรงมีพระสุรเสียงประหนึ่งราชสีห์<br>
  ได้พระราชทานพระธิดาของพระเจ้ามัททะ<br>
  แด่กษัตริย์เหล่านั้นพระนางละองค์<br>
  [๘๘] กษัตริย์ทั้ง ๗ พระองค์ต่างพากันเอิบอิ่มพระทัย<br>
  ด้วยการได้นั้น ทรงมีพระทัยยินดีในพระเจ้ากุสะ<br>
  ผู้มีพระสุรเสียงประหนึ่งราชสีห์<br>
  ต่างฝ่ายต่างเสด็จกลับสู่แคว้นของตนทันที<br>
  [๘๙] ส่วนพระเจ้ากุสะผู้ทรงพลังมหาศาล<br>
  ทรงพาเจ้าหญิงประภาวดีและแก้วมณี<br>
  อันไพโรจน์งดงามเสด็จกลับยังกรุงกุสาวดี<br>
  [๙๐] เมื่อพระราชาและพระราชเทวีทั้ง ๒ พระองค์นั้น<br>
  เสด็จไปในราชรถคันเดียวกัน เสด็จเข้าไปยังกรุงกุสาวดี<br>
  ทรงมีพระฉวีวรรณและพระรูปโฉมทัดเทียมกัน<br>
  มิได้ทรงรุ่งโรจน์ยิ่งกว่ากันและกันเลย<br>
  [๙๑] ในกาลนั้น พระราชมารดาได้ทรงพบ<br>
  พระราชบุตรและพระชายา<br>
  พระบิดาและพระโอรสทั้ง ๒ พระองค์นั้นทรงสมัครสมานกัน<br>
  ครอบครองแผ่นดินกุสาวดีให้รุ่งเรืองแผ่ไพศาลสืบมา<br>
  กุสชาดกที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๐ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  ๒. โสณนันทชาดก (๕๓๒)<br>
  ว่าด้วยโสณนันทดาบส<br>
  (พระเจ้ามโนชะเมื่อทรงพิจารณาดาบสนั้นแล้ว จึงตรัสว่า)<br>
  [๙๒] ท่านเป็นเทวดา คนธรรพ์ เป็นท้าวสักกปุรินททะ<br>
  หรือเป็นมนุษย์ผู้มีฤทธิ์กันแน่หนอ พวกเราจะรู้จักท่านได้อย่างไร<br>
  (นันทบัณฑิตดาบสกราบทูลว่า)<br>
  [๙๓] อาตมภาพไม่ใช่เทวดา ไม่ใช่คนธรรพ์<br>
  แม้ท้าวสักกปุรินททะก็ไม่ใช่<br>
  อาตมภาพเป็นมนุษย์ผู้มีฤทธิ์ ขอถวายพระพร<br>
  ขอพระองค์ทรงทราบอย่างนี้เถิด ภารถมหาบพิตร๑<br>
  (พระเจ้ามโนชะได้สดับดังนั้น จึงตรัสว่า)<br>
  [๙๔] พระคุณเจ้าได้ทำการขวนขวายช่วยเหลือมิใช่น้อยเห็นปานนี้<br>
  เมื่อฝนตก พระคุณเจ้าก็ได้ทำให้ฝนหยุด<br>
  [๙๕] จากนั้นเมื่อลมแรง แดดกล้า พระคุณเจ้าก็ได้ทำเงาอันร่มเย็น<br>
  ต่อมาพระคุณเจ้าก็ได้ทำการป้องกันลูกศรในท่ามกลางศัตรู<br>
  [๙๖] ต่อมาพระคุณเจ้าก็ได้ทำแคว้นให้เจริญรุ่งเรืองแผ่ไพศาล<br>
  และได้นำประชาชนผู้อยู่ในแคว้นเหล่านั้นให้อยู่ในอำนาจของโยม<br>
  ต่อมาก็ได้ทำให้กษัตริย์ ๑๐๑ พระองค์ให้เป็นผู้ติดตามโยม<br>
  [๙๗] โยมมีความพอใจต่อพระคุณเจ้าผู้เจริญ<br>
  พระคุณเจ้าประสงค์สิ่งปลื้มใจอันใด คือ<br>
  ยานพาหนะที่เทียมด้วยช้าง รถเทียมด้วยม้า<br>
  นารีที่ประดับด้วยเครื่องอลังการ<br>
  และหรือนิเวศน์อันรื่นรมย์สำราญ<br>
  ขอพระคุณเจ้าออกปากขอมาเถิด<br>
  โยมขอถวายแด่พระคุณเจ้าผู้เจริญ<br><br>เชิงอรรถ :<br>
  ๑ ภารถมหาบพิตร หมายถึงพระราชาผู้รับภาระปกครองแคว้น, ผู้บริหารราชการแผ่นดิน
  (ขุ.ชา.อ.๗/๙๓/๑๗๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๑ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๙๘] หรือว่าพระคุณเจ้าประสงค์สิ่งใดในแคว้นอังคะก็ตาม<br>
  มคธก็ตาม โยมขอถวายแด่พระคุณเจ้าผู้เจริญ<br>
  หรือพระคุณเจ้าประสงค์แคว้นอัสสกะหรือแคว้นอวันตี<br>
  โยมก็เต็มใจถวายสิ่งนั้นแด่พระคุณเจ้า<br>
  [๙๙] หรือแม้ราชสมบัติกึ่งหนึ่ง<br>
  โยมก็จะถวายแด่พระคุณเจ้าผู้เจริญ<br>
  ถ้าพระคุณเจ้าประสงค์ราชสมบัติ<br>
  นิมนต์แนะนำสิ่งที่พระคุณเจ้าประสงค์มาเถิด<br>
  (นันทบัณฑิตดาบสกราบทูลชี้แจงความประสงค์ของตนว่า)<br>
  [๑๐๐] ราชสมบัติก็ตาม บ้านเมืองก็ตาม<br>
  ทรัพย์สมบัติก็ตาม อาตมภาพไม่ต้องการ<br>
  แม้ถึงชนบทอาตมภาพก็ไม่มีความต้องการ<br>
  [๑๐๑] ในพระราชอาณาจักรของมหาบพิตรผู้เจริญ<br>
  มีอาศรมหลังหนึ่งอยู่ ณ ราวป่า<br>
  บิดามารดาทั้ง ๒ ของอาตมภาพพำนักอยู่ ณ อาศรมนั้น<br>
  [๑๐๒] อาตมภาพไม่ได้ทำบุญในท่านทั้ง ๒<br>
  ผู้เป็นบุรพาจารย์นั้นเลย<br>
  อาตมภาพจะทำการทูลเชิญมหาบพิตรผู้ทรงพระเจริญ<br>
  แล้วจะขอการสังวร (ขอโทษ) กับโสณบัณฑิต<br>
  (พระเจ้ามโนชะตรัสกับนันทบัณฑิตดาบสนั้นว่า)<br>
  [๑๐๓] ท่านพราหมณ์ โยมจะทำตามคำของพระคุณเจ้า<br>
  ตามที่พระคุณเจ้าพูดกับโยม<br>
  แต่เรื่องนั้นพระคุณเจ้าบอกโยมมาเถิดว่า<br>
  ผู้วิงวอนขอร้องมีจำนวนเท่าไร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๒ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  (นันทบัณฑิตดาบสกราบทูลว่า)<br>
  [๑๐๔] คหบดี ชาวชนบทและพราหมณ์มหาศาลกว่าร้อยขึ้นไป<br>
  กษัตริย์ผู้อภิชาติผู้ทรงมีพระอิสริยยศเหล่านี้ทั้งหมด<br>
  และพระองค์ผู้ทรงพระเจริญทรงพระนามว่า พระเจ้ามโนชะ<br>
  ผู้วิงวอนขอร้อง ก็จักเพียงพอ<br>
  (พระเจ้ามโนชะตรัสกับนันทบัณฑิตดาบสว่า)<br>
  [๑๐๕] พนักงานทั้งหลายจงตระเตรียมช้างและม้า<br>
  นายสารถีจงเทียมรถ ท่านทั้งหลายจงถือเอาเครื่องผูก<br>
  จงยกธงขึ้นปักที่แท่นปักธง<br>
  เราจักไปยังอาศรมที่โกสิยดาบสพำนักอยู่<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๑๐๖] ลำดับนั้น พระราชาเสด็จไปพร้อมกับจาตุรงคเสนา<br>
  ได้เสด็จถึงอาศรมอันน่ารื่นรมย์ที่โกสิยดาบสอยู่<br>
  (พระเจ้ามโนชะทรงเห็นโสณดาบสโพธิสัตว์มา จึงตรัสว่า)<br>
  [๑๐๗] หาบของใครผู้จะไปหาบน้ำ ทำด้วยไม้กระทุ่ม<br>
  ไม่ถูกต้องบ่า ลอยขึ้นสู่อากาศ<br>
  (ห่างบ่า)ประมาณ ๔ องคุลี<br>
  (โสณดาบสโพธิสัตว์กราบทูลว่า)<br>
  [๑๐๘] ข้าแต่มหาราช อาตมภาพคือโสณดาบส<br>
  ผู้อดกลั้นประพฤติวัตร ไม่เกียจคร้าน<br>
  เลี้ยงดูมารดาบิดาอยู่ทุกคืนวัน<br>
  [๑๐๙] ขอถวายพระพร พระองค์ผู้เป็นเจ้าแห่งทิศ<br>
  อาตมภาพระลึกถึงอุปการะที่ท่านทั้งสอง<br>
  ได้ทำไว้แล้วในกาลก่อนอยู่เนือง ๆ<br>
  จึงนำเอาผลไม้และเผือกมันในป่ามาเลี้ยงดูมารดาบิดา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๓ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  (พระเจ้ามโนชะทรงประสงค์จะทำความคุ้นเคยกับโสณบัณฑิตดาบส จึงตรัสว่า)<br>
  [๑๑๐] โยมทั้งหลายปรารถนาจะไปยังอาศรมที่โกสิยดาบสอยู่<br>
  พระคุณเจ้าโสณะ นิมนต์พระคุณเจ้า<br>
  กรุณาบอกหนทางแก่พวกโยมด้วย<br>
  พวกโยมจะไปถึงอาศรมได้โดยหนทางใด<br>
  (โสณดาบสโพธิสัตว์กราบทูลว่า)<br>
  [๑๑๑] ขอถวายพระพรพระราชา<br>
  หนทางนี้เป็นทางเดินเท้าสำหรับคนผู้เดียว<br>
  ณ ที่ใด มีป่าสีเขียวครามคล้ายเมฆ<br>
  ดารดาษไปด้วยต้นทองกวาว<br>
  ท่านโกสิยดาบสพำนักอยู่ ณ ป่าแห่งนี้<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๑๑๒] มหาฤๅษี ครั้นกล่าวอย่างนี้แล้ว<br>
  จึงเหาะขึ้นในอากาศพร่ำสอนกษัตริย์ทั้งหลาย<br>
  แล้วรีบด่วนหลีกไปในอากาศ<br>
  [๑๑๓] ปัดกวาดอาศรม ปูลาดอาสนะแล้วเข้าไปยังบรรณศาลา<br>
  บอกกล่าวบิดาให้รู้ตัวว่า<br>
  [๑๑๔] ข้าแต่มหาฤๅษี กษัตริย์ผู้อภิชาติ<br>
  ทรงมีพระอิสริยยศทั้งหลายเหล่านี้<br>
  กำลังเสด็จมา ขอท่านพ่อจงออกไปนั่งนอกอาศรมเถิด<br>
  [๑๑๕] มหาฤๅษีสดับคำของโสณบัณฑิตนั้นแล้ว<br>
  รีบออกจากอาศรม นั่งอยู่ใกล้ประตูอาศรมของตน<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๑๑๖] โกสิยดาบสได้เห็นพระเจ้ามโนชะนั้นมีหมู่กษัตริย์แวดล้อม<br>
  เป็นประดุจกองทัพรุ่งเรืองอยู่ด้วยเดชานุภาพ<br>
  กำลังเสด็จมา จึงได้กล่าวคาถานี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๔ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๑๗] กระบวนกลอง ตะโพน สังข์ บัณเฑาะว์<br>
  และมโหระทึกนำหน้าใครมา ยังพระราชาผู้จอมทัพให้ร่าเริง<br>
  [๑๑๘] ใครมีหน้าผากสวมกรอบอุณหิสทองคำอันหนา<br>
  มีวรรณะประดุจสายฟ้า<br>
  ใครหนอยังหนุ่มแน่นผูกสอดแล่งลูกศร<br>
  รุ่งเรืองอยู่ด้วยสิริกำลังมา<br>
  [๑๑๙] อนึ่ง ใบหน้าของใครงดงามผุดผ่อง<br>
  ดุจทองคำที่ละลายคว้างอยู่ปากเบ้า<br>
  มีสีดังถ่านเพลิงไม้ตะเคียน<br>
  ใครหนอรุ่งเรืองอยู่ด้วยสิริกำลังมา<br>
  [๑๒๐] ฉัตรมีซี่น่ารื่นรมย์ใจ สำหรับกั้นบังแสงอาทิตย์<br>
  เขาประคองกั้นแล้วเพื่อใคร<br>
  ใครหนอรุ่งเรืองอยู่ด้วยสิริกำลังมา<br>
  [๑๒๑] ชนทั้งหลายถือพัดวาลวีชนีเครื่องสูง<br>
  เดินแวดล้อมเรือนร่างของใคร<br>
  ผู้มีบุญอันประเสริฐซึ่งกำลังมาบนคอช้าง<br>
  [๑๒๒] เศวตฉัตร ม้าอาชาไนย และทหารสวมเกราะ<br>
  ของใครเรียงรายอยู่โดยรอบ<br>
  ใครหนอรุ่งเรืองอยู่ด้วยสิริกำลังมา<br>
  [๑๒๓] กษัตริย์ ๑๐๑ พระองค์ผู้ทรงมีพระอิสริยยศ<br>
  กำลังแวดล้อมติดตามใครอยู่โดยรอบ<br>
  ใครหนอรุ่งเรืองอยู่ด้วยสิริกำลังมา<br>
  [๑๒๔] อนึ่ง เสนา ๔ เหล่า คือ กองพลช้าง กองพลม้า<br>
  กองพลรถ และกองพลราบ แวดล้อมตามใครอยู่โดยรอบ<br>
  ใครหนอรุ่งเรืองอยู่ด้วยสิริกำลังมา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๕ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๒๕] เสนาหมู่ใหญ่นั่นของใคร นับไม่ถ้วน<br>
  แวดล้อมติดตามมาข้างหลังประดุจคลื่นแห่งสาคร<br>
  [๑๒๖] พระเจ้ามโนชะผู้เป็นราชาธิราช<br>
  เหมือนพระอินทร์ผู้เป็นเทพเจ้าแห่งเทพทั้งหลาย<br>
  ผู้มีชัยกำลังเสด็จมาสู่อาศรมของท่านผู้ประพฤติพรหมจรรย์<br>
  เพื่อทรงขอขมาโทษแทนนันทดาบส<br>
  [๑๒๗] นั้นเสนาหมู่ใหญ่ของพระองค์นับไม่ถ้วน<br>
  แวดล้อมติดตามมาข้างหลังประดุจคลื่นแห่งสาคร <br>
  [๑๒๘] พระราชาทั้งหลายมีพระวรกายลูบไล้ด้วยจุรณแก่นจันทน์<br>
  ทรงพระภูษากาสิกพัสตร์อันอุดม<br>
  ทุกพระองค์ต่างประนมมือเสด็จเข้าไปหาพระฤๅษี<br>
  (ต่อแต่นั้น พระเจ้ามโนชะตรัสว่า)<br>
  [๑๒๙] พระคุณเจ้าผู้เจริญมีความสุขสำราญดี<br>
  ไม่มีโรคเบียดเ บียนหรือ<br>
  พระคุณเจ้ายังอัตภาพให้เป็นไป<br>
  ด้วยการแสวงหามูลผลาหารหรือ<br>
  เผือก มัน และผลไม้ยังมีอยู่มากหรือ<br>
  [๑๓๐] เหลือบ ยุง และสัตว์เลื้อยคลานมีน้อยหรือ<br>
  ในป่าที่มีเนื้อร้ายอยู่พลุกพล่านไม่มีมาเบียดเบียนหรือ<br>
  (โสณดาบสโพธิสัตว์กราบทูลว่า)<br>
  [๑๓๑] ข้าแต่พระราชา พวกอาตมภาพ<br>
  มีความสุขสำราญดี และไม่มีโรคเบียดเบียน<br>
  อนึ่ง อาตมภาพทั้งหลายยังอัตภาพ<br>
  ให้เป็นไปด้วยการแสวงหามูลผลาหาร<br>
  และเผือก มัน ผลไม้ก็ยังมีมากอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๖ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๓๒] อนึ่ง เหลือบยุงและสัตว์เลื้อยคลานก็มีน้อย<br>
  เนื้อร้ายอยู่พลุกพล่านในป่าก็ไม่มาเบียดเบียนอาตมภาพเลย<br>
  [๑๓๓] หลายปีมาแล้ว อาตมาอยู่ในอาศรมนี้<br>
  ยังไม่รู้จักความอาพาธที่ไม่ทำใจให้รื่นรมย์ซึ่งเกิดขึ้นแล้ว<br>
  [๑๓๔] ข้าแต่มหาราช พระองค์เสด็จมาดีแล้ว มิได้เสด็จมาร้าย<br>
  พระองค์ทรงเป็นใหญ่ เสด็จมาถึงโดยลำดับ<br>
  สิ่งใดที่ทรงพอพระทัย โปรดตรัสบอกสิ่งนั้นเถิด<br>
  [๑๓๕] ข้าแต่พระราชา ผลมะพลับ ผลมะหาด<br>
  ผลมะซาง และผลหมากเม่า มีรสหวานเล็กน้อย<br>
  เชิญพระองค์เลือกเสวยผลดี ๆ เถิด<br>
  [๑๓๖] น้ำดื่มนี้ก็เย็นสนิท ตักมาจากซอกเขา<br>
  มหาบพิตรหากพระองค์ประสงค์ ขอทรงดื่มเถิด<br>
  (พระเจ้ามโนชะตรัสว่า)<br>
  [๑๓๗] สิ่งที่พระคุณเจ้าให้โยมก็รับไว้แล้ว<br>
  พระคุณเจ้าทำให้มีค่าสำหรับคนทุกคน<br>
  ขอพระคุณเจ้าทั้งหลายโปรดเงี่ยโสตสดับ<br>
  คำของนันทดาบสเถิด ท่านจะกล่าว<br>
  [๑๓๘] พวกโยมเป็นบริษัทของนันทดาบส<br>
  พากันมายังสำนักของพระคุณเจ้าผู้เจริญ<br>
  เพื่อจะขอขมาโทษ ขอพระคุณเจ้าผู้เจริญ<br>
  โปรดสดับฟังคำของนันทดาบสและของบริษัทเถิด<br>
  (นันทบัณฑิตเมื่อเจรจากับบริษัทของตน จึงกล่าวว่า)<br>
  [๑๓๙] ชาวชนบทและพราหมณ์มหาศาลกว่าร้อยขึ้นไป<br>
  กษัตริย์ผู้อภิชาติผู้ทรงมีพระอิสริยยศเหล่านี้ทั้งหมด<br>
  และพระราชาผู้เจริญทรงพระนามว่า มโนชะ<br>
  โปรดทรงสดับคำของอาตมภาพสักเล็กน้อย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๗ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๔๐] อนึ่ง ยักษ์ ภูต และเทวดาทั้งหลายในป่า<br>
  ที่พากันมาประชุมอยู่ในอาศรมนี้<br>
  ขอจงฟังคำของข้าพเจ้า<br>
  [๑๔๑] ข้าพเจ้าขอกระทำความนอบน้อมแก่ภูตทั้งหลาย<br>
  แล้วจะกล่าวกับโสณฤๅษีผู้มีวัตรดีงาม<br>
  ข้าพเจ้านั้นชาวโลกสมมติแล้วว่า<br>
  เป็นชาวโกสิยโคตรร่วมกับท่าน<br>
  จึงนับว่าเป็นแขนขวาของท่าน<br>
  [๑๔๒] ข้าแต่ท่านพี่โกสีย์ผู้กล้าหาญ<br>
  เมื่อข้าพเจ้ามีความประสงค์<br>
  จะเลี้ยงดูมารดาและบิดาบังเกิดเกล้าของข้าพเจ้า<br>
  ฐานะนี้ชื่อว่าเป็นบุญ ขอท่านพี่จงอย่าห้ามข้าพเจ้าเลย<br>
  [๑๔๓] แท้จริง การบำรุงมารดาและบิดานั้น<br>
  สัตบุรุษทั้งหลายสรรเสริญแล้ว<br>
  ขอท่านพี่จงสละการบำรุงมารดาบิดานั้นให้ข้าพเจ้าเถิด<br>
  ท่านพี่ได้กระทำกุศลมานานแล้ว<br>
  ด้วยการลุกขึ้นทำกิจวัตรและการบีบนวด<br>
  บัดนี้ ข้าพเจ้าใคร่จะทำบุญในมารดาบิดาทั้งหลายบ้าง<br>
  ขอท่านพี่จงมอบโลกสวรรค์ให้แก่ข้าพเจ้าเถิด<br>
  [๑๔๔] ข้าแต่ท่านพี่ผู้เป็นฤๅษี มนุษย์ทั้งหลายผู้รู้บทแห่งธรรม<br>
  ในธรรมว่า เป็นหนทางแห่งโลกสวรรค์<br>
  เหมือนอย่างท่านพี่รู้ มีอยู่ในบริษัทนี้เหมือนกัน<br>
  [๑๔๕] ท่านโสณบัณฑิตผู้พี่ห้ามข้าพเจ้า<br>
  ผู้จะบำรุงมารดาและบิดาให้มีความสุขด้วยการอุปัฏฐาก<br>
  และการนวดเฟ้น จากบุญนั้น<br>
  ชื่อว่าเป็นคนปิดกั้นหนทางอันประเสริฐ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๘ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  (เมื่อนันทบัณฑิตกล่าวอย่างนี้แล้ว โสณดาบสโพธิสัตว์ประกาศให้ทราบว่า)<br>
  [๑๔๖] ขอถวายพระพรมหาราช กษัตริย์ผู้เจริญทั้งหลาย<br>
  ผู้จะขอขมาโทษแทนน้องชายของอาตมภาพ ขอทรงสดับคำ<br>
  ของอาตมภาพ ผู้ใดยังสกุลวงศ์อันเก่าแก่ให้เสื่อมไป<br>
  ไม่ประพฤติธรรมในบุคคลผู้เจริญในสกุลทั้งหลาย<br>
  ผู้นั้นย่อมเข้าถึงนรก<br>
  [๑๔๗] ขอถวายพระพรพระองค์ผู้เป็นเจ้าแห่งทิศ<br>
  ก็ชนเหล่าใดเป็นผู้ฉลาดในธรรมอันเก่าแก่<br>
  ถึงพร้อมด้วยจารีต<br>
  ชนเหล่านั้นจะไม่ไปสู่ทุคติ<br>
  [๑๔๘] มารดาและบิดา พี่ชายน้องชาย<br>
  พี่สาวน้องสาว เครือญาติและพวกพ้อง<br>
  ชนเหล่านั้นทั้งหมดเป็นภาระของพี่ชายใหญ่<br>
  ขอพระองค์ทรงทราบอย่างนี้เถิด ท่านภารถ<br>
  [๑๔๙] ขอถวายพระพรพระองค์ผู้เป็นจอมทัพ<br>
  อาตมภาพต้องรับภาระอันหนักและไม่ละเลยธรรม<br>
  เหมือนนายเรือต้องรับภาระอันหนัก พยายามนำเรือไป<br>
  เพราะว่าอาตมภาพเป็นพี่ชายใหญ่<br>
  (พระราชาทุกพระองค์ทรงพอพระทัย ทรงชมเชยโสณดาบสโพธิสัตว์ว่า)<br>
  [๑๕๐] เราทั้งหลายได้บรรลุญาณคือปัญญาในความมืด<br>
  ท่านโสณโกสิยฤๅษีผู้เจริญได้แสดงธรรมอย่างชัดแจ้ง<br>
  แก่เราทั้งหลายเหมือนเปลวเพลิงจากไฟป่าในเวลามืดมิด<br>
  [๑๕๑] ดวงอาทิตย์เหล่ากอแห่งวาสุเทพเปล่งรัศมีอุทัยอยู่<br>
  ย่อมส่องแสงให้เห็นรูปทั้งดีทั้งชั่วอย่างแจ่มแจ้งแก่เหล่าสัตว์ฉันใด<br>
  ท่านโสณโกสิยฤๅษีผู้เจริญก็ฉันนั้นเหมือนกัน<br>
  ได้แสดงธรรมอย่างชัดแจ้งแก่เราทั้งหลาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๗๙ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  (ลำดับนั้น นันทบัณฑิตกล่าวว่า)<br>
  [๑๕๒] ถ้าท่านพี่ไม่ยอมรับรู้<br>
  ถึงการประคองอัญชลีของข้าพเจ้าผู้วิงวอนอยู่อย่างนี้<br>
  ข้าพเจ้าจักประพฤติตามท่านพี่ จักตั้งใจปฏิบัติบำรุงท่านพี่<br>
  (โสณดาบสโพธิสัตว์เมื่อจะประกาศคุณของนันทบัณฑิต จึงกล่าวว่า)<br>
  [๑๕๓] นันทะ เธอรู้แจ้งชัดถึงสัทธรรม<br>
  ที่สัตบุรุษทั้งหลายแสดงไว้แล้วอย่างแท้จริง<br>
  เธอเป็นผู้ประเสริฐ มีมารยาทงาม พี่พอใจเธอยิ่งนัก<br>
  [๑๕๔] พี่จะบอกท่านพ่อท่านแม่<br>
  ขอท่านทั้ง ๒ จงฟังคำของข้าพเจ้า<br>
  ภาระนี้เป็นเพียงภาระชั่วครั้งชั่วคราวของข้าพเจ้าหามิได้<br>
  [๑๕๕] นันทดาบส กระทำการขอขมาโทษอ้อนวอนขอกับข้าพเจ้า<br>
  เพื่อบำรุงท่านทั้ง ๒ อันเป็นการอุปัฏฐาก<br>
  ที่นำความสุขมาให้แก่มารดาบิดานั้นบ้าง<br>
  [๑๕๖] บรรดาท่านทั้ง ๒ ผู้สงบ ประพฤติพรหมจรรย์<br>
  ท่านผู้ใดปรารถนา ขอท่านคนหนึ่งจงปรารถนานันทะเถิด<br>
  ขอนันทะจงบำรุงใครคนหนึ่งในท่านทั้ง ๒ ตามต้องการเถิด<br>
  (มารดาของโสณดาบสโพธิสัตว์กล่าวว่า)<br>
  [๑๕๗] โสณะ แม่และพ่ออาศัยเธอ เธออนุญาตแล้ว<br>
  แม่พึงได้จุมพิตนันทะผู้ประพฤติพรหมจรรย์ที่กระหม่อมเถิด<br>
  [๑๕๘] เพราะนานเหลือเกินจึงได้เห็นนันทะ<br>
  หัวใจของแม่ย่อมหวั่นไหว<br>
  เหมือนใบอ่อนของต้นโพธิ์ถูกลมพัดไหวไปมา<br>
  [๑๕๙] เมื่อใดแม่หลับลงฝันเห็นนันทะมา<br>
  แม่ก็เบิกบานดีใจว่า ลูกนันทะของแม่มาแล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๐ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๖๐] แต่เมื่อใดแม่ตื่นขึ้นแล้วไม่เห็นนันทะมา <br>
  ความเศร้าโศกและความเสียใจมิใช่น้อยกลับทับถมโดยยิ่ง<br>
  [๑๖๑] แม่เห็นนันทะกลับมาในวันนี้<br>
  ขอนันทะผู้เป็นที่รักของพ่อแม่จงเข้าไปยังเรือนของพวกเราเถิด<br>
  [๑๖๒] นันทะเป็นลูกสุดที่รักแม้ของบิดา<br>
  นันทะไม่ควรจากเรือนนี้ไปอีก<br>
  พ่อโสณะ ขอนันทะจงได้สิ่งที่ตนปรารถนาเถิด<br>
  ขอนันทะจงบำรุงแม่เถิด<br>
  (โสณดาบสโพธิสัตว์ประกาศพระคุณของมารดาว่า)<br>
  [๑๖๓] พ่อฤๅษี มารดาเป็นผู้อนุเคราะห์ เป็นที่พึ่ง<br>
  และเป็นผู้ให้รส (คือ น้ำนม) แก่พวกเรามาก่อน<br>
  เป็นหนทางแห่งโลกสวรรค์ มารดาปรารถนาเจ้า<br>
  [๑๖๔] พ่อฤๅษี มารดาเป็นผู้ให้รสมาก่อน<br>
  เป็นผู้คุ้มครอง เป็นที่เข้าไปประกอบบุญกุศล<br>
  เป็นหนทางแห่งโลกสวรรค์ มารดาปรารถนาเจ้า<br>
  (โสณดาบสโพธิสัตว์เมื่อจะประกาศว่ามารดาเป็นผู้ทำกิจที่ทำได้ยากที่บุคคล <br>
  อื่นจะทำได้ จึงกล่าวว่า)<br>
  [๑๖๕] มารดาเมื่อหวังผลคือบุตรจึงนอบน้อมเทวดา<br>
  และไต่ถามถึงฤกษ์ ฤดู และปีทั้งหลาย๑<br>
  [๑๖๖] เมื่อมารดานั้นมีระดู การตั้งครรภ์จึงมีได้<br>
  เพราะการตั้งครรภ์นั้น มารดาจึงมีการแพ้ท้อง<br>
  เพราะเหตุนั้น บัณฑิตจึงเรียกท่านว่า สุหทา หญิงผู้มีใจดี๒<br><br>เชิงอรรถ :<br>
  ๑ มารดานอบน้อมเทวดา หมายถึงทำการนอบน้อมคือบนบานต่อเทวดาว่า “ขอลูกจงเกิดขึ้นแก่เรา”<br>
  ถามถึงฤกษ์ ฤดู และปีทั้งหลาย หมายถึงมารดาต้องการทราบว่าบุตรเกิดในฤกษ์ ฤดู และปีใด
  จะ<br>
  มีอายุยืน อายุสั้นอย่างไร (ขุ.ชา.อ. ๘/๑๖๕/๑๙๕-๑๙๖)<br>
  ๒ เมื่อมารดานั้นมีระดู หมายถึงเมื่อต่อมเลือด(ไข่สุก)เกิดแล้ว ระดูไม่มาตามกำหนด
  มารดาได้ชื่อว่า สุหทา<br>
  หญิงผู้มีใจดี (เพราะในเวลานั้นมารดาจะเกิดความรักในบุตรที่เกิดในท้องของตน) (ขุ.ชา.อ.
  ๘/๑๖๖/๑๙๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๑ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๖๗] มารดาประคับประคองครรภ์อยู่หนึ่งปีหรือหย่อนกว่าบ้าง<br>
  แล้วจึงคลอดบุตร เพราะเหตุนั้น มารดานั้นจึงชื่อว่า<br>
  หญิงผู้ให้กำเนิดบุตร เพราะเหตุนั้น บัณฑิตจึงเรียกท่านว่า<br>
  ชเนตตี หญิงผู้ยังบุตรให้เกิด<br>
  [๑๖๘] เมื่อบุตรร้องไห้ มารดาก็ปลอบโยนให้ยินดีได้<br>
  ด้วยน้ำนมบ้าง ด้วยการร้องเพลงกล่อมบ้าง<br>
  ด้วยการกอดไว้แนบอกบ้าง<br>
  เพราะเหตุนั้น บัณฑิตจึงเรียกท่านว่า<br>
  โตเสนตี หญิงผู้ยังบุตรให้ร่าเริงยินดี<br>
  [๑๖๙] จากนั้น เมื่อลมแรงและแดดกล้า<br>
  มารดาก็กระทำความรักอย่างจับใจ<br>
  มองดูบุตรผู้ยังเป็นเด็กอ่อนไร้เดียงสาอยู่<br>
  เพราะเหตุนั้น บัณฑิตจึงเรียกว่า<br>
  โปเสนตี หญิงผู้เลี้ยงดูบุตร<br>
  [๑๗๐] ทรัพย์อันใดที่เป็นทรัพย์ของมารดาก็ดี<br>
  เป็นทรัพย์ของบิดาก็ดี<br>
  แม้ทรัพย์ทั้ง ๒ มารดาก็คุ้มครองรักษาไว้เพื่อบุตรนั้น<br>
  ด้วยหมายใจว่า แม้ทรัพย์ทั้ง ๒ นี้พึงเป็นของบุตรของเรา<br>
  [๑๗๑] มารดาเมื่อให้บุตรสำเหนียกว่า<br>
  อย่างนี้ซิลูก อย่างโน้นซิลูก ย่อมลำบาก<br>
  และทราบว่าบุตรของตนเมื่อถึงคราวเป็นหนุ่ม<br>
  ลุ่มหลงมัวเมาในภรรยาของผู้อื่นอยู่จนดึกดื่นเที่ยงคืน<br>
  ไม่กลับมาในเวลาเย็น ก็ย่อมเดือดร้อน ด้วยประการฉะนี้<br>
  [๑๗๒] บุตรที่มารดาเลี้ยงดูมาแล้วด้วยความลำบากอย่างนี้<br>
  ไม่บำรุงมารดา บุตรคนนั้นชื่อว่า<br>
  ประพฤติผิดในมารดา ย่อมเข้าถึงนรก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๒ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] ๒.โสณนันทชาดก (๕๓๒)<br>
  [๑๗๓] บุตรที่บิดาเลี้ยงดูมาแล้วด้วยความลำบากอย่างนี้<br>
  ไม่บำรุงบิดา บุตรคนนั้นชื่อว่า<br>
  ประพฤติผิดในบิดา ย่อมเข้าถึงนรก<br>
  [๑๗๔] ข้าพเจ้าได้สดับมาว่า แม้ทรัพย์ที่เกิดขึ้น<br>
  แก่บุตรทั้งหลายผู้มีความต้องการทรัพย์ ก็พินาศไปบ้าง<br>
  บุตรนั้นย่อมถึงฐานะอันลำบากบ้าง เพราะไม่บำรุงมารดา<br>
  [๑๗๕] ข้าพเจ้าได้สดับมาว่า แม้ทรัพย์ที่เกิดขึ้น<br>
  แก่บุตรทั้งหลายผู้มีความต้องการทรัพย์ ก็พินาศไปบ้าง<br>
  บุตรนั้นย่อมถึงฐานะอันลำบากบ้าง เพราะไม่บำรุงบิดา<br>
  [๑๗๖] ความเพลิดเพลินยินดี ความรื่นเริงบันเทิงใจ<br>
  และการหัวเราะเล่นหัวกันในกาลทุกเมื่อนั้น<br>
  บัณฑิตผู้รู้แจ้งจะพึงได้เพราะบำรุงมารดา<br>
  [๑๗๗] ความเพลิดเพลินยินดี ความรื่นเริงบันเทิงใจ<br>
  และการหัวเราะเล่นหัวกันในกาลทุกเมื่อนั้น<br>
  บัณฑิตผู้รู้แจ้งจะพึงได้เพราะบำรุงบิดา<br>
  [๑๗๘] สังคหวัตถุ๑ทั้งหลาย คือ<br>
  ๑. ทาน (การให้) ๒. ปิยวาจา (การเจรจาถ้อยคำที่น่ารัก)<br>
  ๓. อัตถจริยา (การประพฤติประโยชน์)<br>
  ๔. สมานัตตตา (ความเป็นผู้มีตนเสมอในธรรมทั้งหลายตาม<br>
  สมควรในที่นั้น ๆ)<br>
  ทั้ง ๔ ประการนี้ยังมีอยู่ในโลกนี้<br>
  เหมือนเพลารถยังมีแก่รถที่กำลังแล่นไป<br><br>เชิงอรรถ :<br>
  ๑ สังคหวัตถุ หมายถึงหลักการสงเคราะห์หรือธรรมเครื่องยึดเหนี่ยวจิตใจกันไว้ได้
  ในที่นี้หมายถึงบุตรพึง<br>
  ปรนนิบัติมารดาบิดาด้วยหลัก ๔ ประการ คือ (๑) ทาน การให้(สิ่งของ)แก่มารดาบิดา
  (๒) เปยยวัชชะ<br>
  พึงเจรจาแต่คำที่น่ารัก (๓) อัตถจริยา พึงประพฤติประโยชน์ด้วยการทำหน้าที่(ของท่าน)ที่เกิดขึ้นให้สำเร็จ<br>
  (๔) สมานัตตตา ความเป็นผู้มีตนเสมอในธรรมทั้งหลายตามสมควร หมายถึงความประพฤติยำเกรงต่อผู้<br>
  ใหญ่ทั้งหลาย (ขุ.ชา.อ. ๘/๑๗๘/๑๙๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๓ }</span></p><hr><p>
  พระสุตตันตปิฎก ขุททกนิกาย ชาดก [๒๐.สัตตตินิบาต] รวมชาดกที่มีในนิบาต<br>
  [๑๗๙] หากว่าสังคหวัตถุเหล่านี้ไม่พึงมีไซร้<br>
  มารดาไม่พึงได้การนับถือหรือการบูชาเพราะเหตุแห่งบุตรเลย<br>
  หรือบิดาไม่พึงได้การนับถือหรือการบูชาเพราะเหตุแห่งบุตรเลย<br>
  [๑๘๐] ก็เพราะบัณฑิตทั้งหลายพิจารณาเห็นสังคหวัตถุเหล่านี้โดยชอบ<br>
  เพราะฉะนั้น จึงบรรลุถึงความเป็นผู้ใหญ่<br>
  ทั้งบัณฑิตเหล่านั้นยังเป็นผู้น่าสรรเสริญอีกด้วย<br>
  [๑๘๑] มารดาและบิดาทั้งหลายบัณฑิตกล่าวว่า<br>
  ๑. เป็นพรหมของบุตร<br>
  ๒. เป็นบุรพาจารย์ของบุตร<br>
  ๓. เป็นผู้ควรของต้อนรับบูชาของบุตร๑<br>
  ๔. เป็นผู้อนุเคราะห์หมู่สัตว์คือบุตร<br>
  [๑๘๒] เพราะเหตุนั้น บัณฑิตพึงนอบน้อมและพึงสักการะ<br>
  มารดาและบิดาทั้ง ๒ นั้นด้วยข้าวและน้ำ<br>
  ด้วยผ้านุ่งผ้าห่มและที่นอน ด้วยการอบตัวและอาบน้ำให้<br>
  และด้วยการล้างเท้าทั้ง ๒ ให้ท่าน<br>
  [๑๘๓] เพราะการบำรุงมารดาและบิดาทั้ง ๒ นั้น<br>
  บัณฑิตทั้งหลายจึงสรรเสริญเขาในโลกนี้ทีเดียว<br>
  เขาตายไปแล้ว ย่อมบันเทิงในสวรรค์ ดังนี้แล<br>
  โสณนันทชาดกที่ ๒ จบ</p>
<p> รวมชาดกที่มีในนิบาตนี้<br>
  ๑. กุสชาดก ๒. โสณนันทชาดก<br>
  สัตตตินิบาตจบ<br><br>เชิงอรรถ :<br>
  ๑ มารดาและบิดาเป็นพรหมของบุตร เพราะเป็นผู้เสมอด้วยพรหม คือ สูงสุด ประเสริฐสุดของบุตร
  เป็น<br>
  บุรพาจารย์ คือ เป็นอาจารย์คนแรกของบุตร เป็นผู้ควรของต้อนรับบูชา คือ สมควรแก่สักการะ<br>
  อย่างใดอย่างหนึ่งของบุตร (ขุ.ชา.อ. ๘/๑๘๑/๑๙๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  ๒๑. อสีตินิบาต<br>
  ๑. จูฬหังสชาดก (๕๓๓)<br>
  ว่าด้วยพญาหงส์ติดบ่วง<br>
  (พญาหงส์โพธิสัตว์เมื่อจะทดลองใจหงส์สุมุขะ จึงกล่าวว่า)<br>
  [๑] ท่านสุมุขะ ฝูงหงส์ไม่เหลียวแล พากันบินหนีไป<br>
  แม้ท่านก็จงหนีไปเถิด อย่ามัวกังวลอยู่เลย<br>
  ความเป็นสหายไม่มีอยู่ในผู้ติดบ่วง<br>
  (หงส์สุมุขะกล่าวว่า)<br>
  [๒] ข้าพระองค์จะหนีไปหรือไม่หนีไปก็ตาม<br>
  เพราะการหนีไปและไม่หนีไปนั้น ข้าพระองค์จะไม่ตายก็หามิได้<br>
  เมื่อพระองค์มีความสุข ข้าพระองค์ได้พึ่งพาอาศัย<br>
  เมื่อพระองค์มีความทุกข์ ข้าพระองค์จะพึงละทิ้งไปได้อย่างไร<br>
  [๓] การตายพร้อมกับพระองค์เท่านั้น<br>
  ประเสริฐกว่าการมีชีวิตอยู่โดยปราศจากพระองค์<br>
  การมีชีวิตโดยปราศจากพระองค์จะประเสริฐอะไร<br>
  [๔] ข้าแต่มหาราช การที่ข้าพระองค์ละทิ้งพระองค์<br>
  ผู้ถึงความทุกข์อย่างนี้ไป นั่นไม่เป็นธรรมเลย<br>
  ข้าแต่พระองค์ผู้เป็นอธิบดีแห่งหมู่วิหค<br>
  ข้าพระองค์ชอบใจคติของพระองค์<br>
  (พญาหงส์โพธิสัตว์กล่าวว่า)<br>
  [๕] คติของเราผู้ติดบ่วงจะเป็นอย่างอื่นไป<br>
  จากโรงครัวใหญ่ได้อย่างไรเล่า<br>
  ท่านมีปัญญาคือความคิดพ้นบ่วงมาแล้ว<br>
  จะพอใจคตินั้นได้อย่างไร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๖] นี่แน่ะพ่อปักษี ท่านเห็นประโยชน์ของเรา ของท่าน<br>
  หรือของญาติทั้งหลายที่เหลืออย่างไร<br>
  ในเมื่อเราทั้ง ๒ จะสิ้นชีวิต<br>
  [๗] พ่อปักษีผู้มีปีกทั้ง ๒ ประดุจทองคำ<br>
  เมื่อท่านสละชีวิต ในเพราะคุณอันประจักษ์เช่นนี้<br>
  ก็เหมือนคนตาบอด ตกอยู่ในความมืดมิด<br>
  จะพึงทำประโยชน์อะไรให้โชติช่วงเล่า<br>
  (หงส์สุมุขะกล่าวตอบว่า)<br>
  [๘] ข้าแต่พระองค์ผู้ประเสริฐกว่าหมู่หงส์<br>
  ทำไมหนอ พระองค์จึงไม่ทรงทราบประโยชน์ในธรรม<br>
  ธรรมที่มีคนบูชา ย่อมชี้ประโยชน์แก่เหล่าสัตว์<br>
  [๙] ข้าพระองค์นั้นมุ่งธรรมอยู่ ได้เห็นประโยชน์อันเกิดขึ้นจากธรรม<br>
  และความภักดีในพระองค์จึงไม่คำนึงถึงชีวิต<br>
  [๑๐] มิตรเมื่อระลึกถึงธรรม<br>
  ไม่พึงทอดทิ้งมิตรในยามอันตรายแม้เพราะเหตุแห่งชีวิต<br>
  นี้เป็นธรรมของสัตบุรุษทั้งหลายโดยแท้<br>
  (พญาหงส์โพธิสัตว์ จึงกล่าวว่า)<br>
  [๑๑] ธรรมนี้ท่านก็ประพฤติแล้ว<br>
  และความภักดีในเราก็ปรากฏชัดแล้ว<br>
  ขอท่านจงทำตามความต้องการของเราเถิด<br>
  เราอนุญาตท่านแล้วจงหนีไป<br>
  [๑๒] ก็แลเมื่อเวลาผ่านพ้นไปแม้อย่างนี้<br>
  ส่วนที่บกพร่องอันใดที่เราได้ทำไว้แล้วแก่หมู่ญาติ<br>
  ส่วนที่บกพร่องนั้นท่านพึงสังวรอย่างยิ่ง<br>
  ให้ถึงพร้อมด้วยปัญญาเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๑๓] เมื่อพญาหงส์ ตัวประเสริฐ ผู้มีความประพฤติเยี่ยงพระอริยะ<br>
  ปรึกษากันอยู่อย่างนี้ ด้วยประการฉะนี้<br>
  นายพรานก็ได้ปรากฏต่อหน้า<br>
  ประดุจพญามัจจุราชปรากฏแก่คนไข้<br>
  [๑๔] นกทั้ง ๒ ผู้เกื้อกูลกันและกันมาสิ้นกาลนานเหล่านั้น<br>
  เห็นศัตรูแล้วก็จับนิ่งเฉยอยู่<br>
  ไม่เคลื่อนไหวไปจากที่จับ<br>
  [๑๕] ส่วนนายพรานศัตรูของนกได้เห็นเหล่าพญาหงส์ธตรัฏฐะ<br>
  กำลังบินขึ้นไปจากที่นั้น ๆ<br>
  จึงได้รีบก้าวเท้าเข้าไปหาพญาหงส์ทั้ง ๒ โดยเร็ว<br>
  [๑๖] ก็นายพรานนั้นครั้นรีบก้าวเท้าเข้าไปใกล้พญาหงส์ทั้ง ๒<br>
  ก้าวเท้าไปก็คิดไปอยู่ว่า ติดหรือไม่ติด<br>
  [๑๗] เห็นหงส์ติดบ่วงจับอยู่เพียงตัวเดียว<br>
  อีกตัวหนึ่งไม่ติด จับอยู่ใกล้ ๆ<br>
  แต่เพ่งมองตัวที่เป็นทุกข์ซึ่งติดบ่วง<br>
  [๑๘] จากนั้น พรานนั้นก็เกิดความสงสัย<br>
  จึงได้ถามหงส์ทั้ง ๒ ตัวซึ่งเป็นหัวหน้าหมู่นก<br>
  มีร่างกายเจริญเติบใหญ่ที่จับอยู่ว่า<br>
  [๑๙] หงส์ตัวที่ติดบ่วงใหญ่ไม่กำหนดทิศทางที่จะบินหนีไป<br>
  พ่อปักษี แต่เจ้าไม่ติดบ่วง<br>
  ยังมีกำลังอยู่ ทำไมจึงไม่บินหนีไป<br>
  [๒๐] หงส์ตัวนี้เป็นอะไรกับเจ้า<br>
  เจ้าพ้นแล้วยังเฝ้าหงส์ตัวที่ติดบ่วงอยู่ใกล้ ๆ<br>
  นกทั้งหลายพากันละทิ้งหนีไป<br>
  ทำไมเจ้าจึงเหลืออยู่แต่ผู้เดียว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  (หงส์สุมุขะตอบว่า)<br>
  [๒๑] นี่ท่านผู้เป็นศัตรูของนก พญาหงส์นั้นเป็นราชาของข้าพเจ้า<br>
  และเป็นเพื่อนเสมอด้วยชีวิตของข้าพเจ้า<br>
  ข้าพเจ้าจักไม่ละทิ้งพระองค์ไป<br>
  จนกว่าวาระแห่งความตายจะมาถึง<br>
  (นายพรานกล่าวว่า)<br>
  [๒๒] ก็ไฉนพญาหงส์นี้จึงไม่เห็นบ่วงที่ดักไว้แล้ว<br>
  ความจริงการรู้ถึงอันตรายเป็นเหตุของคนผู้เป็นใหญ่<br>
  เพราะเหตุนั้นผู้เป็นใหญ่เหล่านั้นควรจะรู้เท่าทันอันตราย<br>
  (หงส์สุมุขะตอบว่า)<br>
  [๒๓] ในกาลใดความเสื่อมย่อมมีเมื่อถึงคราวจะสิ้นชีวิต<br>
  ในกาลนั้นแม้สัตว์จะเข้าใกล้ข่ายและบ่วงก็ไม่รู้<br>
  [๒๔] ท่านผู้มีปัญญามาก ก็แลบ่วงทั้งหลายที่เขาดักไว้<br>
  มีอยู่หลายชนิดด้วยกัน ในเมื่อถึงคราวจะสิ้นชีวิตอย่างนี้<br>
  สัตว์ทั้งหลายย่อมเข้าไปติดบ่วงที่เขาอำพรางดักไว้<br>
  (หงส์สุมุขะเมื่อจะขอชีวิตของพญาหงส์โพธิสัตว์ จึงกล่าวว่า)<br>
  [๒๕] ก็การอยู่ร่วมกับท่านนี้พึงมีความสุขเป็นกำไรหนอ<br>
  อนึ่ง ขอท่านจงอนุญาตให้ข้าพเจ้าทั้ง ๒ ไป<br>
  ขอท่านพึงให้ชีวิตแก่ข้าพเจ้าทั้ง ๒ ด้วยเถิด<br>
  (นายพรานจึงกล่าวว่า)<br>
  [๒๖] ท่านไม่ได้ติดบ่วงของข้าพเจ้า<br>
  และข้าพเจ้าไม่ประสงค์จะฆ่าท่าน<br>
  ท่านจงรีบไปจากที่นี้ตามความปรารถนา<br>
  และจงมีชีวิตอยู่อย่างปราศจากความทุกข์ตลอดกาลนานเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  (หงส์สุมุขะได้กล่าวว่า)<br>
  [๒๗] ข้าพเจ้าไม่ประสงค์อย่างนั้นเลย นอกจากชีวิตของพญาหงส์นี้<br>
  หากท่านยินดีหงส์ตัวเดียว ขอท่านจงปล่อยพญาหงส์นั้น<br>
  และจงกินข้าพเจ้าแทนเถิด<br>
  [๒๘] ข้าพเจ้าทั้ง ๒ มีทรวดทรงสัณฐานและวัยเสมอกัน<br>
  ท่านจะไม่มีรายได้ลดค่าลงเลย<br>
  ขอท่านจงพอใจด้วยการแลกเปลี่ยนอย่างนี้<br>
  [๒๙] เชิญเถิดเชิญท่านไตร่ตรองเรื่องนั้นดูให้ดี<br>
  บรรดาข้าพเจ้าทั้ง ๒ ขอท่านจงมีความพอใจ<br>
  ท่านจงใช้บ่วงผูกข้าพเจ้าไว้ก่อน<br>
  จงปล่อยพญานกไปในภายหลัง<br>
  [๓๐] อนึ่ง เมื่อท่านกระทำตามคำขอร้อง<br>
  รายได้ของท่านก็จะมีเท่าเดิมด้วย<br>
  และท่านจะพึงมีไมตรีกับเหล่าพญาหงส์ธตรัฏฐะไปตลอดชีวิต<br>
  (นายพรานเมื่อจะยกพญาหงส์โพธิสัตว์ให้เป็นรางวัลแก่หงส์สุมุขะ จึงกล่าวว่า)<br>
  [๓๑] ขอมิตรอำมาตย์ข้าทาสบริวารบุตรภรรยา<br>
  และพวกพ้องเผ่าพันธุ์ทั้งหลายหมู่ใหญ่<br>
  จงเห็นพญาหงส์ผู้พ้นไปแล้วจากที่นี้เพราะท่านเถิด<br>
  [๓๒] ก็บรรดามิตรทั้งหลายเป็นอันมาก<br>
  มิตรทั้งหลายเช่นกับท่านผู้เป็นเพื่อนร่วมชีวิต<br>
  ของพญาหงส์ธตรัฏฐะเหล่านั้นไม่มีอยู่ในโลกนี้<br>
  [๓๓] ข้าพเจ้ายอมปล่อยสหายของท่าน<br>
  ขอพญาหงส์จงบินตามท่านไป<br>
  ท่านทั้ง ๒ จงรีบไปจากที่นี้ตามความปรารถนา<br>
  จงรุ่งเรืองอยู่ในท่ามกลางแห่งญาติเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๘๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  (พระศาสดาเมื่อจะทรงประกาศข้อความนั้น จึงตรัสว่า) <br>
  [๓๔] หงส์สุมุขะผู้มีความเคารพต่อผู้เป็นนายนั้น<br>
  มีความปลื้มใจเพราะพญาหงส์ผู้เป็นนายพ้นจากบ่วงแล้ว<br>
  เมื่อจะกล่าววาจาอันระรื่นหู จึงกล่าวว่า<br>
  [๓๕] นายพราน วันนี้ข้าพเจ้ายินดีเบิกบานใจ<br>
  เพราะได้เห็นพญานกพ้นจากบ่วงแล้วฉันใด<br>
  ขอท่านจงยินดีเบิกบานใจพร้อมกับหมู่ญาติทั้งปวงฉันนั้นเถิด<br>
  (พญาหงส์สุมุขะกล่าวกับนายพรานว่า)<br>
  [๓๖] มาเถิด ข้าพเจ้าจะบอกท่านโดยวิธีที่ท่านจะได้ลาภ<br>
  พญาหงส์ธตรัฏฐะนี้มิได้มุ่งร้ายอะไรต่อท่านเลย<br>
  [๓๗] ท่านจงรีบนำข้าพเจ้าทั้ง ๒<br>
  ซึ่งจับอยู่ที่หาบทั้ง ๒ ข้างเป็นปกติ ไม่ถูกผูกมัด<br>
  ภายในเมืองแล้วแสดงต่อพระราชาว่า<br>
  [๓๘] ข้าแต่มหาราช พญาหงส์ธตรัฏฐะทั้ง ๒ นี้<br>
  เป็นอธิบดีแห่งหงส์ หงส์นี้เป็นราชาแห่งหงส์ทั้งหลาย<br>
  ส่วนอีกตัวหนึ่งนี้เป็นเสนาบดี<br>
  [๓๙] พระราชาผู้ทรงเป็นนราธิบดีทอดพระเนตรเห็นพญาหงส์นี้แล้ว<br>
  จะทรงปรีดา ปลาบปลื้ม พอพระทัย<br>
  จะพระราชทานพระราชทรัพย์ให้ท่าน<br>
  เป็นจำนวนมากอย่างไม่ต้องสงสัย<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๔๐] นายพรานได้สดับคำของหงส์สุมุขะนั้นแล้ว<br>
  ได้จัดแจงกิจการงานให้สำเร็จเรียบร้อยแล้ว<br>
  รีบไปยังภายในเมือง ได้แสดงหงส์ทั้ง ๒ ซึ่งจับอยู่<br>
  ที่หาบทั้ง ๒ ข้างเป็นปกติ ไม่ถูกผูกมัดแด่พระราชาว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๔๑] ข้าแต่มหาราช พญาหงส์ธตรัฏฐะทั้งหลายเหล่านี้<br>
  เป็นอธิบดีแห่งหงส์ หงส์ตัวนี้เป็นราชาแห่งหงส์ทั้งหลาย<br>
  ส่วนอีกตัวหนึ่งนี้เป็นเสนาบดี<br>
  (พระราชารับสั่งถามว่า)<br>
  [๔๒] ก็วิหคเหล่านี้ตกอยู่ในเงื้อมมือของเจ้าได้อย่างไร<br>
  เจ้าเป็นพรานจับวิหคที่เป็นใหญ่กว่าวิหคทั้งหลาย<br>
  มาในที่นี้ได้อย่างไร<br>
  (นายพรานกราบทูลว่า)<br>
  [๔๓] ข้าแต่พระองค์ผู้เป็นใหญ่แห่งชน<br>
  บ่วงเหล่านี้ข้าพระองค์ได้วางไว้ที่เปือกตมทั้งหลาย<br>
  ซึ่งเป็นสถานที่ที่ข้าพระองค์เข้าใจว่า<br>
  เป็นสถานที่ประชุมแห่งนก<br>
  เป็นสถานที่ปลิดชีวิตนกทั้งหลาย<br>
  [๔๔] พญาหงส์เข้ามาใกล้บ่วงเช่นนั้นแล้วก็ไม่รู้<br>
  ส่วนนกตัวนี้ไม่ได้ติดบ่วง แต่จับอยู่ใกล้ ๆ พญาหงส์นั้น<br>
  ได้พูดกับข้าพระองค์<br>
  [๔๕] วิหคผู้ประกอบแล้วในธรรม<br>
  เมื่อบากบั่นในประโยชน์ของผู้เป็นนาย<br>
  ได้ประกาศภาวะอันอุดมซึ่งคนผู้มิใช่อริยะกระทำได้ยาก<br>
  [๔๖] วิหคนี้ยังควรที่จะมีชีวิตอยู่ แต่กลับสละชีวิตของตนเอง<br>
  จับอยู่อย่างไม่ทอดถอนท้อแท้ใจ<br>
  วิงวอนร้องขอชีวิตของผู้เป็นนาย<br>
  [๔๗] ข้าพระองค์สดับคำของวิหคนั้นแล้วจึงกลับเลื่อมใส<br>
  จากนั้นจึงได้ปลดปล่อยพญาหงส์จากบ่วง<br>
  และอนุญาตให้ไปได้ตามสบาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๔๘] หงส์สุมุขะนั้นมีความเคารพต่อผู้เป็นนาย<br>
  มีความปลื้มใจเพราะพญาหงส์ผู้เป็นนายพ้นจากบ่วง<br>
  เมื่อจะกล่าววาจาอันระรื่นหู จึงได้กล่าวว่า<br>
  [๔๙] นายพราน วันนี้ข้าพเจ้ายินดีเบิกบานใจ<br>
  เพราะได้เห็นพญานกพ้นจากบ่วงแล้วฉันใด<br>
  ขอท่านจงยินดีเบิกบานใจพร้อมกับหมู่ญาติทั้งปวงฉันนั้นเถิด<br>
  [๕๐] มาเถิด ข้าพเจ้าจะบอกท่านโดยวิธีที่ท่านจะได้ลาภ<br>
  พญาหงส์ธตรัฏฐะนี้มิได้มุ่งร้ายอะไรต่อท่านเลย<br>
  [๕๑] ท่านจงรีบนำข้าพเจ้าทั้ง ๒<br>
  ซึ่งจับอยู่ที่หาบทั้ง ๒ ข้างเป็นปกติ ไม่ถูกผูกมัด<br>
  ไปภายในเมืองแล้วแสดงต่อพระราชาว่า<br>
  [๕๒] ข้าแต่มหาราช พญาหงส์ธตรัฏฐะทั้ง ๒ นี้<br>
  เป็นอธิบดีแห่งหงส์ หงส์นี้เป็นราชาแห่งหงส์ทั้งหลาย<br>
  ส่วนอีกตัวหนึ่งนี้เป็นเสนาบดี<br>
  [๕๓] พระราชาผู้ทรงเป็นนราธิบดีทอดพระเนตรเห็นพญาหงส์นี้แล้ว<br>
  จะทรงปรีดา ปลาบปลื้ม พอพระทัย<br>
  จะพระราชทานพระราชทรัพย์ให้ท่าน<br>
  เป็นจำนวนมากอย่างไม่ต้องสงสัย<br>
  [๕๔] หงส์ทั้ง ๒ เหล่านี้ข้าพระองค์นำมา<br>
  ตามคำของหงส์สุมุขะนั้น ด้วยประการฉะนี้<br>
  ความจริง ข้าพระองค์ได้อนุญาต<br>
  ให้หงส์ทั้ง ๒ เหล่านี้อยู่ที่สระนั้นตามเดิม<br>
  [๕๕] ก็สุมุขพญาปักษีทิชาชาติตัวนี้นั้น<br>
  เป็นหงส์ประกอบอยู่ในธรรมอย่างยิ่ง<br>
  แม้ตกอยู่ในเงื้อมมือของศัตรูอย่างนี้<br>
  ก็ยังทำนายพรานเช่นข้าพระองค์ให้เกิดความอ่อนโยนได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๕๖] ข้าแต่พระองค์ผู้เป็นอธิบดีแห่งมนุษย์<br>
  ก็ในบ้านพรานนกทุกแห่งข้าพระองค์มิได้เห็น<br>
  เครื่องบรรณาการอย่างอื่นเหมือนเช่นนี้สำหรับพระองค์เลย<br>
  ขอพระองค์โปรดทอดพระเนตรเครื่องบรรณาการนั้นเถิด<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๕๗] พญาหงส์ครั้นเห็นพระราชาประทับนั่ง<br>
  บนตั่งทองคำอันสวยงาม<br>
  เมื่อจะกล่าววาจาอันระรื่นหู จึงกล่าวว่า<br>
  [๕๘] พระองค์ผู้ทรงพระเจริญ ทรงสุขสำราญดีอยู่หรือ<br>
  ไม่มีโรคเบียดเบียนหรือ<br>
  แคว้นอันมั่งคั่งนี้พระองค์ทรงปกครองโดยธรรมหรือ<br>
  (พระราชาตรัสตอบว่า)<br>
  [๕๙] เราสุขสำราญดีพญาหงส์ และไม่มีโรคเบียดเบียน<br>
  อนึ่ง แคว้นอันมั่งคั่งนี้เราก็ปกครองโดยธรรม<br>
  (พญาหงส์โพธิสัตว์ทูลถามว่า)<br>
  [๖๐] โทษบางสิ่งบางอย่างในหมู่อำมาตย์ของพระองค์ไม่มีหรือ<br>
  อนึ่ง อำมาตย์เหล่านั้นไม่กังวลถึงชีวิต<br>
  ในเพราะราชกิจอันเป็นประโยชน์ต่อพระองค์หรือ<br>
  (พระราชาตรัสตอบว่า)<br>
  [๖๑] โทษบางสิ่งบางอย่างในหมู่อำมาตย์ของเราก็ไม่มี<br>
  อนึ่ง แม้อำมาตย์เหล่านั้นก็ไม่กังวลถึงชีวิต<br>
  ในเพราะราชกิจอันเป็นประโยชน์ต่อเราเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  (พญาหงส์โพธิสัตว์ทูลถามว่า)<br>
  [๖๒] พระราชเทวีผู้มีพระชาติเสมอกับพระองค์<br>
  ทรงเชื่อฟัง ตรัสพระวาจาอ่อนหวานน่ารัก<br>
  ทรงมีพระโอรสประกอบด้วยพระรูปโฉมและอิสริยยศ<br>
  ทรงคล้อยตามพระอัธยาศัยของพระองค์หรือ<br>
  (พระราชาตรัสตอบว่า)<br>
  [๖๓] ก็พระเทวีผู้มีพระชาติเสมอกับเรา<br>
  เชื่อฟัง กล่าววาจาอ่อนหวานน่ารัก<br>
  มีพระโอรสประกอบด้วยพระรูปโฉมและอิสริยยศ<br>
  ยังคล้อยตามอัธยาศัยของเราอยู่<br>
  [๖๔] ท่านผู้เจริญตกอยู่ในเงื้อมมือของศัตรูผู้ร้ายกาจนั้น<br>
  ถึงความลำบากมากเพราะอันตรายเบื้องต้นนั้นหรือ<br>
  [๖๕] นายพรานได้วิ่งเข้าไปใช้ท่อนไม้โบยตีท่านหรือ<br>
  เพราะคนต่ำทรามเหล่านี้จะมีปกติเป็นอย่างนี้ในขณะนั้น<br>
  (พญาหงส์โพธิสัตว์กราบทูลว่า)<br>
  [๖๖] ขอเดชะมหาราช ในคราวมีอันตรายอย่างนี้<br>
  ความปลอดภัยได้มีแล้ว ด้วยว่านายพรานผู้นี้<br>
  หาได้ดำเนินการบางสิ่งบางอย่าง<br>
  ในข้าพระองค์ทั้ง ๒ เหมือนศัตรูไม่<br>
  [๖๗] นายพรานค่อย ๆ ก้าวเข้าไปหาและได้ปราศรัยขึ้นก่อน<br>
  ในกาลนั้นสุมุขบัณฑิตผู้นี้แหละได้กล่าวตอบ<br>
  [๖๘] นายพรานสดับคำของสุมุขวิหคนั้นแล้วจึงกลับเลื่อมใส<br>
  จากนั้นจึงได้ปลดปล่อยข้าพระองค์จากบ่วง<br>
  และอนุญาตให้ไปได้ตามสบาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๖๙] ก็การมาสู่สำนักของพระองค์ผู้ทรงพระเจริญนี้<br>
  สุมุขวิหคนั่นแหละปรารถนาทรัพย์เพื่อนายพรานผู้นี้<br>
  ได้คิดแล้วเพื่อประโยชน์แก่เขา<br>
  (พระราชาตรัสว่า)<br>
  [๗๐] ก็การมาของท่านผู้เจริญนี้เป็นการมาดีแล้วทีเดียว<br>
  และเราก็ยินดีเพราะได้เห็นท่าน<br>
  อนึ่ง แม้นายพรานนี้จะได้ทรัพย์เครื่องปลื้มใจจำนวนมาก<br>
  ตามที่ตนปรารถนา<br>
  (พระศาสดาเมื่อจะทรงเผยข้อความนั้น จึงตรัสว่า)<br>
  [๗๑] พระราชาผู้เป็นอธิบดีแห่งมนุษย์<br>
  ทรงยังนายพรานให้อิ่มเอมใจด้วยโภคะทั้งหลายแล้ว<br>
  เมื่อจะตรัสวาจาอันระรื่นหู จึงตรัสกับพญาหงส์ว่า<br>
  [๗๒] ได้ยินว่า อำนาจของเราผู้ทรงธรรม<br>
  ย่อมเป็นไปในที่มีประมาณเล็กน้อย<br>
  ความเป็นใหญ่ในที่ทั้งปวงจงมีแก่ท่าน<br>
  ขอท่านจงปกครองตามความปรารถนาเถิด<br>
  [๗๓] อนึ่ง สิ่งอื่นใดย่อมเข้าไปสำเร็จเพื่อประโยชน์<br>
  แก่การต้านทานหรือเพื่อการเสวยราชสมบัติได้<br>
  สิ่งนั้นซึ่งเป็นทรัพย์เครื่องปลื้มใจเราขอยกให้ท่าน<br>
  และขอสละอิสริยยศให้แก่ท่านด้วย<br>
  (พระราชาเมื่อจะทรงสนทนากับหงส์สุมุขะ จึงตรัสว่า)<br>
  [๗๔] ก็ถ้าว่าหงส์สุมุขะผู้เป็นบัณฑิตถึงพร้อมด้วยปัญญานี้<br>
  จะพึงเจรจากับเราตามความปรารถนาบ้าง<br>
  ข้อนั้นจะพึงเป็นที่รักยิ่งแห่งเรา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  (หงส์สุมุขะกราบทูลว่า)<br>
  [๗๕] ข้าแต่มหาราช นัยว่า<br>
  ข้าพระองค์เหมือนกับพญาช้างเข้าไประหว่างซอกหิน<br>
  ไม่อาจจะพูดสอดแทรกขึ้นได้ นั้นไม่ใช่วินัยของข้าพระองค์<br>
  [๗๖] พญาหงส์นั้นเป็นผู้ประเสริฐกว่าข้าพระองค์ทั้งหลาย<br>
  ส่วนพระองค์ก็เป็นผู้สูงสุด เป็นพระเจ้าแผ่นดิน<br>
  เป็นยอดแห่งมนุษย์ พระองค์ทั้ง ๒<br>
  เป็นผู้อันข้าพระองค์พึงบูชาด้วยเหตุเป็นอันมาก<br>
  [๗๗] ข้าแต่พระองค์ผู้เป็นอธิบดีแห่งมนุษย์<br>
  เมื่อพระองค์ทั้ง ๒ กำลังตรัสปราศรัยกันอยู่<br>
  เมื่อการวินิจฉัยกำลังเป็นไปอยู่ ข้าพระองค์ผู้เป็นคนรับใช้<br>
  จึงไม่ควรที่จะพูดสอดแทรกขึ้นในระหว่าง<br>
  (พระราชาสดับคำของหงส์สุมุขะแล้วดีพระทัย จึงตรัสว่า)<br>
  [๗๘] ได้ยินว่า โดยธรรมดานายพรานกล่าวว่า<br>
  นกนี้เป็นบัณฑิต<br>
  ความจริง นัยเช่นนี้ไม่พึงมีแก่บุคคลผู้มิได้อบรมตนเลย<br>
  [๗๙] บุคคลผู้มีปกติเลิศอย่างนี้ เป็นสัตว์อุดมอย่างนี้<br>
  เท่าที่เราเห็นมามีอยู่ แต่เราหาเห็นสัตว์อื่นเช่นนี้ไม่<br>
  [๘๐] เรายินดีต่อท่านทั้ง ๒ โดยปกติ<br>
  และยินดีด้วยการกล่าวถ้อยคำอันไพเราะของท่านทั้งสอง<br>
  อนึ่ง ความพอใจของเราอีกอย่างหนึ่ง<br>
  นั่นคือการที่เราพึงเห็นท่านทั้ง ๒ เป็นเวลานาน<br>
  (พญาหงส์โพธิสัตว์เมื่อจะสรรเสริญพระราชา จึงกราบทูลว่า)<br>
  [๘๑] กิจอันใดที่บุคคลพึงกระทำในมิตรผู้สูงศักดิ์<br>
  กิจอันนั้นพระองค์ทรงกระทำแล้วในข้าพระองค์ทั้ง ๒<br>
  เพราะความภักดีต่อพระองค์ที่มีอยู่ในข้าพระองค์ทั้งหลาย<br>
  ข้าพระองค์จึงมีความภักดีต่อพระองค์โดยไม่ต้องสงสัย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๑.จูฬหังสชาดก (๕๓๓)<br>
  [๘๒] ส่วนทางโน้น ความทุกข์คงเกิดขึ้นแล้ว<br>
  ในหมู่หงส์จำนวนมากเป็นแน่<br>
  เพราะมิได้พบเห็นข้าพระองค์ทั้ง ๒<br>
  ในระหว่างแห่งหมู่ญาติเป็นอันมาก<br>
  [๘๓] ข้าแต่พระองค์ผู้ทรงย่ำยีข้าศึก<br>
  พวกข้าพระองค์ได้รับอนุมัติจากพระองค์แล้ว<br>
  จะขอกระทำประทักษิณพระองค์แล้วไปพบเห็นหมู่ญาติ<br>
  เพื่อกำจัดความโศกของหงส์เหล่านั้น<br>
  [๘๔] ข้าพระองค์ได้ประสบปีติอันไพบูลย์<br>
  เพราะได้มาเฝ้าพระองค์ผู้เจริญแน่แท้<br>
  อนึ่ง ความคุ้นกับหมู่ญาติแม้นี้ก็พึงมีประโยชน์ใหญ่หลวง<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๘๕] พญาหงส์ธตรัฏฐะครั้นกราบทูลคำนี้กับนราธิบดีแล้ว<br>
  อาศัยการบินเร็วอย่างสุดกำลัง ได้เข้าไปหาหมู่ญาติแล้ว<br>
  [๘๖] หงส์ทั้งหลายเห็นพญาหงส์ทั้ง ๒ นั้น<br>
  มาถึงโดยลำดับอย่างปลอดภัย<br>
  ต่างพากันส่งเสียงว่าเกก ๆ ได้เกิดสำเนียงเสียงดังเจี๊ยวจ๊าว<br>
  [๘๗] หงส์เหล่านั้นผู้มีความเคารพต่อผู้เป็นนาย<br>
  พากันปลาบปลื้มใจเพราะพญาหงส์ผู้เป็นนายพ้นจากบ่วง<br>
  จึงพากันแวดล้อมอยู่โดยรอบ หงส์ทั้งหลายได้ที่พึ่งแล้ว<br>
  (พระศาสดาตรัสพระคาถาสุดท้ายว่า)<br>
  [๘๘] ประโยชน์ทั้งปวงของบุคคลผู้มีกัลยาณมิตร<br>
  ย่อมสำเร็จผลเป็นความสุขความเจริญ<br>
  เหมือนพญาหงส์ธตรัฏฐะทั้ง ๒ ได้อยู่ใกล้หมู่ญาติฉะนั้น<br>
  จูฬหังสชาดกที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  ๒. มหาหังสชาดก (๕๓๔)<br>
  ว่าด้วยพญาหงส์ติดบ่วง<br>
  (พญาหงส์โพธิสัตว์ได้กล่าว ๓ คาถาว่า)<br>
  [๘๙] สุมุขะ พ่อเนื้อเหลือง ผู้มีผิวพรรณประดุจทองคำ<br>
  หงส์ทั้งหลายหวั่นไหวต่อภัยอันตราย<br>
  จึงพากันบินหนีไป<br>
  ท่านจงหลีกหนีไปตามความปรารถนาเถิด<br>
  [๙๐] หมู่ญาติทั้งหลายละทิ้งเรา<br>
  ผู้ติดบ่วงไว้เพียงลำพัง<br>
  ไม่มีความเยื่อใย พากันบินหนีไป<br>
  ทำไมจึงเหลือท่านอยู่ตัวเดียวเล่า<br>
  [๙๑] บินขึ้นไปเถิด ท่านผู้ประเสริฐกว่าหมู่หงส์<br>
  ความเป็นสหายไม่มีในผู้ติดบ่วง<br>
  ท่านอย่าทำความไม่มีทุกข์ให้เสื่อมไปเลย<br>
  จงหนีไปตามความปรารถนาเถิด สุมุขะ<br>
  (หงส์สุมุขะได้ฟังดังนั้น จึงได้กล่าวว่า)<br>
  [๙๒] ข้าแต่ท้าวธตรัฏฐะ ข้าพระองค์<br>
  แม้จะมีทุกข์เป็นเบื้องหน้าก็ไม่ละทิ้งพระองค์ไป<br>
  ความเป็นหรือความตายของข้าพระองค์<br>
  จักมีพร้อมกับพระองค์<br>
  [๙๓] ข้าแต่ท้าวธตรัฏฐะ ข้าพระองค์<br>
  แม้จะมีทุกข์เป็นเบื้องหน้าก็ไม่ละทิ้งพระองค์ไป<br>
  พระองค์ไม่ควรจะชักชวนให้ข้าพระองค์<br>
  ประกอบกรรมที่บุคคลผู้ไม่ประเสริฐประกอบกันเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๙๔] ข้าแต่พระองค์ผู้ประเสริฐสูงสุดกว่าฝูงหงส์<br>
  ข้าพระองค์เป็นเด็กรุ่นเดียวกับพระองค์๑<br>
  เป็นเพื่อนของพระองค์ ดำรงอยู่ในจิตใจของพระองค์<br>
  ข้าพระองค์เป็นที่รู้จักกันดีว่าเป็นเสนาบดีของพระองค์<br>
  [๙๕] ข้าพระองค์ไปจากที่นี้แล้ว<br>
  จักอธิบายในท่ามกลางหมู่ญาติได้อย่างไร<br>
  ข้าแต่พระองค์ผู้ประเสริฐ<br>
  ข้าพระองค์ละทิ้งพระองค์จากที่นี้ไปแล้ว<br>
  จะชี้แจงกับฝูงหงส์เหล่านั้นได้อย่างไร<br>
  ข้าพระองค์ยอมสละชีวิตทิ้งไว้ในที่นี้<br>
  จะไม่พยายามทำกรรมอันไม่ประเสริฐ<br>
  (พญาหงส์โพธิสัตว์เมื่อจะสรรเสริญคุณของหงส์สุมุขะ จึงกล่าวว่า)<br>
  [๙๖] สุมุขะ การที่ท่านไม่พยายามที่จะทอดทิ้งเรา<br>
  ผู้เป็นทั้งนาย เป็นทั้งเพื่อน<br>
  ชื่อว่าดำรงอยู่ในทางของพระอริยะ<br>
  นั้นเป็นธรรมของโบราณกบัณฑิต<br>
  [๙๗] ก็แลเมื่อเราเห็นท่าน ก็ไม่เกิดความสะดุ้งกลัวเลย<br>
  แต่ท่านจะประสบอันตรายเหมือนชีวิตของเราที่เป็นอยู่ในขณะนี้<br>
  (พระบรมศาสดาเมื่อจะทรงประกาศข้อความนั้น จึงตรัสว่า)<br>
  [๙๘] เมื่อพญาหงส์ทั้ง ๒ ผู้ประเสริฐมีความประพฤติเยี่ยงพระอริยะ<br>
  กล่าวปรึกษากันอยู่อย่างนี้ ด้วยประการฉะนี้<br>
  นายพรานถือท่อนไม้กระชับมั่นรีบด่วนเข้ามาถึงตัว<br><br>เชิงอรรถ :<br>
  ๑ เด็กรุ่นเดียวกับพระองค์ หมายถึงถือปฏิสนธิวันเดียวกัน ออกจากไข่ในวันเดียวกัน
  และเจริญเติบโตมา<br>
  ด้วยกัน (ขุ.ชา.อ. ๘/๙๔/๒๓๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๙๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๙๙] หงส์สุมุขะครั้นเห็นนายพรานกำลังเดินเข้ามา<br>
  จึงจับอยู่เบื้องหน้าพญาหงส์<br>
  เมื่อจะปลอบพญาหงส์ผู้หวาดกลัวให้เบาใจ<br>
  จึงได้กล่าวขึ้นด้วยเสียงอันดังว่า<br>
  [๑๐๐] อย่าทรงกลัวเลย พระองค์ผู้ประเสริฐ<br>
  ด้วยว่า คนทั้งหลายเช่นกับพระองค์หากลัวไม่<br>
  ข้าพระองค์จักประกอบความเพียรอันเนื่องด้วยธรรมอันสมควร<br>
  ด้วยความเพียรอันผ่องแผ้วนั้น<br>
  พระองค์จักพ้นจากบ่วงโดยเร็วพลัน<br>
  (พระบรมศาสดาตรัสว่า)<br>
  [๑๐๑] นายพรานได้สดับคำสุภาษิตของหงส์สุมุขะนั้น<br>
  ก็มีโลมชาติชูชัน จึงได้น้อมอัญชลีต่อหงส์สุมุขะนั้น<br>
  ด้วยกล่าวว่า<br>
  [๑๐๒] เราไม่เคยได้ยินหรือเคยได้เห็นนกพูดภาษาคนได้<br>
  นกพูดถ้อยคำอันประเสริฐ เปล่งวาจาภาษามนุษย์ได้<br>
  [๑๐๓] หงส์ตัวนี้เป็นอะไรกับเจ้า<br>
  เจ้าพ้นแล้วยังเฝ้าหงส์ตัวติดบ่วงอยู่ใกล้ ๆ<br>
  หงส์ทั้งหลายพากันละทิ้งหนีไป<br>
  ทำไมเจ้าจึงเหลืออยู่แต่ผู้เดียว<br>
  (หงส์สุมุขะถูกนายพรานถามแล้ว จึงตอบว่า)<br>
  [๑๐๔] ท่านผู้เป็นศัตรูของฝูงนก<br>
  หงส์นั้นเป็นราชาของข้าพเจ้า<br>
  ข้าพเจ้ารับตำแหน่งเป็นเสนาบดีของพระองค์<br>
  เมื่อมีภัยอันตราย ข้าพเจ้าไม่สามารถจะละทิ้งพระองค์<br>
  ผู้เป็นอธิบดีแห่งฝูงวิหคไปได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๐๕] หงส์นั้นเป็นนายของหงส์ฝูงใหญ่และของข้าพเจ้า<br>
  ขอพระองค์อย่าถึงความพินาศพระองค์เดียวเลย<br>
  นายพรานเพื่อนเอ๋ย หงส์นี้เป็นนายอย่างแท้จริง<br>
  ข้าพเจ้าจึงพอใจที่จะอยู่ใกล้ ๆ พระองค์<br>
  (นายพรานถามว่า)<br>
  [๑๐๖] หงส์สุมุขะเอ๋ย ท่านนอบน้อมตำแหน่ง<br>
  ประดุจก้อนข้าวที่ได้รับ<br>
  ชื่อว่าประพฤติธรรมอันประเสริฐ<br>
  ข้าพเจ้ายอมปล่อยนายของท่าน<br>
  ท่านทั้ง ๒ จงไปตามสบายเถิด<br>
  (หงส์สุมุขะตอบว่า)<br>
  [๑๐๗] เพื่อนเอ๋ย ถ้าท่านดักหงส์และนกทั้งหลาย<br>
  ด้วยความพยายามเพื่อประโยชน์แก่ตนไซร้<br>
  ข้าพเจ้าทั้ง ๒ ขอรับอภัยทานนั้นของท่าน<br>
  [๑๐๘] ถ้าท่านไม่ดักหงส์และนกทั้งหลายด้วยความพยายาม<br>
  เพื่อประโยชน์แก่ตนไซร้ ท่านจะไม่มีอิสระ<br>
  เมื่อปล่อยเราทั้ง ๒ ไป จะพึงทำตนให้เป็นขโมยนะ นายพราน<br>
  (พระศาสดาเมื่อจะทรงประกาศเนื้อความนี้ จึงตรัสพระคาถาว่า)<br>
  [๑๐๙] ท่านเป็นคนรับใช้ของพระราชาองค์ใด<br>
  จงนำข้าพเจ้าทั้ง ๒ ไปให้ถึงพระราชาองค์นั้นตามพระประสงค์<br>
  พระเจ้าสัญญมนะจักทรงกระทำ<br>
  ตามพระประสงค์ในพระราชนิเวศน์นั้น<br>
  [๑๑๐] นายพรานถูกหงส์สุมุขะกล่าวอย่างนี้ ด้วยประการฉะนี้แล้ว<br>
  จึงใช้มือประคองพญาหงส์เนื้อทอง<br>
  ตัวมีผิวพรรณประดุจทองคำทั้ง ๒ ใส่ไว้ในกรง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๑๑] นายพรานพาพญาหงส์ทั้ง ๒ ซึ่งมีผิวพรรณผุดผ่อง<br>
  คือ หงส์สุมุขะและพญาหงส์ธตรัฏฐะซึ่งอยู่ในกรงหลีกไป<br>
  [๑๑๒] พญาหงส์ธตรัฏฐะถูกนายพรานนำไปอยู่<br>
  ได้กล่าวเนื้อความนี้กับหงส์สุมุขะว่า<br>
  เรากลัวนัก สุมุขะ<br>
  ด้วยนางพญาหงส์ตัวมีผิวพรรณดังทองคำ<br>
  มีลำขาอ่อนได้ลักษณะ<br>
  รู้ว่าเราถูกฆ่าแล้วจักฆ่าตัวตายตาม<br>
  [๑๑๓] สุมุขะ ก็สุเหมานางพญาหงส์ แม่เนื้อเหลือง<br>
  ผู้เป็นธิดาของพญาปากหงส์จักร่ำไห้อย่างแน่นอน<br>
  เสมือนนางนกกระเรียนผู้กำพร้าร่ำไห้อยู่ที่ริมฝั่งสมุทร<br>
  (หงส์สุมุขะได้ฟังดังนั้น จึงกล่าวคาถาว่า)<br>
  [๑๑๔] พระองค์ผู้เป็นใหญ่แห่งสัตวโลกคือหมู่หงส์<br>
  มีคุณประมาณมิได้ เป็นครูแห่งหมู่คณะใหญ่<br>
  แต่กลับมัวเศร้าโศกรำพันถึงหญิงคนเดียวอย่างนี้<br>
  นี้เป็นเหมือนมิใช่การกระทำของคนมีปัญญาเลย<br>
  [๑๑๕] ลมย่อมพัดพาเอากลิ่นทั้ง ๒ อย่าง<br>
  คือ กลิ่นหอมและกลิ่นเหม็นไป<br>
  เด็กอ่อนย่อมเก็บเอาผลไม้ทั้งดิบและสุก<br>
  คนตาบอดที่โลเลย่อมรับอามิสฉันใด<br>
  ธรรมดาหญิงก็ฉันนั้น<br>
  [๑๑๖] พระองค์ไม่รู้จักวินิจฉัยในเหตุทั้งหลาย<br>
  ปรากฏกับข้าพระองค์เหมือนคนเขลา<br>
  ถึงเวลาจะตายอยู่แล้ว<br>
  ก็ยังไม่ทราบกิจที่ควรทำหรือไม่ควรทำ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๑๗] พระองค์สำคัญหญิงว่าเป็นผู้ประเสริฐ<br>
  เห็นจะเป็นคนกึ่งบ้า จึงบ่นเพ้อรำพันไป<br>
  ความจริง หญิงเหล่านี้สาธารณะทั่วไปแก่ชนเป็นอันมาก<br>
  เหมือนโรงสุราเป็นสถานที่ทั่วไปแก่นักเลงสุรา<br>
  [๑๑๘] อนึ่ง หญิงนี้มีมายาเหมือนพยับแดด<br>
  เป็นเหตุแห่งความเศร้าโศก<br>
  เป็นเหตุแห่งโรคและอันตราย<br>
  อนึ่ง หญิงเหล่านี้เป็นเครื่องผูกมัดอันกล้าแข็ง เป็นบ่วง<br>
  เป็นถ้ำ และเป็นที่อยู่อาศัยของมัจจุราช<br>
  บุรุษใดวางใจในหญิงเหล่านั้น<br>
  บุรุษนั้นชื่อว่าเป็นคนต่ำทรามในบรรดานรชนทั้งหลาย<br>
  (พญาหงส์ธตรัฏฐะเมื่อจะแสดงธรรมแก่หงส์สุมุขะ จึงกล่าวว่า)<br>
  [๑๑๙] สิ่งใดที่ท่านผู้เจริญรู้จักกันดี<br>
  ใครควรจะติเตียนสิ่งนั้นเล่า<br>
  ขึ้นชื่อว่าหญิงทั้งหลายเป็นผู้มีคุณมาก เกิดขึ้นก่อนในโลก๑<br>
  [๑๒๐] การเล่นคะนองอันบุคคลตั้งไว้แล้วในหญิงเหล่านั้น<br>
  ความยินดีในหญิงเหล่านั้นบุคคลก็ตั้งไว้เฉพาะแล้ว<br>
  พืชทั้งหลายก็งอกงามในหญิงเหล่านั้น<br>
  คือสัตว์ทั้งหลายย่อมเกิดในหญิงเหล่านั้น<br>
  ชีวิตกับชีวิตมาเกี่ยวข้องกันแล้ว<br>
  ใครเล่าจะพึงเบื่อหน่ายหญิงเหล่านั้น<br>
  [๑๒๑] สุมุขะ ท่านเองนั่นแหละไม่ใช่คนอื่น<br>
  ยังต้องประกอบความต้องการกับหญิงทั้งหลาย<br>
  วันนี้เมื่อเกิดภัย ความคิดจึงเกิดแก่ท่านเพราะความกลัว<br><br>เชิงอรรถ :<br>
  ๑ เกิดขึ้นก่อนในโลก หมายถึงเพศหญิงปรากฏขึ้นเป็นครั้งแรกในกาลปฐมกัลป์ (ขุ.ชา.อ.
  ๘/๑๑๙/๒๔๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๒๒] จริงอยู่ ผู้ถึงความสงสัยในชีวิตทั้งปวง<br>
  ถึงจะหวาดกลัวก็อดกลั้นความกลัวไว้<br>
  เพราะบัณฑิตทั้งหลายผู้ดำรงอยู่ในฐานะเป็นผู้ใหญ่<br>
  ย่อมประกอบประโยชน์ที่ยากจะประกอบได้<br>
  [๑๒๓] พระราชาทั้งหลายทรงปรารถนาข้าราชการที่กล้าหาญ<br>
  เพื่อประสงค์ที่จะให้คนกล้าหาญ<br>
  ป้องกันอันตรายและเหตุรอบข้างพระองค์<br>
  [๑๒๔] วันนี้ ขอพ่อครัวของพระราชา<br>
  อย่าเชือดเราทั้ง ๒ ในห้องเครื่องใหญ่เลย<br>
  เพราะว่า สีขนปีกจะฆ่าท่านเหมือนขุยไผ่ฆ่าต้นไผ่<br>
  [๑๒๕] ท่านแม้พ้นแล้วก็ไม่ปรารถนาจะบินไป<br>
  ตนเองกลับเดินเข้ามาหาเครื่องดัก<br>
  วันนี้ แม้ท่านผู้ถึงความสงสัยในชีวิต<br>
  จงถือเอาสิ่งที่เป็นประโยชน์เถิด<br>
  อย่ายื่นปากออกมาเลย<br>
  [๑๒๖] ท่านนั้นจงประกอบความเพียร<br>
  ที่เนื่องด้วยธรรมอันสมควรนั้นเถิด<br>
  จงเที่ยวแสวงหาหนทางรอดชีวิตให้แก่เรา<br>
  ด้วยความเพียรอันผ่องแผ้วของท่าน<br>
  (หงส์สุมุขะกล่าวว่า)<br>
  [๑๒๗] อย่าทรงกลัวเลย พระองค์ผู้ประเสริฐ<br>
  ด้วยว่า บุคคลทั้งหลายเช่นกับพระองค์หากลัวไม่<br>
  ข้าพระองค์จักประกอบความเพียรอันเนื่องด้วยธรรมอันสมควร<br>
  ด้วยความเพียรอันผ่องแผ้วนั้น<br>
  พระองค์จักพ้นจากบ่วงโดยเร็วพลัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  (พระศาสดาเมื่อจะทรงประกาศเนื้อความนี้ จึงตรัสพระคาถาว่า)<br>
  [๑๒๘] นายพรานนั้นเข้าไปยังประตูพระราชวังพร้อมทั้งหาบหงส์<br>
  ด้วยกล่าวว่า ท่านทั้งหลายจงกราบทูลถึงเรา<br>
  ให้พระราชาทรงทราบว่า พญาหงส์ธตรัฏฐะนี้มาแล้ว<br>
  [๑๒๙] ได้ยินว่า พระเจ้าสัญญมนะทอดพระเนตรเห็น<br>
  พญาหงส์ทั้ง ๒ นั้นเช่นกับผู้มีบุญ<br>
  รู้ได้ด้วยลักษณะ จึงได้รับสั่งกับพวกอำมาตย์ว่า<br>
  [๑๓๐] ท่านทั้งหลายจงให้ผ้า ข้าว น้ำ และของบริโภค<br>
  แก่นายพราน เงินเป็นบ่อเกิดความพอใจ๑ ให้เขา<br>
  จงให้แก่เขาตามที่เขาต้องการ<br>
  (พระบรมศาสดาตรัสว่า)<br>
  [๑๓๑] พระเจ้ากาสีทอดพระเนตรเห็นนายพรานผู้มีอาการร่าเริง<br>
  จึงได้ตรัสคำนี้ว่า เขมกะ เพื่อนรัก<br>
  ผิว่าสระโบกขรณีนี้มีฝูงหงส์จับอยู่เต็มไปหมดไซร้<br>
  [๑๓๒] ทำไมท่านจึงถือบ่วงเข้าไปใกล้พญาหงส์<br>
  ผู้งดงามซึ่งอยู่ ณ ท่ามกลาง<br>
  ได้จับพญาหงส์ผู้มีหมู่ญาติเกลื่อนกล่น<br>
  ซึ่งมิใช่หงส์ชั้นกลางได้อย่างไร<br>
  (นายพรานเขมกะนั้นกราบทูลพระราชาว่า)<br>
  [๑๓๓] วันนี้เป็นราตรีที่ ๗ ของข้าพระองค์<br>
  ข้าพระองค์ไม่ประมาท แอบซ่อนอยู่ในตุ่ม<br>
  คอยแสวงหารอยเท้าของพญาหงส์ทองตัวนั้น<br>
  ตัวเข้าไปใกล้สถานที่ที่จับเหยื่อ<br><br>เชิงอรรถ :<br>
  ๑ เงินเป็นบ่อเกิดความพอใจ หมายถึงเป็นกิริยาแสดงความใคร่ของเขา (ขุ.ชา.อ. ๘/๑๓๐/๒๕๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๓๔] ต่อมาข้าพระองค์ได้เห็นรอยเท้าของพญาหงส์นั้น<br>
  ตัวกำลังเที่ยวแสวงหาเหยื่อ จึงได้ดักบ่วงลงไว้ ณ ที่นั้น<br>
  แล้วจับพญาหงส์นั้นได้ด้วยวิธีอย่างนี้<br>
  (พระราชาได้สดับดังนั้น จึงตรัสถามว่า)<br>
  [๑๓๕] พ่อพราน นกเหล่านี้มีอยู่ ๒ ตัว<br>
  แต่ทำไมท่านจึงกล่าวว่าตัวเดียว<br>
  จิตของท่านแปรปรวนแล้วหนอ<br>
  หรือว่าท่านปรารถนาประโยชน์อะไรกันหนอ<br>
  (นายพรานกราบทูลว่า)<br>
  [๑๓๖] หงส์ตัวที่มีลายสีแดงจรดถึงทรวงอก งดงามประดุจทองคำ<br>
  ที่กำลังถูกหล่อหลอมนั้น ได้เข้ามาติดบ่วงของข้าพระองค์<br>
  [๑๓๗] ส่วนหงส์ตัวมีผิวพรรณผ่องใสตัวนี้มิได้ติดบ่วง<br>
  ยืนเปล่งวาจาเป็นภาษามนุษย์ กล่าวถ้อยคำอันประเสริฐ<br>
  กับพญาหงส์ตัวติดบ่วง ซึ่งกำลังกระสับกระส่ายอยู่<br>
  (พระราชาทรงประสงค์จะให้หงส์สุมุขะแสดงธรรม จึงตรัสว่า)<br>
  [๑๓๘] สุมุขะ ทำไมหนอเวลานี้ท่านจึงยืนหดคางอยู่<br>
  หรือท่านมาถึงบริษัทของเราแล้ว กลัวภัยจึงไม่พูด<br>
  (หงส์สุมุขะได้ฟังดังนั้น เมื่อจะแสดงความที่ตนไม่กลัวภัย จึงกราบทูลว่า)<br>
  [๑๓๙] ข้าแต่พระองค์ผู้เป็นเจ้าแห่งแคว้นกาสี<br>
  ข้าพระองค์หยั่งลงสู่บริษัทของพระองค์แล้วจะเกรงกลัวหามิได้<br>
  ข้าพระองค์ไม่พูดเพราะความเกรงกลัวก็หามิได้<br>
  ข้าพระองค์จักกล่าวถ้อยคำในเมื่อมีเรื่องเช่นนั้นเกิดขึ้น<br>
  (พระราชาสดับดังนั้นแล้วทรงแย้มสรวล ตรัสว่า)<br>
  [๑๔๐] เราไม่เห็นบริษัทที่ถืออาวุธเลย ไม่เห็นพลรถ พลราบ<br>
  เกราะ หรือโล่หนัง และนายขมังธนูผู้สรวมเกราะของท่านเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๔๑] เงิน ทอง หรือนครที่สร้างไว้แล้วอย่างดี<br>
  มีคูเรียงราย ยากที่จะข้ามได้<br>
  มีหอรบและป้อมอันมั่นคง ซึ่งเป็นสถานที่ที่ท่านเข้าไป<br>
  ไม่กลัวสิ่งที่ควรกลัว เรายังไม่เห็นเลย สุมุขะ<br>
  (หงส์สุมุขะเมื่อจะทูลเหตุนั้น จึงกราบทูลว่า)<br>
  [๑๔๒] ข้าพระองค์ไม่ต้องการบริวารที่ถืออาวุธ นคร หรือทรัพย์<br>
  เพราะข้าพระองค์ทั้งหลายมีปกติเที่ยวไปในอากาศ<br>
  ย่อมไปยังหนทางอันเป็นสถานที่มิใช่หนทาง<br>
  [๑๔๓] ก็พระองค์ได้ทรงสดับมาว่า<br>
  ข้าพระองค์เป็นบัณฑิต มีปัญญาละเอียดอ่อน<br>
  เป็นนักคิดแต่สิ่งที่เป็นประโยชน์<br>
  ข้าพระองค์จะกล่าววาจาที่มีประโยชน์<br>
  ขอพระองค์พึงดำรงอยู่ในความสัตย์เถิด<br>
  [๑๔๔] ด้วยว่าถ้อยคำที่พวกข้าพระองค์กล่าวแล้ว<br>
  แม้จะเป็นสุภาษิต จะกระทำอะไรแก่พระองค์ผู้หาความสัตย์มิได้<br>
  ผู้มิใช่คนประเสริฐมักกล่าวคำเท็จและหยาบช้า<br>
  [๑๔๕] พระองค์รับสั่งให้ขุดสระอันเกษมนี้ตามคำของพวกพราหมณ์<br>
  และพระองค์รับสั่งให้ประกาศอภัยทานไปทั่วทิศทั้ง ๑๐ นี้<br>
  [๑๔๖] นกทั้งหลายจึงลงสู่สระโบกขรณีของพระองค์<br>
  ซึ่งมีน้ำใสสะอาด ที่สระบัวนั้นมีของกินเพียงพอ<br>
  และไม่มีการเบียดเบียนนกทั้งหลายที่สระนั้น<br>
  [๑๔๗] พวกข้าพระองค์ได้ยินคำประกาศนี้แล้ว<br>
  จึงพากันมาใกล้สระโบกขรณีของพระองค์<br>
  พวกข้าพระองค์นั้นจึงถูกบ่วงของพระองค์รัด<br>
  คำประกาศนั้นเป็นภาษิตเท็จของพระองค์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๔๘] บุคคลมุ่งการกล่าวเท็จและความโลภ<br>
  คือความต้องการอันชั่วช้าแล้วล่วงเลยสนธิทั้ง ๒๑ไป<br>
  ย่อมเข้าถึงนรกอันไม่มีความสำราญ<br>
  (พระราชาเมื่อจะทรงประกาศข้อความนั้น จึงตรัสว่า)<br>
  [๑๔๙] สุมุขะ เรามิได้ประพฤติผิดที่จับท่านมาที่นี้<br>
  เพราะความโลภก็หามิได้ เราทราบมาว่า ท่านทั้งหลาย<br>
  เป็นบัณฑิต มีปัญญาละเอียดอ่อน<br>
  เป็นนักคิดแต่สิ่งที่เป็นประโยชน์<br>
  [๑๕๐] ทำอย่างไรพญาหงส์ทั้ง ๒<br>
  จึงจะมากล่าววาจาอันมีประโยชน์ ณ ที่นี้<br>
  สุมุขะเพื่อนรัก นายพรานถูกเราสั่ง<br>
  จึงได้จับท่านด้วยเหตุนั้น<br>
  (หงส์สุมุขะได้ฟังดังนั้น จึงกราบทูลว่า)<br>
  [๑๕๑] ข้าแต่พระองค์ผู้เป็นเจ้าแห่งแคว้นกาสี<br>
  ข้าพระองค์ทั้งหลายเมื่อชีวิตใกล้เข้ามาถึงคราวใกล้ตาย<br>
  จึงจะกล่าววาจาที่มีประโยชน์หามิได้เลย<br>
  [๑๕๒] ผู้ใดฆ่าเนื้อด้วยเนื้อต่อ หรือว่าฆ่านกด้วยนกต่อ<br>
  หรือเบียดเบียนผู้เป็นพหูสูตด้วยสุตะ<br>
  จะมีอะไรเล่าเลวทรามไปกว่านั้น<br>
  [๑๕๓] ก็ผู้ใดกล่าวถ้อยคำอันประเสริฐ<br>
  แต่อิงอาศัยธรรมอันไม่ประเสริฐ<br>
  ผู้นั้นชื่อว่าย่อมพลาดจากโลกทั้ง ๒<br>
  คือ ทั้งโลกนี้และโลกหน้า<br><br>เชิงอรรถ :<br>
  ๑ สนธิทั้ง ๒ หมายถึงปฏิสนธิในเทวโลกและมนุษยโลกทั้ง ๒ อธิบายว่า คนที่ทำบาปธรรมเหล่านี้ไว้<br>
  ต่อไปเบื้องหน้าก็จะล่วงเลยปฏิสนธิที่เป็นสุคติเข้าถึงนรกที่ไม่น่ายินดีไป (ขุ.ชา.อ.
  ๘/๑๔๖/๒๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๕๔] บุคคลได้ยศแล้วไม่พึงมัวเมา<br>
  ถึงความสงสัยในชีวิต๑แล้วไม่พึงเดือดร้อน<br>
  พึงพยายามในกิจการงานทั้งหลายร่ำไป<br>
  และพึงปิดช่องโหว่ทั้งหลาย๒เสีย<br>
  [๑๕๕] บัณฑิตผู้เจริญเหล่าใดผ่านชีวิตโลกนี้ไป<br>
  ถึงคราวใกล้ตาย ประพฤติธรรมในโลกนี้<br>
  บัณฑิตเหล่านั้นย่อมไปสู่สวรรค์ชั้นไตรทิพย์แล้วด้วยประการฉะนี้<br>
  [๑๕๖] ข้าแต่พระองค์ผู้เป็นเจ้าแห่งแคว้นกาสี<br>
  พระองค์ทรงสดับคำนี้แล้ว<br>
  ขอทรงรักษาธรรมไว้ในพระองค์เถิด<br>
  และขอทรงปล่อยพญาหงส์ธตรัฏฐะ<br>
  ผู้ประเสริฐสูงสุดกว่าหงส์ทั้งหลายเถิด<br>
  (พระราชาครั้นสดับดังนั้น จึงตรัสว่า)<br>
  [๑๕๗] พนักงานทั้งหลายจงนำน้ำมันทาเท้า<br>
  และอาสนะอันมีค่ามากมา<br>
  เราจะปล่อยพญาหงส์ธตรัฏฐะผู้มียศออกจากกรง<br>
  [๑๕๘] และเราจะปล่อยพญาหงส์<br>
  ตัวที่เมื่อหงส์ผู้เป็นพระราชามีสุขก็เป็นสุขด้วย<br>
  เมื่อมีทุกข์ก็เป็นทุกข์ด้วย<br>
  ซึ่งเป็นหงส์เสนาบดี เป็นนักปราชญ์<br>
  มีปัญญาละเอียดอ่อน เป็นนักคิดแต่สิ่งที่เป็นประโยชน์<br>
  [๑๕๙] บุคคลเช่นนี้แลสมควรที่จะบริโภคก้อนข้าวของนายได้<br>
  เหมือนหงส์สุมุขะผู้เป็นเพื่อนร่วมชีวิตของพระราชา<br><br>เชิงอรรถ :<br>
  ๑ ถึงความสงสัยในชีวิต หมายถึงประสบทุกข์แล้วไม่พึงลำบาก (ขุ.ชา.อ. ๘/๑๕๔/๒๕๗)<br>
  ๒ ปิดช่องโหว่ทั้งหลาย หมายถึงพึงปิด พึงกั้นช่องทะลุ (ข้อบกพร่อง) ของตน (ขุ.ชา.อ.
  ๘/๑๕๔/๒๕๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๐๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  (พระบรมศาสดาเมื่อจะทรงประกาศข้อความนั้น จึงตรัสว่า)<br>
  [๑๖๐] ก็พญาหงส์ธตรัฏฐะได้บินเข้าไปจับตั่งทองคำล้วน<br>
  ซึ่งมีเท้า ๘ น่ารื่นรมย์ เกลี้ยงเกลา ปูลาดด้วยผ้าแคว้นกาสี<br>
  [๑๖๑] ส่วนหงส์สุมุขะได้บินเข้าไปเกาะเก้าอี้ทองคำล้วน<br>
  ซึ่งบุด้วยหนังเสือโคร่ง ถัดจากพญาหงส์ธตรัฏฐะ<br>
  [๑๖๒] ชาวแคว้นกาสีจำนวนมากพาเอาอาหารอันเลิศ<br>
  ที่พระเจ้ากาสีทรงส่งไปด้วยถาดทองคำให้แก่พญาหงส์เหล่านั้น<br>
  [๑๖๓] พญาหงส์ธตรัฏฐะผู้ฉลาดในธรรมเนียมการปฏิสันถาร<br>
  เห็นอาหารอันเลิศที่เขานำมาแล้ว<br>
  ซึ่งพระเจ้ากาสีทรงประทานส่งไป<br>
  ต่อจากนั้นจึงได้ทูลถามเป็นลำดับไปว่า<br>
  [๑๖๔] พระองค์ผู้ทรงพระเจริญ ทรงสุขสำราญดีอยู่หรือ<br>
  ไม่มีโรคเบียดเบียนหรือ<br>
  แคว้นอันมั่งคั่งนี้พระองค์ทรงปกครองโดยธรรมหรือ<br>
  (พระราชาตรัสว่า)<br>
  [๑๖๕] เราสุขสำราญดีพญาหงส์ และไม่มีโรคเบียดเบียน<br>
  อนึ่ง แคว้นอันมั่งคั่งนี้เราก็ปกครองโดยธรรม<br>
  (พญาหงส์โพธิสัตว์ทูลถามว่า)<br>
  [๑๖๖] โทษบางสิ่งบางอย่างในหมู่อำมาตย์ของพระองค์ไม่มีหรือ<br>
  อนึ่ง อำมาตย์เหล่านั้นไม่กังวลถึงชีวิต<br>
  ในเพราะราชกิจอันเป็นประโยชน์ต่อพระองค์หรือ<br>
  (พระราชาตรัสตอบว่า)<br>
  [๑๖๗] โทษบางสิ่งบางอย่างในหมู่อำมาตย์ของเราก็ไม่มี<br>
  อนึ่ง แม้อำมาตย์เหล่านั้นก็ไม่กังวลถึงชีวิต<br>
  ในเพราะราชกิจอันเป็นประโยชน์ต่อเราเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  (พญาหงส์โพธิสัตว์ทูลถามว่า)<br>
  [๑๖๘] พระเทวีผู้มีพระชาติเสมอกับพระองค์<br>
  ทรงเชื่อฟัง ตรัสพระวาจาอ่อนหวานน่ารัก<br>
  ทรงมีพระโอรสประกอบด้วยพระรูปโฉมและอิสริยยศ<br>
  ทรงคล้อยตามพระอัธยาศัยของพระองค์หรือ<br>
  (พระราชาตรัสตอบว่า)<br>
  [๑๖๙] ก็พระเทวีผู้มีพระชาติเสมอกับเรา<br>
  เชื่อฟัง กล่าววาจาอ่อนหวานน่ารัก<br>
  มีพระโอรสประกอบด้วยพระรูปโฉมและอิสริยยศ<br>
  ยังคล้อยตามอัธยาศัยของเราอยู่<br>
  (พญาหงส์โพธิสัตว์ ทูลถามว่า)<br>
  [๑๗๐] แคว้นมิได้ถูกเบียดเบียน<br>
  มิได้มีอันตรายแต่ที่ไหน ๆ หรือ<br>
  พระองค์ทรงปกครองโดยธรรมอย่างสม่ำเสมอ<br>
  โดยมิได้เกรี้ยวกราดหรือ<br>
  (พระราชาตรัสตอบว่า)<br>
  [๑๗๑] แคว้นก็มิได้ถูกเบียดเบียน<br>
  มิได้มีอันตรายแต่ที่ไหน ๆ เลย<br>
  เราปกครองโดยธรรมอย่างสม่ำเสมอ<br>
  โดยมิได้เกรี้ยวกราดเลย<br>
  (พญาหงส์โพธิสัตว์ทูลถามว่า)<br>
  [๑๗๒] สัตบุรุษพระองค์ทรงยำเกรง<br>
  ทรงเว้นอสัตบุรุษเสียห่างไกลหรือ<br>
  พระองค์มิได้ทรงห่างเหินธรรม<br>
  ประพฤติคล้อยตามอธรรมหรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  (พระราชาตรัสตอบว่า)<br>
  [๑๗๓] สัตบุรุษเราก็ยำเกรง<br>
  อสัตบุรุษเราก็เว้นห่างไกล<br>
  เราประพฤติคล้อยตามธรรมเหล่านั้น<br>
  ส่วนอธรรมเราได้ห่างเหินไปแล้ว<br>
  (พญาหงส์ทูลถามว่า)<br>
  [๑๗๔] ข้าแต่พระองค์ผู้เป็นกษัตริย์<br>
  พระองค์มิได้ทรงพิจารณาเห็นอนาคตอันยาวนานหรือ<br>
  ทรงมัวเมาในอารมณ์อันเป็นที่ตั้งแห่งความมัวเมา<br>
  ไม่ทรงสะดุ้งกลัวปรโลกหรือ<br>
  (พระราชาตรัสตอบว่า)<br>
  [๑๗๕] เราพิจารณาเห็นอนาคตอันยาวนานก็หาไม่<br>
  พญาหงส์ เราดำรงอยู่ในธรรม ๑๐ ประการ๑<br>
  จึงไม่สะดุ้งกลัวปรโลก<br>
  <br>
  [๑๗๖]  คือ ๑. ทาน   ๒. ศีล<br>
   ๓. การบริจาค  ๔. ความซื่อตรง<br>
   ๕. ความอ่อนโยน  ๖. ความเพียร<br>
   ๗. ความไม่โกรธ  ๘. ความไม่เบียดเบียน<br>
   ๙. ความอดทน ๑๐. ความไม่คลาดธรรม๑<br>
  <br><br>เชิงอรรถ :<br>
  ๑ ธรรม ๑๐ ประการ คือทศพิธราชธรรม ๑๐ ประการ คือ (๑) ทาน หมายถึงเจตนาให้วัตถุ
  ๑๐ ประการ<br>
  มีข้าวและน้ำเป็นต้น (๒) ศีล หมายถึงศีล ๕ ศีล ๑๐ (๓) การบริจาค หมายถึงการบริจาคไทยธรรม<br>
  (๔) ความซื่อตรง หมายถึงความเป็นคนตรง (๕) ความอ่อนโยน หมายถึงความเป็นคนอ่อนโยน<br>
  (๖) ความเพียร หมายถึงกรรมคือการรักษาอุโบสถ (๗) ความไม่โกรธ หมายถึงความมีเมตตาเป็นเบื้องต้น<br>
  (๘) ความไม่เบียดเบียน หมายถึงความมีกรุณาเป็นเบื้องต้น (๙) ความอดทน หมายถึงความอดกลั้น<br>
  (๑๐) ความไม่คลาดจากธรรม หมายถึงความไม่ขัดเคือง (ขุ.ชา.อ. ๒๘/๑๗๖/๒๖๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๗๗] เราเห็นกุศลธรรมเหล่านี้ดำรงอยู่แล้วในตนด้วยประการฉะนี้<br>
  ต่อจากนั้นปีติและโสมนัสมีประมาณไม่น้อยจึงเกิดแก่เรา<br>
  [๑๗๘] ส่วนหงส์สุมุขะนี้ไม่ทันคิด<br>
  ไม่ทราบความประทุษร้ายแห่งจิตต่อข้าพระองค์<br>
  จึงได้เปล่งวาจาอันหยาบคายออกมา<br>
  [๑๗๙] หงส์สุมุขะนั้นโกรธ<br>
  จึงได้เปล่งวาจาอันหยาบคายโดยไม่ไตร่ตรอง<br>
  กล่าวหาโทษที่ไม่มีอยู่ในข้าพระองค์<br>
  การเปล่งนี้ดูเหมือนไม่ใช่ของผู้มีปัญญา<br>
  (หงส์สุมุขะได้ฟังดังนั้น จึงกราบทูลว่า)<br>
  [๑๘๐] ข้าแต่พระองค์ผู้ทรงเป็นอธิบดีแห่งมนุษย์<br>
  ความพลั้งพลาดนั้นย่อมมีแก่ข้าพระองค์เพราะความผลุนผลัน<br>
  อนึ่ง เมื่อพญาหงส์ธตรัฏฐะติดบ่วง<br>
  ข้าพระองค์จึงได้มีทุกข์มากกว่า<br>
  [๑๘๑] พระองค์เป็นเสมือนพระบิดาของพระโอรสทั้งหลาย<br>
  เป็นเหมือนแผ่นดินเป็นที่พึ่งของภูตทั้งหลาย<br>
  ข้าแต่พระองค์ผู้เป็นดุจพญาช้าง ขอพระองค์โปรดทรงงดโทษ<br>
  แก่ข้าพระองค์ผู้ถูกความผิดครอบงำด้วยเถิด<br>
  (พระราชาทรงสรวมกอดหงส์สุมุขะนั้นเมื่อจะรับการขอโทษ จึงตรัสว่า)<br>
  [๑๘๒] เมื่อเป็นเช่นนี้ เราขออนุโมทนาต่อท่าน<br>
  เพราะท่านไม่ปกปิดความจริง<br>
  พญาหงส์ ท่านย่อมทำลายตะปูตรึงจิต๑<br>
  จึงนับได้ว่าท่านเป็นหงส์ผู้ซื่อตรง<br><br>เชิงอรรถ :<br>
  ๑ ตะปูตรึงจิต หมายถึงเสาแห่งจิตหรือหลักตอแห่งจิต (ได้แก่ ความโกรธ ความไม่พอใจ
  จิตถูกโทษ<br>
  ครอบงำทำให้แข็งกระด้างต่อผู้อื่น) (ขุ.ชา.อ. ๘/๑๘/๒๖๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๒.มหาหังสชาดก (๕๓๔)<br>
  [๑๘๓] รัตนะอย่างใดอย่างหนึ่งมีอยู่มากมาย<br>
  ในราชนิเวศน์แห่งแคว้นกาสี<br>
  คือ เงิน ทอง แก้วมุกดา และแก้วไพฑูรย์<br>
  [๑๘๔] แก้วมณี สังข์ ไข่มุก ผ้า จันทน์เหลือง<br>
  หนังสัตว์ เครื่องงาช้าง ทองแดง และเหล็ก<br>
  เราขอมอบทรัพย์เครื่องปลื้มใจทุกชนิดนั้นให้แก่ท่านทั้ง ๒<br>
  และขอปล่อยท่านทั้ง ๒ ให้เป็นอิสระ<br>
  (พญาหงส์โพธิสัตว์กราบทูลว่า)<br>
  [๑๘๕] ข้าแต่พระองค์ผู้จอมทัพ ข้าพระองค์ทั้ง ๒<br>
  ผู้อันพระองค์ทรงยำเกรงและทรงสักการะแล้วโดยแน่แท้<br>
  ขอพระองค์โปรดทรงเป็นพระอาจารย์ของข้าพระองค์ทั้ง ๒<br>
  ผู้ประพฤติในธรรมทั้งหลายเถิด<br>
  [๑๘๖] ข้าแต่พระอาจารย์ผู้ทรงย่ำยีข้าศึก ข้าพระองค์ทั้ง ๒<br>
  ผู้อันพระองค์ทรงอนุญาตแล้ว ทรงอนุมัติแล้ว<br>
  จะขอกระทำประทักษิณพระองค์แล้วกลับไปพบญาติทั้งหลาย<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๑๘๗] พระเจ้ากาสีทรงดำริและทรงปรึกษา<br>
  อรรถคดีตามที่กล่าวมาตลอดราตรีทั้งปวงแล้ว<br>
  ทรงอนุญาตพญาหงส์ทั้ง ๒ ตัวประเสริฐสูงสุดกว่าหงส์ทั้งหลาย<br>
  [๑๘๘] ต่อจากนั้น เมื่อราตรีรุ่งสว่าง ดวงอาทิตย์โผล่ขึ้นมา<br>
  ขณะพระเจ้ากาสีกำลังทอดพระเนตรอยู่<br>
  พญาหงส์ทั้ง ๒ ได้โผบินไปสู่อากาศจากพระราชมณเฑียร<br>
  [๑๘๙] หงส์ทั้งหลายเห็นพญาหงส์ทั้ง ๒ นั้น<br>
  มาถึงโดยลำดับอย่างปลอดภัย<br>
  ต่างพากันส่งเสียงว่าเกก ๆ ได้เกิดสำเนียงเสียงดังเจี๊ยวจ๊าว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๑๙๐] หงส์เหล่านั้นผู้มีความเคารพต่อผู้เป็นนาย<br>
  พากันปลาบปลื้มใจเพราะพญาหงส์ผู้เป็นนายพ้นจากบ่วง<br>
  จึงพากันแวดล้อมอยู่โดยรอบ หงส์ทั้งหลายได้ที่พึ่งแล้ว<br>
  [๑๙๑] ประโยชน์ทั้งปวงของบุคคลผู้มีกัลยาณมิตร<br>
  ย่อมสำเร็จผลเป็นความสุขความเจริญ<br>
  เหมือนพญาหงส์ธตรัฏฐะทั้ง ๒ ได้อยู่ใกล้หมู่ญาติฉะนั้น<br>
  มหาหังสชาดกที่ ๒ จบ</p>
<p> ๓. สุธาโภชนชาดก (๕๓๕)<br>
  ว่าด้วยอาหารทิพย์<br>
  (โกสิยเศรษฐีกราบทูลท้าวสักกะว่า)<br>
  [๑๙๒] ของนี้ข้าพเจ้าก็ไม่ได้ซื้อมา<br>
  ทั้งไม่ได้ขายและไม่ได้สะสมไว้ในที่นี้<br>
  มีอยู่เพียงนิดหน่อย ได้มาแสนยาก<br>
  ข้าวสุกแล่งหนึ่งไม่เพียงพอสำหรับคนสองคน<br>
  (ท้าวสักกะได้สดับดังนั้น จึงตรัสว่า)<br>
  [๑๙๓] บุคคลควรให้แต่น้อยจากของที่มีน้อย<br>
  ควรให้พอปานกลางจากของที่มีพอปานกลาง<br>
  ควรให้มากจากของที่มีมาก ชื่อว่าการไม่ให้ย่อมไม่ควร<br>
  [๑๙๔] ท่านโกสิยเศรษฐี เพราะเหตุนั้น<br>
  ข้าพเจ้าขอบอกท่านว่า ท่านจงให้ทานและจงบริโภค<br>
  จงขึ้นสู่ทางของพระอริยะ ผู้กินคนเดียวย่อมไม่ได้ความสุข<br>
  (เมื่อท้าวสักกะประทับนั่ง จันทเทพบุตรจึงเข้าไปหาโกสิยเศรษฐีแล้ว กล่าวว่า)<br>
  [๑๙๕] ผู้ใดเมื่อแขกนั่งอยู่แล้วยังบริโภคอาหารแต่ผู้เดียว<br>
  การบูชาของผู้นั้นเป็นโมฆะ<br>
  แม้ความบากบั่นแสวงหาทรัพย์ของเขาก็เป็นโมฆะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๑๙๖] ท่านโกสิยเศรษฐี เพราะเหตุนั้น<br>
  ข้าพเจ้าขอบอกท่านว่า ท่านจงให้ทานและจงบริโภค<br>
  จงขึ้นสู่ทางของพระอริยะ ผู้กินคนเดียวย่อมไม่ได้ความสุข<br>
  (ต่อจากนั้นสุริยเทพบุตรเข้าไปหาแล้วกล่าวว่า)<br>
  [๑๙๗] ผู้ใดเมื่อแขกนั่งอยู่แล้วไม่บริโภคอาหารแต่ผู้เดียว<br>
  การบูชาของผู้นั้นย่อมมีผล<br>
  แม้ความบากบั่นแสวงหาทรัพย์ของเขาก็มีผล<br>
  [๑๙๘] ท่านโกสิยเศรษฐี เพราะเหตุนั้น<br>
  ข้าพเจ้าขอบอกท่านว่า ท่านจงให้ทานและจงบริโภค<br>
  จงขึ้นสู่ทางของพระอริยะ ผู้กินคนเดียวย่อมไม่ได้ความสุข<br>
  (ต่อจากนั้น มาตลีเทพบุตรเข้าไปหาแล้วกล่าวว่า)<br>
  [๑๙๙] ก็บุคคลใดเข้าไปยังแหล่งน้ำบางแห่ง<br>
  แล้วบูชาที่แม่น้ำหลายสายบ้าง<br>
  ที่สระโบกขรณีชื่อว่าคยาบ้าง<br>
  ที่ท่าน้ำชื่อโทณะและท่าน้ำชื่อติมพรุบ้าง<br>
  ที่ห้วงน้ำใหญ่อันมีกระแสเชี่ยวบ้าง<br>
  [๒๐๐] ผู้ใดเมื่อแขกนั่งอยู่แล้วไม่บริโภคอาหารแต่ผู้เดียว<br>
  การบูชาของเขาในที่นั้น<br>
  และความบากบั่นแสวงหาทรัพย์ของเขาในที่นั้นย่อมมีผล<br>
  [๒๐๑] ท่านโกสิยเศรษฐี เพราะเหตุนั้น<br>
  ข้าพเจ้าขอบอกท่านว่า ท่านจงให้ทานและจงบริโภค<br>
  จงขึ้นสู่ทางของพระอริยะ ผู้กินคนเดียวย่อมไม่ได้ความสุข<br>
  (ต่อจากนั้น ปัญจสิขเทพบุตรเข้าไปหาแล้วกล่าวว่า)<br>
  [๒๐๒] ส่วนผู้ใดเมื่อแขกนั่งอยู่แล้วยังบริโภคอาหารแต่ผู้เดียว<br>
  ผู้นั้นชื่อว่ากลืนเบ็ดพร้อมทั้งเหยื่อที่มีสายยาว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๐๓] ท่านโกสิยเศรษฐี เพราะเหตุนั้น<br>
  ข้าพเจ้าขอบอกท่านว่า ท่านจงให้ทานและจงบริโภค<br>
  จงขึ้นสู่ทางของพระอริยะ ผู้กินคนเดียวย่อมไม่ได้ความสุข<br>
  (โกสิยเศรษฐีเห็นฤทธิ์ของพราหมณ์เหล่านั้น จึงถามว่า)<br>
  [๒๐๔] พราหมณ์เหล่านี้มีผิวพรรณงามจริงหนอ<br>
  เพราะเหตุอะไร สุนัขของพวกท่านจึงเปลี่ยนสีได้ต่าง ๆ นานา<br>
  ข้าแต่ท่านพราหมณ์ทั้งหลาย<br>
  ขอท่านจงบอกข้าพเจ้า พวกท่านเป็นใครกัน<br>
  (ท้าวสักกเทวราชตรัสว่า)<br>
  [๒๐๕] เหล่าเทพที่มา ณ ที่นี้ คือ จันทเทพบุตร<br>
  และสุริยเทพบุตรทั้ง ๒ ส่วนผู้นี้คือมาตลีเทพสารถี<br>
  เราคือท้าวสักกะผู้เป็นจอมแห่งเทพชั้นไตรทศ<br>
  และผู้นี้ชื่อว่าปัญจสิขเทพบุตร<br>
  (ท้าวสักกเทวราชเมื่อจะทรงสรรเสริญยศของปัญจสิขเทพบุตรนั้น จึงตรัสว่า)<br>
  [๒๐๖] เสียงปรบมือ ๑ ตะโพน ๑ กลอง ๑ เปิงมาง ๑<br>
  ย่อมปลุกเทพบุตรผู้หลับแล้วนั้นให้ตื่นขึ้น<br>
  เทพบุตรผู้ตื่นขึ้นแล้วย่อมร่าเริงยินดี<br>
  [๒๐๗] คนผู้ตระหนี่เห็นแก่ตัวเหล่านี้<br>
  บางพวกมักด่าว่าสมณะและพราหมณ์<br>
  เมื่อทอดทิ้งร่างกายไว้ในโลกนี้<br>
  หลังจากตายแล้วย่อมไปสู่นรก<br>
  [๒๐๘] คนผู้หวังสุคติเหล่านี้ บางพวกดำรงอยู่ในธรรม<br>
  คือ ความสำรวมและการจำแนกทาน<br>
  เมื่อทอดทิ้งร่างกายไว้ในโลกนี้<br>
  หลังจากตายแล้วย่อมไปสู่สุคติ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๐๙] ท่านเป็นญาติของพวกเราเมื่อชาติก่อน<br>
  แต่ท่านนั้นเป็นคนตระหนี่ มักโกรธ มีธรรมเลวทราม<br>
  พวกเรามาที่นี้ก็เพื่อประโยชน์แก่ท่านนั่นเอง<br>
  ท่านอย่ามีธรรมอันเลวทรามไปตกนรกเลย<br>
  (โกสิยเศรษฐีได้ฟังดังนั้นมีจิตยินดี จึงกล่าวว่า)<br>
  [๒๑๐] พวกท่านหวังเกื้อกูลข้าพเจ้าอย่างแน่นอน<br>
  จึงได้พร่ำสอนข้าพเจ้า ข้าพเจ้านั้น<br>
  จะทำตามที่พวกท่านผู้หวังเกื้อกูลกล่าวทุกประการ<br>
  [๒๑๑] ตั้งแต่วันนี้ไป ข้าพเจ้านั้นจะของดเว้น<br>
  จะไม่กระทำบาปอะไร ๆ อีก<br>
  อนึ่ง วัตถุอะไร ๆ ที่ไม่ให้จะไม่มีแก่ข้าพเจ้า<br>
  แม้แต่น้ำข้าพเจ้ายังไม่ได้ให้แล้ว ก็จะไม่ยอมดื่ม<br>
  [๒๑๒] ข้าแต่ท้าววาสวะ ก็เมื่อข้าพเจ้าให้อยู่ตลอดกาลทั้งปวงอย่างนี้<br>
  ถึงโภคะทั้งหลายของข้าพเจ้าจักหมดสิ้นไป ข้าแต่ท้าวสักกะ<br>
  ต่อจากนั้น ข้าพเจ้าจะละกามทั้งหลายตามที่มีอยู่แล้วจักบวช<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๒๑๓] เทพธิดาเหล่านั้นอันท้าวสักกะผู้ประเสริฐกว่าเทวดา<br>
  ทรงอภิบาลแล้วบันเทิงอยู่ ณ ภูเขาคันธมาทน์<br>
  ซึ่งเป็นภูเขาอันประเสริฐสูงสุด<br>
  ครั้งนั้น ฤๅษีผู้ประเสริฐสามารถจะไปได้ทั่วโลก<br>
  ได้ถือเอาช่อดอกไม้อันประเสริฐมีดอกบานสะพรั่งเดินมา<br>
  [๒๑๔] ก็ดอกไม้นั้นสะอาด มีกลิ่นหอม<br>
  อันเหล่าเทพชั้นไตรทศสักการะ เป็นดอกไม้สูงสุด<br>
  อันท้าวสักกะผู้ประเสริฐกว่าอมรเทพทรงใช้สอย<br>
  ซึ่งพวกมนุษย์หรือพวกอสูรไม่ได้แล้ว เว้นไว้แต่พวกเทวดา<br>
  เป็นดอกไม้ที่สมควรแก่เทวดาเหล่านั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๑๕] ลำดับนั้น เทพนารีทั้ง ๔ นางผู้มีผิวพรรณประดุจทองคำ<br>
  เป็นใหญ่กว่าเทพธิดาทั้งหลาย คือ ๑. เทพธิดาอาสา<br>
  ๒. เทพธิดาสัทธา ๓. เทพธิดาสิรี ๔. เทพธิดาหิรี<br>
  ต่างลุกขึ้นกล่าวกับพระนารทมุนีเทวพราหมณ์ว่า<br>
  [๒๑๖] ข้าแต่พระมหามุนีผู้ประเสริฐ ถ้าดอกปาริฉัตตกะนี้<br>
  พระคุณเจ้ามิได้เจาะจงจะให้แก่ผู้ใด<br>
  ขอพระคุณเจ้าจงให้แก่พวกดิฉันเถิด<br>
  ขอคติทั้งปวงจงสำเร็จแด่พระคุณเจ้า<br>
  แม้พระคุณเจ้าก็จงให้แก่พวกดิฉันเหมือนท้าววาสวะเท่านั้นเถิด<br>
  [๒๑๗] นารทดาบสเพ่งดูเทพธิดาทั้ง ๔ นางพากันขอดอกไม้นั้นอยู่<br>
  จึงเปล่งถ้อยคำชวนทะเลาะแล้วกล่าวว่า<br>
  อาตมาหามีความต้องการดอกไม้เหล่านี้แม้สักน้อยหนึ่งไม่<br>
  บรรดาพวกเธอทั้ง ๔ ผู้ใดประเสริฐกว่า<br>
  ผู้นั้นจงประดับดอกไม้นั้นเถิด<br>
  (เทพธิดาทั้ง ๔ นางนั้นกล่าวว่า)<br>
  [๒๑๘] ข้าแต่ท่านนารทะผู้อุดม พระคุณเจ้านั้นแหละ<br>
  โปรดจงพิจารณาดูพวกดิฉัน<br>
  พระคุณเจ้าปรารถนาจะให้แก่นางใดก็จงให้แก่นางนั้น<br>
  ข้าแต่ท่านนารทะ ก็บรรดาดิฉันทั้งหลาย<br>
  พระคุณเจ้าจักมอบให้แก่นางใด<br>
  นางนั้นเท่านั้นจักเป็นผู้ที่พวกดิฉันยกย่องว่าประเสริฐที่สุด<br>
  (นารทดาบสกล่าวว่า)<br>
  [๒๑๙] แม่เทพธิดาผู้มีเรือนร่างอันงดงาม คำนั้นไม่สมควรเลย<br>
  พราหมณ์คนไหน ใครเล่าจะพึงเปล่งถ้อยคำชวนทะเลาะได้<br>
  จงไปทูลถามท้าวสักกะผู้เป็นใหญ่กว่าภูตดูเถิด<br>
  ถ้าพวกเธอในที่นี้ไม่ทราบว่าตนสูงสุดหรือต่ำทราม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๑๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (ต่อจากนั้น พระศาสดาตรัสพระคาถาว่า)<br>
  [๒๒๐] เทพธิดาเหล่านั้นถูกนารทดาบสกล่าวแนะนำ<br>
  มีความโกรธแค้นอย่างยิ่ง เป็นผู้มัวเมาแล้ว<br>
  ด้วยความมัวเมาในผิวพรรณ จึงไป ณ สำนักท้าวสหัสสนัยน์<br>
  แล้วทูลถามท้าวสักกะผู้เป็นใหญ่กว่าภูตว่า<br>
  บรรดาหม่อมฉัน ใครหนอประเสริฐกว่า<br>
  (เทพธิดาทั้ง ๔ นางได้ยืนทูลถามอย่างนั้นแล้ว พระศาสดา จึงตรัสว่า)<br>
  [๒๒๑] ท้าวปุรินททะผู้ประเสริฐกว่าเทวดา<br>
  ผู้อันเทพธิดาทั้ง ๔ กระทำอัญชลีแล้ว<br>
  ทอดพระเนตรเห็นเทพธิดาทั้ง ๔ ผู้กระตือรือร้น<br>
  จึงตรัสว่า ลูกหญิงมีความงามเป็นเลิศ มีใบหน้าผ่องใส<br>
  พวกเจ้าทั้งปวงล้วนทัดเทียมกัน<br>
  ใครเล่าหนอจะกล่าวถ้อยคำทะเลาะกันขึ้นได้<br>
  (ลำดับนั้น เทพธิดาเหล่านั้นเมื่อจะกราบทูลท้าวสักกะ จึงกล่าวคาถาว่า)<br>
  [๒๒๒] พระนารทมหามุนีองค์ใดผู้ท่องเที่ยวไปได้ทั่วโลก<br>
  ดำรงอยู่ในธรรม มีความบากบั่นอย่างจริงจัง<br>
  ท่านนั้นได้กล่าวแก่พวกหม่อมฉันที่ภูเขาคันธมาทน์<br>
  ซึ่งเป็นภูเขาอันประเสริฐว่า<br>
  จงไปทูลถามท้าวสักกะผู้เป็นใหญ่กว่าภูตดูเถิด<br>
  ถ้าพวกเธอในที่นี้ไม่ทราบว่าตนสูงสุดหรือต่ำทราม<br>
  (ท้าวสักกะเมื่อจะตรัสบอกเหตุ จึงตรัสคาถาว่า)<br>
  [๒๒๓] ลูกหญิงผู้มีเรือนร่างอันงดงาม<br>
  มีมหามุนีผู้ท่องเที่ยวอยู่ในป่าใหญ่นามว่าโกสิยะ<br>
  ท่านไม่ให้แล้วจะไม่ยอมบริโภคอาหาร<br>
  ท่านพิจารณาแล้วจึงจะให้ทาน ก็ท่านจักให้แก่ลูกหญิงผู้ใด<br>
  ผู้นั้นแหละประเสริฐกว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (ท้าวสักกะเมื่อจะส่งเทพธิดาทั้ง ๔ ไปสำนักโกสิยดาบส ให้เรียกมาตลีเทพบุตร<br>
  มาแล้ว จึงตรัสคาถาว่า)<br>
  [๒๒๔] ก็โกสิยดาบสนั้นอยู่ ณ ทิศใต้ริมฝั่งแม่น้ำคงคา<br>
  ข้างหิมวันตบรรพต โกสิยดาบสนั้นมีน้ำและโภชนะหาได้ยาก<br>
  นี่แน่ะเทพสารถี ท่านจงนำอาหารทิพย์ไปถวายให้ถึงแก่ท่าน<br>
  (ต่อจากนั้น พระศาสดาจึงตรัสว่า)<br>
  [๒๒๕] มาตลีเทพบุตรนั้นถูกท้าวสักกะผู้ประเสริฐกว่าเทวดา<br>
  ทรงส่งไป จึงขึ้นรถเทียมด้วยม้า ๑,๐๐๐ ตัว<br>
  ได้ไปถึงอาศรมอย่างเร็วพลันนั่นแล ไม่ปรากฏกาย<br>
  ได้ถวายอาหารทิพย์แก่พระมุนีแล้ว<br>
  (โกสิยดาบสรับโภชนะแล้วยืนอยู่นั่นแหละ กล่าวว่า)<br>
  [๒๒๖] ก็เมื่อเรายืนบำเรอการบูชาไฟอยู่ต่อหน้าดวงอาทิตย์<br>
  ซึ่งบรรเทาความมืดในโลกอันอุดม<br>
  ท้าววาสวะผู้ทรงครอบงำภูตทั้งปวง<br>
  หรือใครกันแน่มาวางอาหารทิพย์ไว้ในฝ่ามือของเรา<br>
  [๒๒๗] อาหารทิพย์นี้ขาวอุปมาดังสังข์ ไม่มีสิ่งเปรียบปาน<br>
  น่าดู สะอาด มีกลิ่นหอม น่าพอใจ ไม่เคยมีมา<br>
  ยังไม่เคยได้เห็นด้วยตาของเราผู้เป็นคน<br>
  เทวดาตนใดวางอาหารทิพย์ไว้ในฝ่ามือของเราหรือ<br>
  (มาตลีเทพสารถีกล่าวว่า)<br>
  [๒๒๘] ข้าแต่พระมหามุนี ข้าพเจ้าถูกท้าวสักกะ<br>
  ผู้เป็นจอมแห่งเทพ ผู้ยิ่งใหญ่ใช้มา<br>
  จึงได้รีบนำอาหารทิพย์มา ข้าแต่พระมหามุนี<br>
  ขอพระคุณเจ้าจงรู้จักข้าพเจ้าว่า มาตลีเทพสารถี<br>
  ขอพระคุณเจ้าจงบริโภคภัตรอันอุดม อย่าห้ามเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๒๙] ก็อาหารทิพย์นั้นบุคคลผู้บริโภคแล้ว<br>
  ย่อมกำจัดบาปธรรมได้ ๑๒ ประการ คือ<br>
  <br>
   ๑. ความหิว   ๒. ความกระหาย<br>
   ๓. ความไม่ยินดี  ๔. ความกระวนกระวาย<br>
   ๕. ความเหน็ดเหนื่อย  ๖. ความโกรธ<br>
   ๗. ความผูกโกรธ  ๘. ความวิวาท<br>
   ๙. ความส่อเสียด ๑๐. ความหนาว<br>
   ๑๑. ความร้อน ๑๒. ความเกียจคร้าน<br>
   อาหารทิพย์นี้รสยอดเยี่ยม<br>
  <br>
  (โกสิยดาบสเมื่อจะเปิดเผยการสมาทานวัตรของตน จึงกล่าวคาถาว่า)<br>
  [๒๓๐] มาตลี การไม่ให้ก่อนแล้วบริโภคไม่สมควรแก่อาตมา<br>
  วัตรอันอุดมของอาตมาเป็นดังนี้<br>
  อนึ่ง การบริโภคคนเดียวพระอริยะหาบูชาไม่<br>
  และบุคคลผู้ไม่จำแนกแจกจ่ายย่อมไม่ประสบความสุข<br>
  (โกสิยดาบสถูกมาตลีเทพบุตรถาม จึงตอบว่า)<br>
  [๒๓๑] ชนทั้งหลายเหล่านี้ บางพวกเป็นผู้ฆ่าหญิง<br>
  คบชู้ภรรยาชายอื่น ประทุษร้ายมิตร<br>
  และด่าว่าสมณะและพราหมณ์ผู้มีวัตรดีงาม<br>
  ชนเหล่านั้นทั้งหมดมีความตระหนี่เป็นประการที่ ๕<br>
  ชื่อว่าเป็นคนเลวทราม เพราะเหตุนั้น<br>
  แม้แต่น้ำอาตมาไม่ให้แล้วจะไม่ยอมดื่ม<br>
  [๒๓๒] อนึ่ง อาตมาจักให้ทานที่ท่านผู้รู้สรรเสริญแก่หญิงหรือชาย<br>
  เพราะว่าท่านเหล่านั้นเป็นผู้มีศรัทธา<br>
  รู้ถ้อยคำของผู้ขอ ปราศจากความตระหนี่<br>
  ย่อมเป็นผู้ชื่อว่าสะอาดและซื่อสัตย์ในโลกนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๒๓๓] ลำดับนั้น เทพกัญญาทั้ง ๔ นางผู้มีผิวพรรณประดุจทองคำ<br>
  ซึ่งท้าวสักกะผู้ประเสริฐกว่าเทพทั้งหลาย<br>
  ทรงอนุมัติแล้ว ทรงส่งไปแล้ว คือ<br>
  ๑. เทพธิดาอาสา ๒. เทพธิดาสัทธา<br>
  ๓. เทพธิดาสิรี ๔. เทพธิดาหิรี<br>
  ได้มาถึงอาศรมซึ่งเป็นที่อยู่ของโกสิยดาบสนั้น<br>
  [๒๓๔] โกสิยดาบสครั้นเห็นเทพกัญญาเหล่านั้น<br>
  มีความปราโมทย์อย่างยิ่ง จึงได้กล่าวกับเทพกัญญาทั้ง ๔<br>
  ผู้มีผิวพรรณงดงามประดุจเปลวเพลิงทั้ง ๔ ทิศ<br>
  ต่อหน้ามาตลีเทพบุตรว่า<br>
  [๒๓๕] แม่เทพธิดา เธอมีนามใด ประดับตบแต่งร่างกายงดงาม<br>
  ประดุจดาวประกายพรึกซึ่งประเสริฐกว่าดวงดาวทั้งหลาย<br>
  มีผิวพรรณเปล่งปลั่งอยู่ ณ ทิศตะวันออก<br>
  อาตมาขอถามเธอผู้มีเรือนร่างประดุจหุ่นทองคำ<br>
  โปรดบอกอาตมาเถิดว่า เธอเป็นเทพชั้นไหน<br>
  (สิรีเทพกัญญาตอบว่า)<br>
  [๒๓๖] ดิฉันชื่อสิรีเทวี ได้รับการบูชาจากหมู่มนุษย์<br>
  มีปกติไม่คบหาสัตว์ผู้มีใจชั่วทุกเมื่อ<br>
  มายังสำนักพระคุณเจ้าเพราะทะเลาะกันด้วยเรื่องอาหารทิพย์<br>
  พระคุณเจ้าผู้มีปัญญาอันประเสริฐ<br>
  ขอพระคุณเจ้าโปรดแบ่งอาหารทิพย์ให้ดิฉันบ้างเถิด<br>
  [๒๓๗] ท่านมหามุนี ดิฉันปรารถนาอาหารทิพย์ของนรชนใด<br>
  นรชนนั้นย่อมบันเทิงใจด้วยกามคุณทั้งปวง ข้าแต่พระคุณเจ้า<br>
  ผู้มีปัญญาอันประเสริฐ อุดมกว่าผู้บูชาไฟทั้งหลาย<br>
  พระคุณเจ้าจงรู้จักดิฉันว่า สิรีเทวี<br>
  ขอพระคุณเจ้าโปรดแบ่งอาหารทิพย์ให้ดิฉันบ้างเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (โกสิยดาบสกล่าวว่า)<br>
  [๒๓๘] นรชนทั้งหลายผู้ประกอบด้วยศิลปวิทยา มารยาท<br>
  และความรู้ เป็นผู้ชำนาญการงานของตน<br>
  ถูกเธอทอดทิ้งให้เหินห่าง ย่อมไม่ได้อะไรแม้แต่น้อย<br>
  ความขาดแคลนที่เธอกระทำแล้วนั้นไม่ดีเลย<br>
  [๒๓๙] แม่นางสิรีเทวี อาตมาเห็นคนผู้เกียจคร้าน กินจุ<br>
  ทั้งเป็นคนมีตระกูลต่ำ มีรูปร่างแปลกประหลาด<br>
  คนนั้นผู้อันเธอเฝ้าคุ้มครองรักษา<br>
  กลับกลายเป็นคนมีโภคะ มีความสุข<br>
  แม้คนผู้สมบูรณ์ด้วยชาติตระกูล<br>
  ก็ใช้สอยได้เหมือนอย่างทาส<br>
  [๒๔๐] เพราะฉะนั้น อาตมาจึงรู้จักเธอว่า ไม่มีสัจจะ<br>
  ไม่แยกคบคน เป็นคนงมงาย ทำผู้รู้ให้ตกต่ำ<br>
  เทพธิดาเช่นเธอจึงไม่สมควรแก่อาสนะและน้ำ<br>
  อาหารทิพย์ที่ไหนจักมี จงไปเสียเถิด<br>
  อาตมาไม่ชอบใจเธอ<br>
  (โกสิยดาบสสนทนากับนางอาสาเทพธิดาว่า)<br>
  [๒๔๑] ใครกันนั่น มีฟันขาวสะอาด<br>
  สวมใส่ตุ้มหู มีเรือนร่างงามวิจิตร<br>
  ทรงเครื่องประดับทองคำเนื้อเกลี้ยง นุ่งห่มภูษาสีรดน้ำ<br>
  ประดับช่อดอกไม้สีแดงประดุจเปลวไฟที่ไหม้หญ้าคา<br>
  ดูช่างงดงาม<br>
  [๒๔๒] เธอเหมือนนางเนื้อทรายผู้ตื่นกลัว<br>
  ที่ถูกนายพรานยิงพลาดแล้วมองดูอย่างงุนงง<br>
  แม่เทพธิดาผู้มีดวงตาซื่อ ในที่นี้ใครเป็นเพื่อนของเธอ<br>
  เธอเที่ยวไปผู้เดียวในป่าใหญ่ ไม่กลัวหรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (อาสาเทพธิดากล่าวว่า)<br>
  [๒๔๓] ข้าแต่ท่านโกสิยะ ในที่นี้ดิฉันไม่มีเพื่อน<br>
  ดิฉันเป็นเทพธิดาเกิดในดาวดึงสพิภพ ชื่อเทพธิดาอาสา<br>
  มายังสำนักของพระคุณเจ้าเพราะหวังจะได้อาหารทิพย์<br>
  พระคุณเจ้าผู้มีปัญญาอันประเสริฐ<br>
  ขอพระคุณเจ้าโปรดแบ่งอาหารทิพย์ให้ดิฉันบ้างเถิด<br>
  (โกสิยดาบสกล่าวว่า)<br>
  [๒๔๔] พ่อค้าทั้งหลายผู้แสวงหาทรัพย์มีความหวังจึงจะไป<br>
  ย่อมขึ้นเรือแล่นไปในท้องทะเล<br>
  บางครั้งพวกเขาย่อมจมลงในท้องทะเลนั้นบ้าง<br>
  บางคราวพวกเขาย่อมสูญสิ้นทรัพย์ขาดทุนกลับมาบ้าง<br>
  [๒๔๕] ชาวนาทั้งหลายมีความหวังจึงไถนา<br>
  หว่านพืช กระทำตามวิธีการ<br>
  แต่เพราะศัตรูพืชลงบ้าง ฝนแล้งบ้าง<br>
  พวกเขาจึงไม่ได้ประสบผลอะไร ๆ อันจะมีมาจากข้าวกล้านั้น<br>
  [๒๔๖] อนึ่ง นรชนทั้งหลายผู้แสวงหาความสุข<br>
  ตั้งความหวังไว้เบื้องหน้า<br>
  ย่อมทำการเยี่ยงบุรุษของตนในกิจหน้าที่ของเจ้านาย<br>
  แต่พวกเขากลับถูกบีบคั้นอย่างหนัก<br>
  ไม่ได้อะไร ๆ แม้แต่น้อยเลย<br>
  เตลิดหนีไปทั่วทิศเพื่อประโยชน์แก่เจ้านาย<br>
  [๒๔๗] นรชนทั้งหลายผู้แสวงหาความสุข<br>
  มีใจมุ่งหวังที่จะไปสวรรค์<br>
  จึงสละธัญญชาติ ทรัพย์สมบัติ และเครือญาติ<br>
  บำเพ็ญตบะอันเศร้าหมองแม้ตลอดกาลนาน<br>
  ขึ้นสู่ทางผิด จึงแล่นไปสู่ทุคติ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๔๘] ความหวังชื่อว่าก่อเรื่องคลาดเคลื่อน<br>
  นรชนเหล่านี้พากันตกนรกก็เพราะหวัง<br>
  แน่ะแม่อาสา เธอจงเลิกอาหารทิพย์ในตัวเธอเสีย<br>
  คนเช่นเธอไม่สมควรแก่อาสนะและน้ำ<br>
  อาหารทิพย์ที่ไหนจักมี จงไปเสียเถิด อาตมาไม่ชอบใจเธอ<br>
  (โกสิยดาบสสนทนากับนางสัทธาเทพธิดาว่า)<br>
  [๒๔๙] เธอผู้มียศรุ่งเรือง อยู่ด้วยยศ เป็นเจ้าประจำทิศ<br>
  อาตมาขอถามเธอผู้มีนามอันน่าเกลียด<br>
  แม่เทพธิดาผู้มีเรือนร่างประดุจหุ่นทองคำ<br>
  โปรดบอกอาตมาเถิดว่า เธอเป็นเทพชั้นไหน<br>
  (ต่อจากนั้น นางสัทธาเทพธิดากล่าวว่า)<br>
  [๒๕๐] ดิฉันชื่อสัทธาเทวี ได้รับการบูชาจากหมู่มนุษย์<br>
  มีปกติไม่คบหาสัตว์ผู้มีใจชั่วทุกเมื่อ<br>
  มายังสำนักของพระคุณเจ้าเพราะทะเลาะกันด้วยเรื่องอาหารทิพย์<br>
  พระคุณเจ้าผู้มีปัญญาอันประเสริฐ<br>
  ขอพระคุณเจ้าโปรดแบ่งอาหารทิพย์ให้ดิฉันบ้างเถิด<br>
  (โกสิยดาบสกล่าวว่า)<br>
  [๒๕๑] ก็ในกาลบางคราว มนุษย์ทั้งหลายยึดถือการให้ทานบ้าง<br>
  การฝึกฝนตนบ้าง การบริจาคบ้าง ความสำรวมบ้าง<br>
  กระทำไปด้วยศรัทธา แต่มนุษย์พวกหนึ่งกลับถูกเธอ<br>
  ชักนำผิดทาง จึงกระทำการขโมยบ้าง พูดเท็จบ้าง<br>
  คดโกงบ้าง พูดส่อเสียดบ้าง<br>
  [๒๕๒] บุรุษผู้มีความเพ่งเล็งภรรยาทั้งหลายของชายอื่น<br>
  ผู้เสมอเหมือนกัน ประกอบด้วยศีลบ้าง มีวัตรปฏิบัติต่อสามีบ้าง<br>
  กำจัดความพอใจแม้ในหญิงทั้งหลายที่เป็นกุลสตรีออกเสียแล้ว<br>
  กลับทำความศรัทธาในนางกุมภทาสี<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๕๓] แม่นางสัทธาเทพธิดา เธอนั้นแหละประพฤตินอกใจ<br>
  กระทำความชั่ว ละทิ้งความดี<br>
  เทพธิดาเช่นเธอจึงไม่สมควรแก่อาสนะและน้ำ<br>
  อาหารทิพย์ที่ไหนจักมี จงไปเสียเถิด อาตมาไม่ชอบใจเธอ<br>
  (โกสิยดาบสสนทนากับนางหิรีเทพธิดาว่า)<br>
  [๒๕๔] ในที่สุดแห่งราตรี เมื่อยามรุ่งอรุณ<br>
  เทพธิดาผู้ปรากฏรูปพรรณอันอุดม<br>
  เธอปรากฏกับอาตมาเปรียบได้กับเทพธิดาผู้นั้น<br>
  โปรดบอกอาตมาเถิดว่า เธอเป็นเทพอัปสรชั้นไหน<br>
  [๒๕๕] เธอนั้นเป็นใคร เหมือนเถาวัลย์ดำในฤดูร้อน<br>
  เหมือนเปลวเพลิง เหมือนดอกไม้มีกลีบสีแดง<br>
  ที่โอนเอนไปมาเพราะถูกลมพัด<br>
  คล้ายแม่เนื้อตัวเซื่องซึมกำลังชะเง้อมอง<br>
  ดูเหมือนมีความประสงค์จะกล่าว แต่ก็ไม่เปล่งวาจา<br>
  (หิรีเทพธิดากล่าวว่า)<br>
  [๒๕๖] ดิฉันชื่อหิรีเทวี ได้รับการบูชาจากหมู่มนุษย์<br>
  มีปกติไม่คบหาสัตว์ผู้มีใจชั่วทุกเมื่อ<br>
  มายังสำนักของพระคุณเจ้าเพราะทะเลาะกันด้วยเรื่องอาหารทิพย์<br>
  ดิฉันไม่อาจจะขอแม้อาหารทิพย์ได้<br>
  สำหรับหญิง การขอเป็นเหมือนการเปิดเผยอวัยวะที่น่าละอาย<br>
  (โกสิยดาบสครั้นได้ฟังดังนั้น จึงกล่าวว่า)<br>
  [๒๕๗] แม่เทพธิดาผู้มีเรือนร่างอันงดงาม<br>
  เธอจักได้ตามธรรม ตามเหตุ เพราะว่าอาหารทิพย์<br>
  ใคร ๆ จะได้เพราะการขอหามิได้ นี้เป็นธรรมเนียม<br>
  เพราะฉะนั้น อาตมาพึงเชื่อเธอผู้ไม่ขอ<br>
  เธอปรารถนาอาหารทิพย์ใด<br>
  อาตมาจะให้แม้อาหารทิพย์นั้นแก่เธอ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๕๘] แม่เทพธิดาผู้มีเรือนร่างประดุจหุ่นทองคำ<br>
  วันนี้ อาตมาขอเชิญเธอในอาศรมของอาตมา<br>
  ขอบูชาเธอด้วยรสทุกชนิด แม้อาหารทิพย์นั้น<br>
  อาตมาครั้นบูชาเธอแล้วจึงจักบริโภค<br>
  (พระบรมศาสดาตรัสพระคาถาต่อไปว่า)<br>
  [๒๕๙] หิรีเทวีเทพธิดานั้นได้รับอนุมัติอย่างแน่นอน<br>
  จากโกสิยดาบสผู้มีอานุภาพรุ่งเรือง<br>
  จึงได้เข้าไปยังอาศรมอันน่ารื่นรมย์<br>
  มีน้ำมีผลไม้อันท่านผู้ประเสริฐบูชาแล้ว<br>
  เป็นสถานที่ที่สัตว์ผู้มีใจชั่วไม่เข้าไปคบหาทุกเมื่อ<br>
  [๒๖๐] ณ ที่ใกล้อาศรมนี้มีหมู่ไม้นานาชนิด<br>
  ผลิดอกออกผลจำนวนมาก คือ<br>
  มะม่วง มะหาด ขนุน ทองกวาว มะรุม<br>
  อีกทั้งโลดทะนง บัวบก การะเกด จันทน์กระพ้อ<br>
  และหมากหอมก็ผลิดอกบานสะพรั่ง<br>
  [๒๖๑] ในป่านี้มีต้นไม้จำนวนมาก คือ<br>
  สาละ กุ่ม หว้า โพธิ ไทร มะซาง โศก<br>
  ราชพฤกษ์ แคฝอย ย่านทราย จิก และลำเจียก<br>
  มีกลิ่นหอมหวลน่ายวนใจ<br>
  [๒๖๒] ถั่วแระ อ้อยแขม ถั่วป่า มะพลับ ข้าวฟ่าง ลูกเดือย<br>
  ถั่วเหลืองเมล็ดเล็ก กล้วยมีเมล็ด กล้วยไม่มีเมล็ด<br>
  ข้าวสาลี ข้าวเปลือก ราชดัด และข้าวสาร<br>
  ก็มีจำนวนมากในอาศรมนี้<br>
  [๒๖๓] อนึ่ง ด้านเหนือแห่งอาศรมนี้มีสระโบกขรณีเกิดขึ้นเอง<br>
  น่าเกษมสำราญ น้ำไม่ขุ่น มีท่าราบเรียบ<br>
  น้ำใสสะอาด จืดสนิทดี ไม่มีกลิ่นปฏิกูล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๖๔] ในสระโบกขรณีนั้นมีปลานานาชนิด คือ<br>
  ปลาดุก ปลากระทุงเหว ปลากราย กุ้ง<br>
  ปลาตะเพียน ปลาสลาด และปลากา<br>
  ต่างพากันแหวกว่ายเกลื่อนกลาดอยู่ในสระที่มีขอบคัน<br>
  อย่างร่าเริงเกษมสำราญ ทั้งมีอาหารมากมาย<br>
  [๒๖๕] ที่สระโบกขรณีนั้นมีนกนานาชนิด คือ<br>
  หงส์ นกกระเรียน นกยูง นกจักรพราก<br>
  นกออก นกดุเหว่า นกที่มีปีกสวยงาม<br>
  นกมีหงอน และนกโพระดกจำนวนมากมาย<br>
  ต่างพากันร่าเริงเกษมสำราญ ทั้งมีอาหารมากมาย<br>
  [๒๖๖] ฝูงเนื้อนานาชนิดจำนวนมาก คือ<br>
  สิงโต เสือโคร่ง ช้าง หมี หมาป่า และเสือดาว<br>
  ต่างพากันมาดื่มน้ำที่สระโบกขรณีนั้น<br>
  [๒๖๗] ณ ที่นั้นมีทั้งแรด โคลาน กระบือ ละมั่ง กวาง<br>
  เนื้อทราย หมูป่า ระมาด หมูบ้าน ชะมด เสือปลา<br>
  กระต่าย และวัวกระทิงเป็นจำนวนมาก<br>
  [๒๖๘] ภาคพื้นและขุนเขาดารดาษไปด้วยดอกไม้อันงามวิจิตร<br>
  กึกก้องระงมไปด้วยเสียงฝูงนกขานขัน<br>
  เป็นสถานที่ฝูงนกอยู่อาศัย<br>
  (พระบรมศาสดาเพื่อจะทรงแสดงอาการที่หิรีเทพธิดาเข้าไปในอาศรมนั้น จึง<br>
  ตรัสว่า)<br>
  [๒๖๙] เทพธิดานั้นผู้มีผิวพรรณงดงาม ทัดทรงดอกไม้สีเขียว<br>
  เยื้องกรายเข้าไปยังอาศรม<br>
  ประดุจสายฟ้าในระหว่างกลุ่มมหาเมฆ<br>
  โกสิยดาบสได้จัดตั้งเก้าอี้ที่ทำด้วยหญ้าคา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๒๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  มีพนักถักไว้อย่างดี สะอาด มีกลิ่นหอม<br>
  ปูลาดด้วยหนังสัตว์เพื่อเทพธิดานั้น<br>
  แล้วได้กล่าวคำนี้กับหิรีเทวีเทพธิดาว่า<br>
  เชิญนั่งให้สบายเถิด แม่โฉมงาม นี่อาสนะ<br>
  [๒๗๐] ในกาลนั้น เมื่อนางหิรีเทวีนั้นนั่งบนเก้าอี้แล้ว<br>
  โกสิยมหามุนีผู้สวมชฎาและหนังเสือเหลือง<br>
  ได้รีบนำอาหารทิพย์พร้อมกับใช้ใบบัวสดตักน้ำมา<br>
  เพื่อนางเทพธิดาผู้ปรารถนาตามความต้องการด้วยตนเอง<br>
  [๒๗๑] หิรีเทวีเทพธิดานั้นมีใจเบิกบาน<br>
  ประคองรับอาหารทิพย์นั้นด้วยมือทั้ง ๒<br>
  แล้วได้กล่าวกับโกสิยดาบสผู้เกล้าชฎาว่า<br>
  เอาเถิด พระมุนีผู้ประเสริฐ บัดนี้<br>
  ดิฉันเป็นผู้ที่พระคุณเจ้ายอมบูชา ได้รับชัยชนะแล้ว<br>
  จะพึงกลับไปสู่สวรรค์ชั้นไตรทิพย์<br>
  [๒๗๒] เทพธิดานั้นผู้มัวเมาแล้วด้วยความมัวเมาในผิวพรรณ<br>
  อันโกสิยดาบสผู้มีอานุภาพรุ่งเรืองอนุญาตแล้ว<br>
  ได้ไปในสำนักของท้าวสหัสสนัยน์แล้วกราบทูลว่า<br>
  ข้าแต่ท้าววาสวะ นี้อาหารทิพย์<br>
  ขอพระองค์ทรงประทานชัยชนะให้แก่หม่อมฉันเถิด พระเจ้าข้า<br>
  [๒๗๓] แม้ท้าวสักกะก็ได้ทรงบูชาหิรีเทวีเทพธิดานั้น<br>
  ในกาลนั้น เทวดาทั้งหลายพร้อมทั้งพระอินทร์<br>
  ต่างพากันบูชานางสุรกัญญาผู้สูงสุด<br>
  เทพธิดานั้นเป็นผู้อันเทวดาและมนุษย์ทั้งหลายประนมมือบูชา<br>
  ในกาลที่ตนเข้าไปนั่งเก้าอี้ตัวใหม่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (พระบรมศาสดาเมื่อจะทรงทำข้อความนั้นให้แจ่มแจ้ง จึงตรัสว่า)<br>
  [๒๗๔] ท้าวสหัสสนัยน์ผู้เป็นจอมแห่งเทพชั้นไตรทศ<br>
  ได้ตรัสกับมาตลีเทพสารถีนั้นอีกว่า<br>
  ท่านจงไปถามโกสิยฤๅษีตามคำของเราว่า<br>
  ข้าแต่ท่านโกสิยะ เว้นเทพธิดาอาสา เทพธิดาสัทธา<br>
  และเทพธิดาสิรีเสีย เทพธิดาหิรีผู้เดียว<br>
  ได้อาหารทิพย์แล้วเพราะเหตุไร<br>
  [๒๗๕] มาตลีเทพสารถีได้ขึ้นสู่เวชยันตราชรถอันรุ่งเรือง<br>
  เช่นกับเครื่องอุปกรณ์ มีหงอนอันสำเร็จด้วยทองชมพูนุท<br>
  โชติช่วงดุจดวงตะวัน ประดับตบแต่งอย่างงดงาม<br>
  มีประกายวิจิตรดังทองคำเลื่อนลอยไปได้โดยสะดวกสบาย<br>
  [๒๗๖] ณ ราชรถนี้มีรูปดวงจันทร์ รูปช้าง รูปโค รูปม้า รูปกินนร<br>
  รูปเสือโคร่ง รูปเสือเหลือง รูปเนื้อทรายทำด้วยทองคำ<br>
  ประชุมกันมากมาย มีรูปนกทำท่าทางโผบินอยู่ในราชรถนี้<br>
  รูปมฤคาทำด้วยแก้วไพฑูรย์ประชุมกันเป็นฝูง ๆ ในราชรถนี้<br>
  [๒๗๗] ที่ราชรถนั้น เทพบุตรทั้งหลายได้เทียมอัศวราชที่มีผิวกาย<br>
  คล้ายทองคำ มีพลังเช่นกับช้างหนุ่มประมาณ ๑,๐๐๐ เชือก<br>
  ประดับตบแต่งแล้ว มีเครื่องประดับอกคือข่ายทองคำ<br>
  มีพู่ห้อยหูทั้ง ๒ ข้าง วิ่งไปได้ด้วยเสียงรวดเร็วไม่ติดขัด<br>
  [๒๗๘] มาตลีเทพสารถีขึ้นสู่ราชยานอันประเสริฐนั้น<br>
  ได้บันลือไปตลอดทิศทั้ง ๑๐ เหล่านี้<br>
  ยังท้องฟ้า ภูเขา ต้นไม้ใหญ่อันเป็นเจ้าแห่งป่าในไพรสณฑ์<br>
  และแผ่นดินพร้อมทั้งสมุทรสาครให้สั่นสะเทือนเลื่อนลั่น<br>
  [๒๗๙] มาตลีเทพสารถีนั้นได้ไปถึงอาศรมโดยเร็วพลัน<br>
  กระทำผ้าปาวารเฉวียงบ่าข้างหนึ่ง<br>
  ประนมมือแล้วได้กล่าวกับโกสิยเทวพราหมณ์ผู้เป็นพหูสูต<br>
  มีคุณอันเจริญ มีวัตรอันฝึกฝนดีแล้วว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  [๒๘๐] ท่านโกสิยะ ขอพระคุณเจ้าจงสดับถ้อยคำของพระอินทร์<br>
  ข้าพเจ้าเป็นทูต ท้าวปุรินททะตรัสถามพระคุณเจ้าว่า<br>
  (ท่านโกสิยะ) เว้นพระนางอาสาเทวี<br>
  พระนางสัทธาเทวี และพระนางสิรีเทวีเสีย<br>
  พระนางหิรีเทวีผู้เดียวได้อาหารทิพย์แล้วเพราะเหตุไร<br>
  (โกสิยดาบสฟังคำของมาตลีเทพบุตรนั้นแล้ว จึงกล่าวว่า)<br>
  [๒๘๑] มาตลีเทพสารถี ก็พระนางสิรีเทวี<br>
  ปรากฏกับอาตมาว่าเป็นคนตาบอด<br>
  พระนางสัทธาเทวีเป็นคนไม่แน่นอน<br>
  ส่วนพระนางอาสาเทวีอาตมารู้ได้ว่าเป็นคนพูดจาเหลวไหล<br>
  แต่พระนางหิรีเทวีดำรงอยู่ในคุณอันประเสริฐ<br>
  (โกสิยดาบสเมื่อจะสรรเสริญคุณของหิรีเทพธิดานั้น จึงกล่าวว่า)<br>
  [๒๘๒] หญิงใด ๆ บางพวก คือ ๑. หญิงสาว<br>
  ๒. หญิงที่โคตรตระกูลรักษา ๓. หญิงหม้าย<br>
  ๔. หญิงมีสามี เหล่านี้รู้ฉันทราคะของตนที่เกิดขึ้นอย่างแรงกล้า<br>
  ในบุรุษทั้งหลายแล้วหักห้ามจิตของตนเสียได้ด้วยหิริ<br>
  [๒๘๓] เมื่อเหล่านักรบผู้พ่ายแพ้ในสงคราม<br>
  ที่กำลังสู้รบด้วยลูกศรและหอก<br>
  บางพวกกำลังล้มตาย บางพวกกำลังหนีไป<br>
  นักรบเหล่าใดสละชีวิตแล้วย่อมหวนกลับมาด้วยความละอาย<br>
  นักรบผู้มีความละอายใจเหล่านั้น<br>
  จึงกลับมารับใช้เจ้านายได้อีก (กล้าสู้หน้าเจ้านาย)<br>
  [๒๘๔] ก็หิรีเทวีเทพธิดานี้มีปกติห้ามชนผู้มีใจบาปเพราะมีหิริ<br>
  เปรียบเหมือนทำนบมีปกติกั้นกระแสแห่งสาคร<br>
  เทพสารถี เพราะเหตุนั้น ท่านจงกราบทูลหิรีเทวีเทพธิดา<br>
  ซึ่งท่านผู้ประเสริฐบูชาแล้วในโลกทั้งปวงนั้นให้พระอินทร์ทราบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๓.สุธาโภชนชาดก (๕๓๕)<br>
  (มาตลีเทพบุตรได้ฟังดังนั้น จึงกล่าวว่า)<br>
  [๒๘๕] ท่านโกสิยดาบส พระพรหมก็ตาม<br>
  พระอินทร์ผู้เป็นใหญ่ก็ตาม ท้าวปชาบดีก็ตาม<br>
  ใครเล่าจะหยั่งถึงความเห็นของพระคุณเจ้านี้ได้<br>
  พระคุณเจ้าผู้แสวงหาคุณอันยิ่งใหญ่<br>
  ก็พระธิดาของพระอินทร์ผู้เป็นใหญ่เกิดได้รับยกย่องว่า<br>
  ประเสริฐสุดในหมู่เทพเพราะมีหิริ<br>
  (มาตลีเทพบุตรประสงค์จะนำโกสิยดาบสไปยังเทวโลก จึงกล่าวว่า)<br>
  [๒๘๖] เชิญเถิด เชิญพระคุณเจ้ามาขึ้นรถเหาะไป<br>
  สู่สวรรค์ชั้นไตรทศ ณ บัดนี้เถิด<br>
  รถคันนี้น่าพอใจพระคุณเจ้าผู้มีโคตรเสมอกับพระอินทร์<br>
  แม้พระอินทร์ก็ทรงจำนงหวังพระคุณเจ้าอยู่<br>
  ขอพระคุณเจ้าจงถึงความเป็นสหายกับพระอินทร์ในวันนี้เถิด<br>
  (พระบรมศาสดาตรัสว่า)<br>
  [๒๘๗] สัตว์ทั้งหลายที่ไม่ทำบาปย่อมหมดจดด้วยอาการอย่างนี้<br>
  อนึ่ง ผลกรรมที่ประพฤติดีแล้วจะไม่สูญหาย<br>
  สัตว์เหล่าใดเหล่าหนึ่งได้เห็นอาหารทิพย์<br>
  สัตว์เหล่านั้นทั้งหมดได้ถึงความเป็นสหายกับพระอินทร์<br>
  [๒๘๘] หิรีเทวีเทพธิดาคือพระอุบลวรรณาเถรี<br>
  โกสิยฤๅษีคือภิกษุทานบดี<br>
  ปัญจสิขเทพบุตรคืออนุรุทธเถระ<br>
  ส่วนมาตลีเทพสารถีคือพระอานนทเถระ<br>
  [๒๘๙] สุริยเทพบุตรคือพระมหากัสสปเถระ<br>
  จันทเทพบุตรคือพระมหาโมคคัลลานเถระ<br>
  นารทดาบสคือพระสารีบุตรเถระ<br>
  ส่วนท้าวสักกะคือตถาคตสัมมาสัมพุทธเจ้า ดังนี้แล<br>
  สุธาโภชนชาดกที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ๔. กุณาลชาดก (๕๓๖)<br>
  ว่าด้วยนกดุเหว่า<br>
  เล่ากันมาอย่างนี้ ได้ฟังตามกันมาอย่างนี้ว่า ที่ประเทศหิมพานต์อันทรงไว้ซึ่ง<br>
  แผ่นดินมีโอสถทุกชนิด ดารดาษไปด้วยดอกไม้และพวงดอกไม้มากมายหลายชนิด<br>
  เป็นที่สัญจรไปมาแห่งช้าง โคลาน กระบือ กวาง จามรี เนื้อฟาน แรด ระมาด สิงโต<br>
  เสือโคร่ง เสือเหลือง หมี หมาป่า เสือดาว นาก ชะมด เสือปลา กระต่าย<br>
  วัวกระทิง เป็นที่อาศัยแห่งโขลงช้างใหญ่และช้างพลายตระกูลมหานาค เกลื่อนกล่น<br>
  อยู่ทั่วปริมณฑลอันราบเรียบ มีค่าง ลิง อีเห็น ละมั่ง เนื้อสมัน อีเก้ง ยักษิณี<br>
  หน้าลา กินนร ยักษ์ และรากษสอาศัยอยู่ร่วมกัน ดารดาษไปด้วยหมู่ไม้มากมาย<br>
  หลายพันธุ์มีทั้งดอกยังตูม ทั้งกำลังออกช่อ ทั้งดอกที่บานสะพรั่ง และดอกที่บาน<br>
  ตลอดยอด มีฝูงนกเขา นกโพระดก นกหัสดีลิงค์ นกยูง นกดุเหว่า นกยาง นกกระสา<br>
  ส่งเสียงร้องกึกก้องระงมไพร เป็นภูมิประเทศประดับแน่นไปด้วยแร่ธาตุหลายร้อย<br>
  ชนิดเป็นต้นว่าอัญชัน มโนศิลา หรดาล มหาหิงคุ์ ทอง เงิน และทองคำ ท่านผู้เจริญ<br>
  ทั้งหลาย ได้ยินว่า ณ ไพรสณฑ์อันน่ารื่นรมย์เห็นปานนี้ มีนกดุเหว่าตัวหนึ่งชื่อ<br>
  กุณาละ อาศัยอยู่ เป็นนกที่สวยงาม มีขนและปีกงดงามยิ่งนัก<br>
  ท่านผู้เจริญทั้งหลาย ได้ยินว่า นกดุเหว่าตัวนั้นมีนางนกดุเหว่าเป็นนางบำเรอ<br>
  ถึง ๓,๕๐๐ ตัว ท่านผู้เจริญทั้งหลาย ได้ยินว่า ครั้งนั้น นางนกดุเหว่า ๒ ตัวใช้<br>
  ปากคาบท่อนไม้ให้นกกุณาละนั้นจับตรงกลาง พาบินไปด้วยประสงค์ว่า “ความ<br>
  เหน็ดเหนื่อยเมื่อยล้าในการเดินทางไกลอย่าได้เบียดเบียนนกกุณาละนั้นเลย” นาง<br>
  นกดุเหว่า ๕๐๐ ตัวบินอยู่ข้างล่างด้วยประสงค์ว่า “ถ้านกกุณาละนี้พลัดตกจากคอน<br>
  พวกเราจักใช้ปีกประคองรับไว้”<br>
  นางนก ๕๐๐ ตัวบินอยู่ข้างบนด้วยประสงค์ว่า “แสงแดดอย่าได้แผดเผานก<br>
  กุณาละนั้นเลย”<br>
  นางนกฝูงละ ๕๐๐ ตัวบินขนาบอยู่ทั้ง ๒ ข้างด้วยประสงค์ว่า “ความหนาว<br>
  ก็ตาม ความร้อนก็ตาม หญ้าก็ตาม ละอองก็ตาม ลมก็ตาม น้ำค้างก็ตาม อย่า<br>
  ได้ถูกต้องนกกุณาละนั้นเลย”</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  นางนก ๕๐๐ ตัวบินอยู่ข้างหน้าด้วยประสงค์ว่า “คนเลี้ยงโคก็ตาม คนเลี้ยง<br>
  สัตว์ก็ตาม คนหาบหญ้าก็ตาม คนหาฟืนก็ตาม คนทำงานในป่าก็ตาม อย่าได้ใช้<br>
  ดุ้นฟืน กระเบื้อง ฝ่ามือ ก้อนดิน ท่อนไม้ ศัสตรา หรือก้อนกรวด ทำร้ายนก<br>
  กุณาละนั้นเลย นกกุณาละนี้อย่าได้กระทบกอไม้ เถาวัลย์ ต้นไม้ กิ่งไม้ เสา หิน<br>
  และพวกนกที่มีกำลังกว่าเลย”<br>
  นางนก ๕๐๐ ตัวบินประกบอยู่ข้างหลัง เปล่งเสียงอันไพเราะ อ่อนหวาน<br>
  เพราะพริ้ง จับใจ ด้วยประสงค์ว่า “นกกุณาละนี้อย่าได้เงียบเหงาอยู่บนคอนเลย”<br>
  นางนก ๕๐๐ ตัวพากันบินไปยังทิศต่าง ๆ นำเอาผลไม้ชนิดต่าง ๆ จากต้นไม้<br>
  หลายชนิดมาด้วยประสงค์ว่า “นกกุณาละนี้อย่าได้ลำบากเพราะความหิวเลย”<br>
  ท่านผู้เจริญทั้งหลาย ได้ยินว่า ครั้งนั้น นางนกดุเหว่าเหล่านั้นพาเอานกกุณาละ<br>
  นั้นจากสวนดอกไม้ไปยังสวนดอกไม้ จากอุทยานไปยังอุทยาน จากท่าน้ำไปยังท่าน้ำ<br>
  จากยอดเขาไปยังยอดเขา จากสวนมะม่วงไปยังสวนมะม่วง จากสวนต้นหว้าไปยัง<br>
  สวนต้นหว้า จากสวนขนุนสำปะลอไปยังสวนขนุนสำปะลอ จากสวนมะพร้าวไปยัง<br>
  สวนมะพร้าวโดยเร็วพลัน ก็พากันมีความยินดี<br>
  ท่านผู้เจริญทั้งหลาย ได้ยินว่า ครั้งนั้น นกกุณาละผู้มีนางนกเหล่านั้น<br>
  ห้อมล้อมอยู่ตลอดวัน ก็ยังด่าอย่างนี้ว่า “ถอยออกไป พวกเจ้าอีนกถ่อย พวกเจ้า<br>
  จงฉิบหาย อีถ่อย อีโจร อีนักเลง อีเผอเรอ อีใจเบา อีเนรคุณคน อีตามใจตน<br>
  เองเหมือนลม๑”<br>
  ท่านผู้เจริญทั้งหลาย ได้ยินว่า ณ ด้านทิศตะวันออกแห่งภูเขาหิมพานต์<br>
  นั้นแล มีแม่น้ำที่เกิดแต่ภูเขาอันสุขุมละเอียดอ่อน มีสีเขียว ไหลบ่าออกมา เป็น<br><br>เชิงอรรถ :<br>
  ๑ ถ่อย หมายถึงชั่ว เลว ทราม โจร ในที่นี้หมายถึงเป็นตัวล้างผลาญทรัพย์และข้าวเปลือกเป็นต้นในเรือน<br>
  นักเลง ในที่นี้หมายถึงเป็นสัตว์มีมายามาก เผอเรอ หมายถึงเสียสติ ใจเบา หมายถึงมีใจไม่มั่นคง<br>
  เนรคุณคน ในที่นี้หมายถึงเป็นส้ตว์ก่อความพินาศ เพราะประทุษร้ายมิตร ตามใจตนเองเหมือนลม<br>
  หมายถึงไปตามชอบใจ (ขุ.ชา.อ. ๘/๓๑๗-๓๑๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ภูมิประเทศที่สมควรรื่นรมย์ใจ ชื่นใจ ด้วยกลิ่นหอมแห่งดอกอุบล ดอกปทุม ดอกโกมุท<br>
  ดอกบัวขาว ดอกสัตบุศย์ ดอกจงกลนี และดอกบัวเผื่อน ซึ่งงอกงามขึ้นในบัดนั้น<br>
  เป็นดังป่าหมู่ไม้นานาพันธุ์ คือ ต้นโกฐคำ ต้นจิก ต้นลำเจียก ต้นย่านทราย<br>
  ต้นอ้อยช้าง ต้นบุนนาค ต้นพิกุล ต้นหมากหอม ต้นประดู่ ต้นขมิ้น ต้นรัง<br>
  ต้นสน ต้นจำปา ต้นอโศก ต้นกากะทิง ต้นหงอนไก่ ต้นเสม็ด ต้นโลดทะนง และต้น<br>
  จันทน์แดง เป็นป่าชัฏที่ดาษดื่นไปด้วยต้นกฤษณาดำ ต้นบัวบก ต้นประยงค์ ต้น<br>
  เทพพารุ และต้นกล้วย เป็นภูมิภาคที่สะพรั่งไปด้วยพวงช่อดอกไม้แห่งต้นรกฟ้า<br>
  ต้นอัญชัน ต้นปรู ต้นสัก ต้นคนทีสอ ต้นกรรณิการ์ ต้นหางช้าง ต้นคัดเค้า<br>
  ต้นทองหลาง ต้นทองกวาว ต้นโยธกา ต้นมะลิป่า ต้นหงอนไก่ อันปราศจากมลทิน<br>
  ไม่มีโทษ และต้นขานางอันสวยงามยิ่ง อันดารดาษไปด้วยพุ่มและกอแห่งต้นมะลิซ้อน<br>
  ต้นนมแมว ต้นแคธนู ต้นเปราะหอม ต้นกฤษณา และต้นแฝกหอม เป็นประเทศ<br>
  ที่ดารดาษประดับไปด้วยเครือเถาดอกไม้ที่เบ่งบานสวยงามน่าพอใจยิ่งนัก มีฝูงหงส์<br>
  นกนางนวล นกกาน้ำ และนกเป็ดน้ำส่งเสียงกึกก้องร้องระงม เป็นที่สถิตอยู่แห่ง<br>
  หมู่วิทยาธร นักสิทธิ์ สมณะ และดาบส เป็นประเทศที่สัญจรไปมาเป็นอาจิณแห่ง<br>
  หมู่เทพยดา ยักษ์ รากษส ทานพ คนธรรพ์ กินนร และพญานาค<br>
  ท่านผู้เจริญทั้งหลาย ได้ยินว่า ณ ไพรสณฑ์อันน่ารื่นรมย์เห็นปานนี้ มีนก<br>
  ดุเหว่าขาวอีกตัวหนึ่งชื่อปุณณมุขะ อาศัยอยู่ มีสำเนียงไพเราะยิ่งนัก มีนัยน์ตางดงาม<br>
  มีดวงตาแดงเหมือนคนเมา<br>
  ท่านผู้เจริญทั้งหลาย ได้ยินว่า ปุณณมุขนกดุเหว่าขาวนั้นแลมีนางนก<br>
  เป็นบริวาร ๓๕๐ ตัว ได้ยินว่า ครั้งนั้น นางนก ๒ ตัวใช้ปากคาบท่อนไม้ให้<br>
  ปุณณมุขนกดุเหว่าขาวนั้นจับตรงกลาง พาบินไปด้วยประสงค์ว่า “ความเหน็ด<br>
  เหนื่อยเมื่อยล้าในการเดินทางไกลอย่าได้เบียดเบียนปุณณมุขนกดุเหว่าขาวนั้นเลย”<br>
  นางนก ๕๐ ตัวบินอยู่ข้างล่างด้วยประสงค์ว่า “ถ้าปุณณมุขนกดุเหว่าขาวน<br>
  ี้พลัดตกจากคอน พวกเราจักใช้ปีกประคองรับไว้”<br>
  นางนก ๕๐ ตัวบินอยู่ข้างบนด้วยประสงค์ว่า “แสงแดดอย่าได้แผดเผา<br>
  ปุณณมุขนกดุเหว่าขาวนั้นเลย”</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  นางนกฝูงละ ๕๐ ตัวบินขนาบอยู่ทั้ง ๒ ข้างด้วยประสงค์ว่า “ความหนาว<br>
  ก็ตาม ความร้อนก็ตาม หญ้าก็ตาม ละอองก็ตาม ลมก็ตาม น้ำค้างก็ตาม อย่าได้<br>
  ถูกต้องปุณณมุขนกดุเหว่าขาวนั้นเลย”<br>
  นางนก ๕๐ ตัวบินอยู่ข้างหน้าด้วยประสงค์ว่า “คนเลี้ยงโคก็ตาม คนเลี้ยง<br>
  สัตว์ก็ตาม คนหาบหญ้าก็ตาม คนหาฟืนก็ตาม คนทำงานในป่าก็ตาม อย่าได้ใช้<br>
  ดุ้นฟืน กระเบื้อง ฝ่ามือ ก้อนดิน ท่อนไม้ ศัสตรา หรือก้อนกรวดทำร้าย<br>
  ปุณณมุขนกดุเหว่าขาวนั้นเลย ปุณณมุขนกดุเหว่าขาวนี้อย่าได้กระทบกอไม้ เถาวัลย์<br>
  ต้นไม้ กิ่งไม้ เสา หิน และพวกนกที่มีกำลังกว่าเลย”<br>
  นางนก ๕๐ ตัวบินประกบอยู่ข้างหลัง เปล่งเสียงอันไพเราะ อ่อนหวาน<br>
  เพราะพริ้ง จับใจ ด้วยประสงค์ว่า “ปุณณมุขนกดุเหว่าขาวนี้ อย่าเงียบเหงาอยู่<br>
  บนคอนเลย”<br>
  นางนก ๕๐ ตัวพากันบินไปยังทิศต่าง ๆ นำเอาผลไม้ชนิดต่าง ๆ จากต้นไม้<br>
  หลายชนิดมาด้วยประสงค์ว่า “ปุณณมุขนกดุเหว่าขาวนี้อย่าได้ลำบากเพราะความ<br>
  หิวเลย”<br>
  ท่านผู้เจริญทั้งหลาย ได้ยินว่า ครั้งนั้น นางนกเหล่านั้นพาเอาปุณณมุขนก<br>
  ดุเหว่าขาวนั้นจากสวนดอกไม้ไปยังสวนดอกไม้ จากอุทยานไปยังอุทยาน จากท่า<br>
  น้ำไปยังท่าน้ำ จากยอดเขาไปยังยอดเขา จากสวนมะม่วงไปยังสวนมะม่วง จากสวน<br>
  ต้นหว้าไปยังสวนต้นหว้า จากสวนขนุนสำปะลอไปยังสวนขนุนสำปะลอ จากสวน<br>
  มะพร้าวไปยังสวนมะพร้าวโดยเร็วพลัน ก็พากันมีความยินดี<br>
  ท่านผู้เจริญทั้งหลาย ได้ยินว่า ครั้งนั้น ปุณณมุขนกดุเหว่าขาวผู้มีนางนก<br>
  เหล่านั้นห้อมล้อมอยู่ตลอดวัน จึงสรรเสริญอย่างนี้ว่า “ดีละ ดีละ แม่น้องหญิง<br>
  ทั้งหลาย การที่พวกเธอพึงปฏิบัติบำเรอภัสดา นั่นเป็นการสมควรแก่เธอทั้งหลาย<br>
  ผู้เป็นกุลธิดา”<br>
  ท่านผู้เจริญทั้งหลาย ได้ยินว่า ในกาลต่อมา ปุณณมุขนกดุเหว่าขาวได้เข้า<br>
  ไปหาพญานกกุณาละจนถึงที่อยู่ พวกนางนกผู้เป็นนางบำเรอของพญานกกุณาละ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ได้เห็นปุณณมุขนกดุเหว่าขาวตัวนั้นกำลังบินมาแต่ไกล จึงพากันเข้าไปหาแล้ว<br>
  กล่าวว่า นกปุณณมุขะเพื่อนรัก นกกุณาละตัวนี้เป็นนกหยาบช้า มีวาจาหยาบ<br>
  คายเหลือเกิน ไฉนพวกข้าพเจ้าจะพึงได้วาจาอันน่ารักเพราะอาศัยท่านบ้าง นก<br>
  ปุณณมุขะจึงกล่าวตอบว่า “บางทีจะได้บ้าง น้องหญิงทั้งหลาย” แล้วจึงเข้าไปหา<br>
  นกกุณาละจนถึงที่อยู่ ครั้นเข้าไปหาแล้ว กล่าวสัมโมทนียกถากับนกกุณาละแล้ว<br>
  จับอยู่ ณ ที่สมควร ครั้นแล้วปุณณมุขนกดุเหว่าขาว จึงได้กล่าวกับนกกุณาละนั้นว่า<br>
  กุณาละเพื่อนเอ๋ย เพราะเหตุไร เพื่อนจึงปฏิบัติอย่างผิด ๆ ต่อนางนกผู้มีชาติเสมอกัน<br>
  เป็นกุลธิดาปฏิบัติดีปฏิบัติชอบเล่า กุณาละเพื่อนเอ๋ย ได้ยินว่า หญิงทั้งหลาย<br>
  แม้จะพูดถ้อยคำที่ไม่น่าพอใจ บุคคลก็ควรจะพูดถ้อยคำที่น่าพอใจแก่พวกเธอ จะ<br>
  กล่าวไปไยถึงพวกหญิงที่พูดถ้อยคำที่น่าพอใจเล่า”<br>
  เมื่อนกปุณณมุขะกล่าวอย่างนี้แล้ว นกกุณาละได้รุกรานปุณณมุขนกดุเหว่าขาว<br>
  นั้นอย่างนี้ว่า “จงฉิบหาย จงพินาศเสียเถิดเจ้า เจ้าเพื่อนลามก เจ้าเพื่อนถ่อย<br>
  จะมีใครที่ฉลาดเหมือนผู้ปราบเมียได้เล่า”<br>
  ปุณณมุขนกดุเหว่าขาวถูกรุกรานอย่างนี้แล้วจึงได้กลับจากที่นั้น<br>
  ท่านผู้เจริญทั้งหลาย ได้ยินว่า โดยสมัยอื่นต่อมา โดยการล่วงไปไม่นานนัก<br>
  ปุณณมุขนกดุเหว่าขาวได้เกิดความไม่สบายอย่างหนักขึ้น ถ่ายเป็นเลือด เกิดเวทนา<br>
  กล้าแข็งปางตาย<br>
  ท่านผู้เจริญทั้งหลาย ได้ยินว่า ครั้งนั้น นางนกทั้งหลายผู้เป็นนางบำเรอของ<br>
  ปุณณมุขนกดุเหว่าขาวได้มีความวิตกอย่างนี้ว่า ปุณณมุขนกดุเหว่าขาวนี้ไม่สบาย<br>
  หนักนัก ไฉนจะพึงหายจากความไม่สบายนี้ได้ จึงพากันละทิ้งไว้ตัวเดียวไม่มีเพื่อน<br>
  แล้วเข้าไปหานกกุณาละจนถึงที่อยู่<br>
  นกกุณาละได้เห็นนางนกเหล่านั้นกำลังโผบินมาแต่ไกล จึงได้กล่าวกับนางนก<br>
  เหล่านั้นอย่างนี้ว่า “นางนกถ่อยทั้งหลาย ผัวของพวกเจ้าไปไหนเสียเล่า”<br>
  “กุณาละเพื่อนเอ๋ย ปุณณมุขนกดุเหว่าขาวไม่สบายหนักนัก ไฉนจะพึงหาย<br>
  จากความไม่สบายนั้นได้เล่า”</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  เมื่อนางนกเหล่านั้นกล่าวอย่างนี้แล้ว นกกุณาละได้รุกรานนางนกเหล่านั้น<br>
  อย่างนี้ว่า “อีนกถ่อย พวกเจ้าจงฉิบหาย จงพินาศ อีถ่อย อีโจร อีนักเลง อีเผอเรอ<br>
  อีใจเบา อีเนรคุณคน อีตามใจตนเองเหมือนลม” ครั้นกล่าวแล้วจึงได้เข้าไปหา<br>
  ปุณณมุขนกดุเหว่าขาวจนถึงที่อยู่ ครั้นเข้าไปหาแล้วจึงได้กล่าวกับปุณณมุขนก<br>
  ดุเหว่าขาวตัวนั้นอย่างนี้ว่า “ยังอยู่ดีหรือ ปุณณมุขะเพื่อน”<br>
  “ยังอยู่ดี กุณาละเพื่อน”<br>
  ท่านผู้เจริญทั้งหลาย ได้ยินว่า ลำดับนั้น นกกุณาละได้ใช้ปีกทั้ง ๒ และจะงอย<br>
  ปากประคองให้ปุณณมุขนกดุเหว่าขาวตัวนั้นลุกขึ้นแล้วกรอกเภสัชต่างๆ ให้ดื่ม<br>
  ได้ยินว่า ครั้งนั้น ความไม่สบายของปุณณมุขนกดุเหว่าขาวตัวนั้นก็ระงับไป<br>
  แล้วแล<br>
  ท่านผู้เจริญทั้งหลาย ได้ยินว่า ลำดับนั้น นกกุณาละได้กล่าวกับปุณณมุข<br>
  นกดุเหว่าขาวตัวหายจากไข้ซึ่งหายจากความป่วยไข้ไม่นานนั้นอย่างนี้ว่า “เราได้เห็นมา<br>
  แล้ว ปุณณมุขะเพื่อนเอ๋ย เราได้เห็นนางกัณหา มีบิดา ๒ คน๑ มีผัว ๕ คน๒ ยังมี<br>
  จิตปฏิพัทธ์ในชายคนที่ ๖ ซึ่งเป็นคนเปลี้ย เหมือนผีหัวขาด ก็แลในเรื่องนี้ ยังมี<br>
  คำกล่าวเป็นคาถาไว้อีกส่วนหนึ่งว่า<br>
  [๒๙๐] ครั้งนั้น นางล่วงละเมิด (นอกใจ) สามีทั้ง ๕ คน<br>
  เหล่านี้ คือ ๑. ท้าวอัชชุนะ๓ ๒. ท้าวนกุละ<br>
  ๓. ท้าวภีมเสน ๔. ท้าวยุธิฏฐิละ ๕. ท้าวสหเทพ<br>
  แล้วได้กระทำลามกกับชายเตี้ยค่อม<br><br>เชิงอรรถ :<br>
  ๑ มีบิดา ๒ คน คือพระเจ้ากาสีและพระเจ้าโกศล พระเจ้ากาสีรบชนะพระเจ้าโกศล ได้ราชสมบัติและมเหสี<br>
  ผู้ทรงครรภ์มาด้วย พระองค์ได้ตั้งพระมเหสีนั้นให้เป็นอัครมเหสีของพระองค์ ต่อมา
  พระนางประสูติพระ<br>
  ราชธิดาให้ชื่อว่า กัณหา (ขุ.ชา.อ. ๘/๓๒๙-๓๒๘)<br>
  ๒ มีผัว ๕ คน คือ ท้าวอัชชุนะเป็นต้น พระราชกุมารทั้ง ๕ เป็นโอรสของพระเจ้าปัณฑุราช
  จบการศึกษา<br>
  จากเมืองตักกสิลา เดินทางผ่านมาทางเมืองพาราณสี ถูกพระราชธิดากัณหาเสี่ยงพวงมาลัยเลือกเป็น<br>
  พระสวามีทั้ง ๕ พระองค์ (ขุ.ชา.อ. ๘/๓๒๘)<br>
  ๓ ท้าวอัชชุนะ เป็นอดีตชาติของนกกุณาละ (๘/๒๙๐/๓๓๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๓๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  เราได้เห็นมาแล้ว ปุณณมุขะเพื่อนเอ๋ย นางสมณีชื่อปัญจตปาวี อาศัยอยู่<br>
  ท่ามกลางป่าช้า ยังพรตคือการอดอาหาร ๔ วันแล้วจึงจะบริโภคให้ผันแปรไป ได้<br>
  กระทำลามกกับนักเลงสุรา๑<br>
  เราได้เห็นมาแล้ว ปุณณมุขะเพื่อนเอ๋ย พระเทวีนามว่ากากวดี อยู่ ณ ท่าม<br>
  กลางมหาสมุทร เป็นภรรยาของพญาครุฑนามว่าเวนเตยยะ๒ ได้กระทำลามกกับ<br>
  คนธรรพ์นามว่านฏกุเวร<br>
  เราได้เห็นมาแล้ว ปุณณมุขะเพื่อนเอ๋ย เจ้าหญิงขนงามนามว่ากุรุงคเทวี<br>
  ผู้ทำให้เอฬิกกุมาร๓ มีความรักใคร่ ได้กระทำลามกกับฉฬังคกุมารเสนาบดีและ<br>
  ธนันเตวาสี<br>
  ความจริง เรื่องนั้นเราได้รู้มาอย่างนี้ พระมารดาของพระเจ้าพรหมทัตทรง<br>
  ทอดทิ้งพระเจ้าโกศลแล้วได้ทรงกระทำลามกกับปัญจาลจัณฑพราหมณ์๔<br>
  [๒๙๑] หญิงทั้ง ๕ คนเหล่านี้ก็ดี หญิงเหล่าอื่นก็ดี<br>
  ได้กระทำกรรมอันลามกแล้ว<br>
  เพราะเหตุนั้น เราจึงไม่วางใจ ไม่สรรเสริญหญิงทั้งหลาย<br>
  แผ่นดินคือภูมิเป็นที่เป็นไปแห่งเหล่าสัตว์<br>
  อันทรงไว้ซึ่งรัตนะต่าง ๆ<br>
  เป็นที่รองรับทั้งสิ่งดีและสิ่งไม่ดี มีความยินดีเสมอกัน<br>
  ทนทานได้ทุกอย่าง ไม่ดิ้นรน ไม่โกรธ ฉันใด<br>
  หญิงทั้งหลายก็ฉันนั้นเหมือนกัน<br>
  เพราะฉะนั้น นรชนไม่ควรวางใจหญิงทั้งหลายเหล่านั้น<br><br>เชิงอรรถ :<br>
  ๑ นักเลงสุรา เป็นอดีตชาติของนกกุณาละ (ขุ.ชา.อ. ๘/๒๙๐/๓๓๒)<br>
  ๒ พญาครุฑ เป็นอดีตชาติของนกกุณาละ เรื่องนี้เป็นเรื่องเดียวกันกับกากวตีชาดก
  ชาดกที่ ๓๒๗ ใน<br>
  จตุกกนิบาต (เล่ม ๒๗/๑๐๕/๑๐๙) (ขุ.ชา.อ. ๘/๒๙๐/๓๓๒)<br>
  ๓ เอฬิกกุมาร เป็นอดีตชาติของนกกุณาละ (ขุ.ชา.อ. ๘/๒๙๐/๓๓๕)<br>
  ๔ ปัญจาลจัณฑพราหมณ์ เป็นอดีตชาติของนกกุณาละ (ขุ.ชา.อ. ๘/๒๙๐/๓๓๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๒๙๒] สิงโตซึ่งเป็นสัตว์ดุร้าย กินเลือดและเนื้อเป็นอาหาร<br>
  มีอาวุธ ๕ อย่าง๑ เป็นสัตว์หยาบช้า<br>
  ชอบในการเบียดเบียนสัตว์อื่น ข่มขี่สัตว์ทั้งหลายกินฉันใด<br>
  หญิงทั้งหลายก็ฉันนั้นเหมือนกัน๒<br>
  เพราะฉะนั้น นรชนไม่ควรวางใจหญิงทั้งหลายเหล่านั้น<br>
  ปุณณมุขะผู้สหาย นัยว่า หญิงทั้งหลายไม่ใช่หญิงแพศยา ไม่ใช่หญิงงามเมือง<br>
  ไม่ใช่หญิงคณิกา เพราะหญิงเหล่านั้นจะชื่อว่าเป็นหญิงบริสุทธิ์ก็ไม่ได้ ที่แท้
  หญิง<br>
  เหล่านี้เป็นหญิงเพชฌฆาต<br>
  หญิงทั้งหลายโพกผมเหมือนพวกโจร มีพิษร้ายเหมือนสุราเจือยาพิษ พูด<br>
  โอ้อวดเหมือนพ่อค้า กลับกลอกบิดพลิ้วเหมือนนอแรด ลิ้นมีสองแฉกเหมือนงู<br>
  ปกปิดความชั่วเหมือนหลุมคูถ ให้เต็มได้ยากเหมือนบาดาล ให้ยินดีได้ยากเหมือน<br>
  นางรากษส นำไปส่วนเดียวเหมือนพญายม กินทุกอย่างเหมือนเปลวไฟ พัดพา<br>
  ไปทุกอย่างเหมือนแม่น้ำ ประพฤติตามใจตนเองเหมือนลม ไม่กระทำอะไรให้วิเศษ<br>
  เหมือนภูเขาสิเนรุ ผลิตผลอยู่เป็นนิตย์เหมือนต้นไม้มีพิษ ก็ในเรื่องนี้ยังมีคำกล่าว<br>
  เป็นคาถาไว้อีกส่วนหนึ่งว่า<br>
  [๒๙๓] หญิงทั้งหลายเหมือนโจร เหมือนสุรามีพิษร้าย<br>
  พูดโอ้อวดเหมือนพ่อค้า กลับกลอกบิดพลิ้วเหมือนนอแรด<br>
  มีลิ้นสองแฉกเหมือนงู<br>
  [๒๙๔] ปกปิดความชั่วเหมือนหลุมคูถ<br>
  ให้เต็มได้ยากเหมือนบาดาล<br>
  ให้ยินดีได้ยากเหมือนนางรากษส<br>
  นำไปส่วนเดียวเหมือนพญายม<br><br>เชิงอรรถ :<br>
  ๑ อาวุธ ๕ อย่าง ได้แก่ ปาก ๑ และเท้าทั้ง ๔ (ขุ.ชา.อ. ๘/๒๙๒/๓๓๗)<br>
  ๒ หญิงทั้งหลายก็ฉันนั้นเหมือนกัน หมายถึงใช้อาวุธ ๕ อย่าง คือ รูป เสียง กลิ่น
  รส สัมผัส จับ<br>
  บุรุษให้อยู่ในอำนาจ (ขุ.ชา.อ. ๘/๒๙๒/๓๓๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๒๙๕] กินทุกอย่างเหมือนเปลวไฟ พัดพาไปเหมือนแม่น้ำ<br>
  มีความประพฤติตามขอบเขตแห่งความใคร่เหมือนลม<br>
  ไม่มีความวิเศษอะไรเหมือนภูเขาสิเนรุ<br>
  ผลิตผลอยู่เป็นนิตย์เหมือนต้นไม้มีพิษ<br>
  หญิงทั้งหลายมักกระทำอันตรายแก่รัตนะทั้งหลาย<br>
  ยังโภคสมบัติในเรือนให้พินาศ<br>
  ปุณณมุขะเพื่อนเอ๋ย ทรัพย์ ๔ อย่างเหล่านี้บัณฑิตไม่ควรให้อยู่ในสกุลอื่น คือ<br>
  ๑. โคผู้ ๒. แม่โคนม ๓. ยานพาหนะ ๔. ภรรยา บัณฑิตไม่ควรให้ทรัพย์ทั้ง ๔<br>
  อย่างเหล่านี้พลัดพรากไปจากเรือน<br>
  [๒๙๖] ๑. โคผู้ ๒. แม่โคนม<br>
  ๓. ยานพาหนะ ๔. ภรรยา<br>
  บัณฑิตไม่ควรให้อยู่ในสกุลแห่งญาติ<br>
  เพราะญาติทั้งหลายผู้ไม่มียานพาหนะจะใช้สอยรถ<br>
  จะฆ่าโคตัวผู้เพราะการใช้ลากเข็นจนเกินกำลัง<br>
  จะฆ่าลูกโคเพราะการรีดนมโค<br>
  และภรรยาจะประทุษร้าย (นอกใจ) ในสกุลแห่งญาติ<br>
  ปุณณมุขะเพื่อนเอ๋ย ของ ๖ อย่างเหล่านี้ เมื่อมีกิจธุระเกิดขึ้นแล้ว ย่อมใช้<br>
  ประโยชน์อะไรไม่ได้ คือ<br>
  <br>
  [๒๙๗]  ๑. ธนูไม่มีสาย  ๒. ภรรยาอยู่ในสกุลแห่งญาติ<br>
    ๓. เรืออยู่ฝั่งโน้น ๔. ยานเพลาหัก<br>
    ๕. มิตรอยู่แดนไกล ๖. เพื่อนชั่ว<br>
  <br>
  เมื่อมีกิจธุระเกิดขึ้นแล้ว ย่อมใช้ประโยชน์อะไรไม่ได้<br>
  ปุณณมุขะเพื่อนเอ๋ย ได้ยินว่า หญิงทั้งหลายย่อมดูหมิ่นสามีด้วยเหตุ ๘<br>
  ประการ คือ<br>
  ๑. เพราะความเป็นคนจน<br>
  ๒. เพราะความเป็นคนป่วยกระเสาะกระแสะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ๓. เพราะความเป็นคนแก่ชรา<br>
  ๔. เพราะความเป็นนักเลงสุรา<br>
  ๕. เพราะความเป็นคนโง่เซอะ<br>
  ๖. เพราะความเป็นคนมัวเมาในกามคุณ<br>
  ๗. เพราะคล้อยตามกิจการงานทั้งปวง<br>
  ๘. เพราะหาทรัพย์ทั้งปวงเพิ่มเติมไม่ได้<br>
  ปุณณมุขะเพื่อนเอ๋ย ได้ยินว่า หญิงทั้งหลายย่อมดูหมิ่นสามีด้วยเหตุ ๘ ประการ<br>
  เหล่านี้ ก็ในเรื่องนี้ ยังมีคำกล่าวเป็นคาถาไว้อีกส่วนหนึ่งว่า<br>
  [๒๙๘] หญิงย่อมดูหมิ่นสามี ๑. ผู้ยากจน<br>
  ๒. ผู้ป่วยกระเสาะกระแสะ ๓. ผู้แก่ชรา<br>
  ๔. ผู้เป็นนักเลงสุรา ๕. ผู้มัวเมาในกามคุณ<br>
  ๖. ผู้เป็นคนโง่เซอะ ๗. ผู้โง่เขลาในกิจการงานทั้งปวง<br>
  ๘. ผู้ย่อหย่อนเพราะหาทรัพย์ที่ให้ความใคร่ทั้งปวงเพิ่มเติมไม่ได้<br>
  ปุณณมุขะเพื่อนเอ๋ย ได้ยินว่า หญิงย่อมนำความเดือดร้อนใจมาให้สามีด้วยเหตุ<br>
  ๙ ประการ คือ<br>
  ๑. ไปสวนดอกไม้เป็นประจำ<br>
  ๒. ไปอุทยานเป็นประจำ<br>
  ๓. ไปท่าน้ำเป็นประจำ<br>
  ๔. ไปตระกูลญาติเป็นประจำ<br>
  ๕. ไปตระกูลคนอื่นเป็นประจำ<br>
  ๖. ส่องกระจกและประกอบการตบแต่งร่างกายด้วยเสื้อผ้าเป็น<br>
  ประจำ<br>
  ๗. ชอบดื่มน้ำเมาเป็นประจำ<br>
  ๘. เยื้องมองทางหน้าต่างเป็นประจำ<br>
  ๙. ชอบยืนอวดทรวดทรงอยู่ที่ประตูเป็นประจำ<br>
  ปุณณมุขะเพื่อนเอ๋ย ได้ยินว่า หญิงย่อมนำความเดือดร้อนใจมาให้สามีด้วย<br>
  เหตุ ๙ ประการเหล่านี้ ก็ในเรื่องนี้ ยังมีคำกล่าวเป็นคาถาไว้อีกส่วนหนึ่งว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๒๙๙] ก็หญิงใด ๑. ไปสวนดอกไม้ ๒. ไปอุทยาน ๓. ไปท่าน้ำ<br>
  ๔. ไปตระกูลญาติ ๕. ไปตระกูลคนอื่นเป็นประจำ<br>
  ๖. ส่องกระจกและประกอบการตบแต่งร่างกายด้วยเสื้อผ้าเป็นประจำ<br>
  ๗. ชอบดื่มน้ำเมาเป็นประจำ<br>
  [๓๐๐] ๘. เยื้องมองทางหน้าต่างเป็นประจำ<br>
  ๙. ชอบยืนอวดทรวดทรงอยู่ที่ประตูเป็นประจำ<br>
  หญิงทั้งหลายเหล่านั้นย่อมนำความเดือดร้อนใจมาให้สามี<br>
  ด้วยเหตุ ๙ ประการเหล่านี้<br>
  ปุณณมุขะเพื่อนเอ๋ย ได้ยินว่า หญิงย่อมยั่วยวนชายด้วยเหตุ ๔๐ ประการ คือ<br>
  <br>
   ๑. บิดกาย   ๒. ก้มลง<br>
   ๓. เยื้องกราย  ๔. ทำละอาย<br>
   ๕. เอาเล็บถูกัน  ๖. เอาเท้าเหยียบกัน<br>
   ๗. เอาไม้ขีดแผ่นดิน  ๘. ให้เด็กกระโดด<br>
   ๙. เล่นเอง ให้เด็กเล่น ๑๐. จูบเด็ก ให้เด็กจูบ<br>
   ๑๑. บริโภคเอง ให้เด็กบริโภค ๑๒. ให้ของเด็ก<br>
   ๑๓. ขอของเด็ก ๑๔. ทำตามที่เด็กกระทำ<br>
   ๑๕. ทำเสียงสูง ๑๖. ทำเสียงต่ำ<br>
   ๑๗. พูดเปิดเผย ๑๘. พูดปกปิด<br>
   ๑๙. ทำซิกซี้ด้วยการฟ้อนรำ ๒๐. ด้วยการขับร้อง<br>
   ๒๑. ด้วยการประโคมดนตรี ๒๒. ด้วยการร้องไห้<br>
   ๒๓. ด้วยการกรีดกราย ๒๔. ด้วยการแต่งกาย<br>
   ๒๕. จ้องมอง ๒๖. ส่ายสะเอว<br>
   ๒๗. ส่ายของลับ ๒๘. เปิดขาอ่อน<br>
   ๒๙. ปิดขาอ่อน ๓๐. เปิดถันให้ดู<br>
   ๓๑. เปิดรักแร้ให้ดู ๓๒. เปิดสะดือให้ดู<br>
   ๓๓. หลิ่วตา ๓๔. ยักคิ้ว<br>
   ๓๕. เม้มปาก ๓๖. แลบลิ้น<br>
   ๓๗. ทำผ้านุ่งหลุด ๓๘. กลับนุ่งผ้า<br>
   ๓๙. สยายผม ๔๐. เกล้าผม<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ปุณณมุขะเพื่อนเอ๋ย ได้ยินว่า หญิงย่อมยั่วยวนชายด้วยเหตุ ๔๐ ประการ<br>
  เหล่านี้<br>
  ปุณณมุขะเพื่อนเอ๋ย ได้ยินว่า หญิงประทุษร้ายสามี บัณฑิตพึงทราบได้ด้วย<br>
  เหตุ ๒๕ ประการ คือ<br>
  ๑. สรรเสริญการจากไปของสามี<br>
  ๒. สามีจากไปแล้วไม่ระลึกถึง<br>
  ๓. สามีกลับมาก็ไม่ยินดี<br>
  ๔. พูดติเตียนสามี<br>
  ๕. ไม่พูดสรรเสริญสามี<br>
  ๖. ประพฤติสิ่งที่ไม่เป็นประโยชน์ต่อสามี<br>
  ๗. ไม่ประพฤติสิ่งที่เป็นประโยชน์ต่อสามี<br>
  ๘. กระทำกิจอันไม่สมควรต่อสามี<br>
  ๙. ไม่กระทำกิจอันสมควรต่อสามี<br>
  ๑๐. นอนคลุมโปง<br>
  ๑๑. นอนหันหลังให้<br>
  ๑๒. นอนพลิกไปพลิกมาเป็นโกลาหล<br>
  ๑๓. ทอดถอนหายใจยาว<br>
  ๑๔. นอนกระสับกระส่ายเป็นทุกข์<br>
  ๑๕. ไปถ่ายอุจจาระปัสสาวะบ่อย ๆ<br>
  ๑๖. ประพฤติตรงข้าม<br>
  ๑๗. ได้ยินเสียงชายอื่นเงี่ยหูฟัง<br>
  ๑๘. ล้างผลาญโภคทรัพย์<br>
  ๑๙. ทำความสนิทสนมกับชายบ้านใกล้เรือนเคียง<br>
  ๒๐. ชอบออกนอกบ้าน<br>
  ๒๑. ชอบเที่ยวตามตรอกซอกซอย<br>
  ๒๒. ประพฤตินอกใจ ไม่เคารพสามี คิดประทุษร้ายอยู่เป็นนิตย์<br>
  ๒๓. ยืนอยู่ที่ประตูเนือง ๆ<br>
  ๒๔. เปิดรักแร้ อวัยวะและถันให้ดู<br>
  ๒๕. เที่ยวสอดส่องเพ่งมองไปยังทิศต่าง ๆ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ปุณณมุขะเพื่อนเอ๋ย ได้ยินว่า หญิงประทุษร้ายสามี บัณฑิตพึงทราบได้ด้วย<br>
  เหตุ ๒๕ ประการเหล่านี้ ก็ในเรื่องนี้ ยังมีคำกล่าวเป็นคาถาไว้อีกส่วนหนึ่งว่า<br>
  [๓๐๑] ๑. สรรเสริญการจากไปของสามี<br>
  ๒. ไม่โศกเศร้าถึงการจากไปของสามี<br>
  ๓. เห็นสามีกลับมาไม่ยินดี<br>
  ๔. ไม่เคยกล่าวคำสรรเสริญสามีสักคราวเดียว<br>
  หญิงประทุษร้ายสามีมีลักษณะเหล่านี้<br>
  [๓๐๒] ๕. ไม่มีความสำรวม ประพฤติแต่สิ่งที่ไม่เป็นประโยชน์ต่อสามี<br>
  ๖. ทำสิ่งที่เป็นประโยชน์ต่อสามีให้เสื่อมสูญ<br>
  ๗. กระทำกิจอันไม่สมควรต่อสามี<br>
  ๘. นอนคลุมโปง ๙. นอนหันหลังให้<br>
  หญิงประทุษร้ายสามีมีลักษณะเหล่านี้<br>
  [๓๐๓] ๑๐. นอนพลิกไปพลิกมาเป็นโกลาหล<br>
  ๑๑. ถอนหายใจยาว<br>
  ๑๒. นอนกระสับกระส่ายเป็นทุกข์<br>
  ๑๓. ไปถ่ายอุจจาระปัสสาวะบ่อย ๆ<br>
  หญิงประทุษร้ายสามีมีลักษณะเหล่านี้<br>
  [๓๐๔] ๑๔. ประพฤติตรงข้าม<br>
  ๑๕. ไม่กระทำกิจอันสมควรต่อสามี<br>
  ๑๖. เมื่อชายอื่นพูดเงี่ยหูฟัง<br>
  ๑๗. ล้างผลาญโภคทรัพย์<br>
  ๑๘. กระทำความเชยชมกับชายชู้<br>
  หญิงประทุษร้ายสามีมีลักษณะเหล่านี้<br>
  [๓๐๕] ๑๙. ทำทรัพย์เครื่องปลื้มใจที่สามีหามาได้ด้วยความลำบาก<br>
  หามาได้ด้วยความฝืดเคือง<br>
  เก็บรวบรวมสะสมไว้ด้วยความยากให้พินาศ<br>
  ๒๐. ทำความสนิทสนมกับชายบ้านใกล้เรือนเคียง<br>
  หญิงประทุษร้ายสามีมีลักษณะเหล่านี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๐๖] ๒๑. ชอบออกนอกบ้าน ชอบเที่ยวตามตรอกซอกซอย<br>
  ๒๒. ประพฤตินอกใจ ไม่เคารพสามี คิดประทุษร้ายอยู่เป็นนิตย์<br>
  หญิงประทุษร้ายสามีมีลักษณะเหล่านี้<br>
  [๓๐๗] ๒๓. ยืนอยู่ใกล้ประตูเนือง ๆ<br>
  ๒๔. เปิดถันและรักแร้ให้เห็น<br>
  ๒๕. มีจิตพลุกพล่านเพ่งมองไปยังทิศต่าง ๆ<br>
  หญิงประทุษร้ายสามีมีลักษณะเหล่านี้<br>
  [๓๐๘] แม่น้ำทุกสายไหลไปคดเคี้ยว<br>
  ป่าไม้ทุกแห่งล้วนดาษดื่นไปด้วยต้นไม้<br>
  หญิงทั้งปวงพึงกระทำความชั่ว<br>
  เมื่อได้โอกาสหรือที่ลับ<br>
  [๓๐๙] ถ้าว่า พึงได้โอกาสหรือที่ลับ<br>
  หรือว่าพึงได้สถานที่ปิดบังเช่นนั้น<br>
  หญิงทั้งปวงพึงกระทำความชั่วแน่นอน<br>
  ไม่ได้ชายอื่นที่สมบูรณ์<br>
  ก็พึงกระทำกับชายง่อยเปลี้ย<br>
  [๓๑๐] ก็ในบรรดานารีที่หลายใจ ไม่มีใครข่มขี่ได้<br>
  ผู้สร้างความอภิรมย์ยินดีให้แก่ชายทั้งหลาย<br>
  แม้หากเธอผู้ใดจะไม่พึงกระทำความปลื้มใจในที่ทั้งปวง<br>
  บัณฑิตก็ไม่ควรวางใจ เพราะนารีเปรียบเสมอท่าน้ำ<br>
  [๓๑๑] ก็บัณฑิตเห็นเหตุการณ์ของเจ้ากินนรี<br>
  และพระนางกินนราเทวีแล้วพึงทราบเถิดว่า<br>
  หญิงทั้งปวงจะยินดีในเรือนของสามีเท่านั้นก็หาไม่<br>
  พระนางกินนราเทวีได้เห็นชายอื่น ถึงเป็นคนง่อยเปลี้ย<br>
  ก็ยังทรงทอดทิ้งคนเช่นกับเจ้ากินนรีนั้นไปได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๑๒] พระมเหสีของพระเจ้าพกะและพระเจ้าพาวริยะ<br>
  ผู้ทรงหมกมุ่นในกามจนเกินไป<br>
  ได้ทรงประพฤติอนาจารกับคนใช้ใกล้ชิด<br>
  ผู้ตกอยู่ในอำนาจแห่งความปรารถนา<br>
  ชายคนอื่นนั้น ใครหรือหญิงจะไม่พึงประพฤตินอกใจด้วย<br>
  [๓๑๓] พระนางปิงคิยานี ผู้เป็นพระมเหสีสุดที่รัก<br>
  ของพระเจ้าพรหมทัตผู้เป็นใหญ่ในโลกทั้งปวง<br>
  ได้ทรงประพฤติอนาจารกับคนเลี้ยงม้า<br>
  ผู้ตกอยู่ในอำนาจแห่งความปรารถนา<br>
  นางผู้มีความใคร่ในกามไม่ได้ประสบความใคร่ทั้ง ๒ แม้นั้น<br>
  [๓๑๔] บุรุษผู้ไม่ถูกผีสิง ไม่ควรจะเชื่อถือหญิงทั้งหลาย<br>
  ผู้หยาบช้า ใจเบา ไม่รู้คุณคน มักประทุษร้ายมิตรเลย<br>
  [๓๑๕] หญิงเหล่านั้นไม่รู้อุปการะที่คนอื่นกระทำแล้วแก่ตน<br>
  ไม่รู้กิจที่ตนควรกระทำ ไม่รู้จักมารดาบิดาหรือพี่น้อง<br>
  เป็นผู้ไม่ประเสริฐ ล่วงละเมิดธรรมอยู่เสมอ<br>
  เป็นไปตามอำนาจจิตของตนอย่างเดียว<br>
  [๓๑๖] สามีสุดที่รัก ที่น่าพอใจ แม้อยู่ด้วยกันมานาน<br>
  เป็นผู้อนุเคราะห์ แม้เสมอเหมือนกับชีวิต<br>
  พวกนางยังพากันทอดทิ้งไปได้ในคราวเกิดอันตราย<br>
  และในคราวมีกิจจะต้องกระทำ<br>
  เพราะเหตุนั้น เราจึงไม่วางใจหญิงทั้งหลาย<br>
  [๓๑๗] เพราะว่าจิตของหญิงทั้งหลายเหมือนจิตของวานร<br>
  ลุ่ม ๆ ดอน ๆ เหมือนเงาต้นไม้<br>
  ดวงใจของหญิงทั้งหลายนั้นหวั่นไหวไปมา<br>
  กลับกลอกเหมือนกงล้อ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๑๘] เมื่อใด พวกเธอเมื่อเพ่งเล็งเห็นทรัพย์<br>
  ของบุรุษที่ควรจะถือเอาได้<br>
  เมื่อนั้น พวกเธอจะใช้วาจาอันอ่อนหวานชักพาเอาบุรุษนั้นไป<br>
  เหมือนชาวกัมโพชะใช้สำรับลวงม้า๑<br>
  [๓๑๙] เมื่อใด พวกเธอเมื่อเพ่งเล็งไม่เห็นทรัพย์<br>
  ของบุรุษที่ควรจะถือเอาได้<br>
  เมื่อนั้น พวกเธอจะเหินห่างทอดทิ้งบุรุษนั้นไปทุกด้าน<br>
  เหมือนคนข้ามฝั่งพอถึงฝั่งแม่น้ำแล้ว<br>
  ก็ละทิ้งแพสำหรับข้ามไป<br>
  [๓๒๐] จริงอยู่ หญิงทั้งหลายเหล่านั้นอุปมาได้กับสิ่งผูกพัน<br>
  กินทุกอย่างเหมือนไฟ<br>
  มีมายากล้าแข็งเหมือนแม่น้ำที่มีกระแสไหลเชี่ยว<br>
  ย่อมคบหาได้ทั้งชายที่เป็นคนรัก และไม่ใช่คนรัก<br>
  เหมือนเรือจอดได้ทั้งฝั่งนี้และฝั่งโน้น<br>
  [๓๒๑] หญิงเหล่านั้นมิใช่เป็นสมบัติชายคนเดียวหรือสองคน<br>
  เหมือนร้านตลาดที่แบของวางขาย<br>
  ชายใดพึงสำคัญหญิงเหล่านั้นว่าเป็นของเรา<br>
  ชายนั้นชื่อว่าดักลมด้วยตาข่าย<br>
  [๓๒๒] ๑. แม่น้ำ ๒. ทางเดิน ๓. ร้านเครื่องดื่ม<br>
  ๔. สภา ๕. บ่อน้ำ เป็นฉันใด<br>
  ขึ้นชื่อว่าหญิงทั้งหลายในโลกนี้ก็ฉันนั้น<br>
  ขอบเขตย่อมไม่มีสำหรับพวกเธอ<br><br>เชิงอรรถ :<br>
  ๑ ใช้สำรับลวงม้า หมายถึงชาวกัมโพชะต้องการม้าป่า เขาจะกั้นคอกแห่งหนึ่งแล้วทำประตูให้ดี
  เอาน้ำผึ้งทา<br>
  สาหร่ายที่ลอยอยู่บนน้ำที่พวกม้าป่าเคยกิน แล้วทอดสาหร่ายจนถึงประตูคอก ทาน้ำผึ้งตลอด
  ม้าป่ามา<br>
  กินน้ำ กินหญ้า กินสาหร่ายที่มีรสหวาน ติดใจในรสก็จะเดินเข้าคอกไปโดยไม่รู้ตัว
  (ขุ.ชา.อ. ๘/๓๑๘/๓๖๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๔๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๒๓] หญิงทั้งหลายเหล่านี้เสมอกับไฟที่กินเปรียง<br>
  อุปมาได้กับหัวงูเห่า๑ ย่อมเลือกกินแต่ของดี ๆ<br>
  เหมือนพวกโคเลือกเล็มแต่หญ้าดี ๆ ในภายนอกเท่านั้น<br>
  <br>
  [๓๒๔]  ๑. ไฟกินเปรียง  ๒. ช้างสาร<br>
   ๓. งูเห่า ๔. พระราชาผู้ได้รับมูรธาภิเษกแล้ว<br>
   ๕. หญิงทั้งปวง<br>
  <br>
  บุคคลทั้ง ๕ เหล่านี้ นรชนพึงคบหาโดยความระมัดระวังเป็นนิตย์<br>
  เพราะว่าภาวะที่เป็นจริงของบุคคลเหล่านั้นรู้ได้ยากนัก<br>
  [๓๒๕] ชายไม่พึงคบหา<br>
  ๑. หญิงผู้มีผิวพรรณงดงามนัก<br>
  ๒. หญิงผู้ที่ชายหมู่มากรักใคร่<br>
  ๓. หญิงผู้ฉลาดในการฟ้อนรำขับร้อง<br>
  ๔. หญิงผู้เป็นภรรยาของชายอื่น<br>
  ๕. หญิงผู้คบหาเพราะเหตุแห่งทรัพย์<br>
  หญิงทั้ง ๕ ประเภทเหล่านี้ชายไม่พึงคบหาเลย<br>
  ท่านผู้เจริญทั้งหลาย ได้ยินว่า ครั้งนั้น พญานกแร้งชื่ออานนท์ รู้แจ้งชัด<br>
  ซึ่งคาถาทั้งเบื้องต้น ท่ามกลาง และที่สุด ของนกกุณาละ จึงได้กล่าวคาถาเหล่านี้<br>
  ในเวลานั้นว่า<br>
  [๓๒๖] ถ้าบุรุษจะพึงยกแผ่นดินแม้ที่เต็มไปด้วยทรัพย์ผืนนี้<br>
  ให้แก่หญิงผู้ที่ตนยกย่องไซร้<br>
  หญิงนั้นได้โอกาสแล้วก็จะพึงดูหมิ่นบุรุษแม้นั้น เพราะเหตุนั้น<br>
  เราจึงไม่ยอมตกไปสู่อำนาจของหญิงเหล่านั้นผู้ที่ไม่ใช่คนดี<br><br>เชิงอรรถ :<br>
  ๑ หมายถึงหญิงอุปมาได้กับหัวงูเห่า เพราะเหตุ ๕ อย่างนี้ คือ (๑) เพราะเป็นสัตว์มักโกรธ
  (๒) เพราะเป็น<br>
  สัตว์มีพิษร้าย (๓) เพราะเป็นสัตว์มีลิ้นสองแฉก (๔) เพราะเป็นสัตว์ผูกโกรธ (๕)
  เพราะเป็นสัตว์ประทุษ-<br>
  ร้ายมิตร ในเหตุ ๕ อย่างที่สตรีชื่อว่ามีพิษร้าย พึงทราบได้เพราะความที่เธอมีราคะมาก
  ชื่อว่ามีลิ้นสองแฉก<br>
  เพราะเธอมักพูดส่อเสียด ชื่อว่าประทุษร้ายมิตร เพราะเธอมักประพฤตินอกใจ (ขุ.ชา.อ.
  ๘/๓๒๓/๓๖๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๒๗] สามีหนุ่มผู้มีความหมั่นขยัน มีพฤติการณ์ไม่หดหู่<br>
  น่ารัก และน่าพอใจ<br>
  พวกเธอยังพากันทอดทิ้งเขาไปได้ในคราวเกิดอันตราย<br>
  และในคราวมีกิจที่ต้องกระทำ<br>
  เพราะเหตุนั้น เราจึงไม่วางใจหญิงทั้งหลาย<br>
  [๓๒๘] บุรุษไม่พึงวางใจว่า หญิงนี้ต้องการเรา<br>
  ไม่พึงวางใจว่า หญิงนี้ร้องไห้อยู่ในที่อยู่ของเรา<br>
  จริงอยู่ หญิงทั้งหลายเหล่านั้นย่อมคบหาได้<br>
  ทั้งชายที่เป็นคนรักและมิใช่คนรัก<br>
  เหมือนเรือจอดได้ทั้งฝั่งนี้และฝั่งโน้น<br>
  [๓๒๙] ๑. บุคคลไม่พึงวางใจเครื่องลาดที่ทำด้วยกิ่งไม้เก่า<br>
  ๒. ไม่พึงวางใจโจรผู้เคยเป็นมิตรเก่าแก่<br>
  ๓. ไม่พึงวางใจพระราชาว่า เป็นเพื่อนของเรา<br>
  ๔. ไม่พึงวางใจหญิงซึ่งเป็นแม่ของลูกตั้ง ๑๐ คน<br>
  [๓๓๐] ไม่พึงวางใจในนารีทั้งหลาย ผู้สร้างความรื่นรมย์ยินดีให้<br>
  ผู้ล่วงละเมิดศีล ไม่มีความสำรวม<br>
  ถึงภรรยาจะพึงมีความรักอย่างแน่นแฟ้น ก็ไม่พึงวางใจ<br>
  เพราะว่านารีทั้งหลายเสมอเหมือนกับท่าน้ำ<br>
  [๓๓๑] หญิงทั้งหลายพึงฆ่าชายเสียเองก็มี<br>
  ตัดอวัยวะของชายเสียเองก็มี<br>
  ให้ผู้อื่นตัดก็มี เชือดลำคอแล้วดื่มเลือดกินก็มี<br>
  เพราะเหตุนั้น ชายอย่าพึงทำความสนิทสนมในหญิงทั้งหลาย<br>
  ผู้มีความใคร่อันเลวทราม ผู้ไม่สำรวม<br>
  เปรียบได้กับท่าน้ำที่แม่น้ำคงคา<br>
  [๓๓๒] หญิงเหล่านั้นกล่าวคำเท็จเหมือนกับคำสัตย์<br>
  กล่าวคำสัตย์เหมือนกับคำเท็จ พวกเธอเลือกกินแต่ของดี ๆ<br>
  เหมือนพวกโคเลือกเล็มแต่หญ้าดี ๆ ในภายนอกเท่านั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๓๓] พวกหล่อนประเล้าประโลมชาย<br>
  ด้วยการเดินบ้าง ด้วยการจ้องมองบ้าง<br>
  ด้วยการหัวเราะบ้าง ด้วยการนุ่งห่มไม่เรียบร้อยบ้าง<br>
  และด้วยการกล่าวถ้อยคำอ่อนหวานบ้าง<br>
  [๓๓๔] เพราะว่าหญิงทั้งหลายเหล่านั้น<br>
  เป็นนางโจร มีจิตใจหยาบกระด้าง<br>
  โหดร้าย เจรจาอ่อนหวานเหมือนน้ำตาลกรวด<br>
  การล่อลวงอย่างใดอย่างหนึ่งในหมู่มนุษย์<br>
  พวกเธอจะไม่รู้ไม่มีเลย<br>
  [๓๓๕] ขึ้นชื่อว่าหญิงทั้งหลายในโลก<br>
  เป็นคนชั่วร้าย ไม่มีขอบเขต กำหนัดจัด<br>
  และคึกคะนอง กินทุกอย่างเหมือนเปลวไฟ<br>
  [๓๓๖] ธรรมดาว่าบุรุษเป็นที่รักของหญิงไม่มี ไม่เป็นที่รักก็ไม่มี<br>
  เพราะว่าหญิงทั้งหลายย่อมคบบุรุษได้<br>
  ทั้งที่เป็นคนรักและมิใช่คนรัก<br>
  เหมือนเรือจอดได้ทั้งฝั่งนี้และฝั่งโน้น<br>
  [๓๓๗] ธรรมดาว่าบุรุษเป็นที่รักของหญิงไม่มี ไม่เป็นที่รักก็ไม่มี<br>
  เพราะว่าหญิงทั้งหลายมีความต้องการทรัพย์<br>
  จึงยอมพัวพันด้วย เหมือนเถาวัลย์ที่เกี่ยวพันต้นไม้<br>
  [๓๓๘] ชายที่มีทรัพย์จะเป็นควาญช้าง คนเลี้ยงม้า<br>
  คนเลี้ยงโค คนจัณฑาล สัปเหร่อ<br>
  หรือคนล้างส้วมก็ตาม นารีทั้งหลายจะติดตามเขาไป<br>
  [๓๓๙] หญิงสาวทั้งหลายย่อมทอดทิ้งชาย<br>
  แม้ที่เป็นบุตรคนมีตระกูล<br>
  ซึ่งไม่มีทรัพย์อะไรๆ ไป เหมือนเช่นกับซากศพ<br>
  แต่กลับคอยติดตามชายไปเนือง ๆ เพราะเหตุแห่งทรัพย์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  ท่านผู้เจริญทั้งหลาย ได้ยินว่า ครั้งนั้น นารทเทวพราหมณ์รู้แจ้งชัดซึ่งคาถา<br>
  ทั้งเบื้องต้น ท่ามกลาง และที่สุดของอานนท์พญาแร้ง จึงได้กล่าวคาถาเหล่านี้<br>
  ในเวลานั้นว่า<br>
  [๓๔๐] นี่แน่ะ พญานก ท่านจงฟังคำของข้าพเจ้า<br>
  ผู้จะกล่าวถึงสิ่ง ๔ อย่าง ที่ไม่รู้จักเต็มเหล่านี้ คือ<br>
  ๑. ทะเล ๒. พราหมณ์<br>
  ๓. พระราชา ๔. หญิง<br>
  [๓๔๑] แม่น้ำสายใดสายหนึ่งซึ่งอาศัยแผ่นดิน<br>
  ย่อมไหลไปสู่สาคร<br>
  แม่น้ำเหล่านั้นก็ทำสมุทรให้เต็มไม่ได้<br>
  เพราะฉะนั้น จึงชื่อว่าไม่เต็ม เพราะยังพร่องอยู่<br>
  [๓๔๒] ส่วนพราหมณ์สาธยายพระเวท<br>
  มีประวัติศาสตร์เป็นที่ ๕ ได้แล้ว<br>
  ก็ยังปรารถนาการศึกษาแม้ให้ยิ่งขึ้นไป<br>
  เพราะฉะนั้น จึงชื่อว่าไม่เต็ม เพราะยังพร่องอยู่<br>
  [๓๔๓] ส่วนพระราชาเล่าทรงชนะแล้ว<br>
  ครอบครองแผ่นดินทั้งหมดพร้อมทั้งสมุทร<br>
  และภูเขาอันสั่งสมรัตนะไว้หาที่สุดมิได้<br>
  ก็ยังทรงปรารถนาสมุทรฝั่งโน้น<br>
  เพราะฉะนั้น จึงชื่อว่าไม่เต็ม เพราะยังพร่องอยู่<br>
  [๓๔๔] แต่หญิงถึงแม้จะพึงมีสามีคนละ ๘ คน<br>
  ซึ่งเป็นคนแกล้วกล้ามีพลัง<br>
  สามารถนำรสแห่งความใคร่ทั้งปวงมาให้ได้<br>
  เธอก็ยังคงทำความพอใจในชายคนที่ ๙<br>
  เพราะฉะนั้น จึงชื่อว่าไม่เต็ม เพราะยังพร่องอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๔๕] หญิงทั้งปวงกินทุกอย่างเหมือนเปลวไฟ<br>
  พัดพาเอาทุกสิ่งทุกอย่างไปเหมือนแม่น้ำ<br>
  เกาะเกี่ยวเหมือนเรียวหนาม<br>
  ย่อมคบหาชายเพราะเหตุแห่งทรัพย์<br>
  [๓๔๖] ก็นรชนใดปลงใจเชื่อหญิงทุกสิ่งทุกอย่าง<br>
  นรชนนั้นชื่อว่าดักลมด้วยตาข่าย<br>
  วิดน้ำทะเลด้วยฝ่ามือข้างเดียว<br>
  ปรบมือข้างเดียวของตนให้เกิดเสียง ก็รู้ได้ยาก<br>
  [๓๔๗] ภาวะของหญิงที่เป็นนางโจร<br>
  รู้มาก หาความจริงได้ยาก<br>
  เป็นการลำบากที่จะหยั่งรู้เหมือนรอยทางปลาในน้ำ<br>
  [๓๔๘] หญิงทั้งหลายเหล่านั้นไม่รู้จักพอ<br>
  พูดจาไพเราะอ่อนหวาน เต็มได้ยาก<br>
  เหมือนแม่น้ำย่อมทำให้ล่มจม<br>
  ชายรู้แจ้งชัดแล้วพึงเว้นเสียให้ห่างไกล<br>
  [๓๔๙] หญิงทั้งหลายยั่วยวนให้ลุ่มหลง<br>
  มีมายามาก ทำพรหมจรรย์ให้กำเริบ<br>
  ย่อมทำให้ล่มจมเสียหาย<br>
  ชายรู้แจ้งชัดแล้วพึงเว้นเสียให้ห่างไกล<br>
  [๓๕๐] ก็หญิงทั้งหลายเหล่านั้นเข้าไปคบหาชายใด<br>
  ด้วยความพอใจหรือด้วยทรัพย์ก็ตาม<br>
  ก็ติดตามเผาผลาญชายนั้นโดยทันที<br>
  เหมือนไฟป่าเผาผลาญสถานที่ของตน<br>
  ท่านผู้เจริญทั้งหลาย ได้ยินว่า ครั้งนั้น พญานกกุณาละรู้แจ้งชัดซึ่งคาถาทั้ง<br>
  เบื้องต้น ท่ามกลาง และที่สุดของนารทเทวพราหมณ์ จึงได้กล่าวคาถาเหล่านี้ใน<br>
  เวลานั้นว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๕๑] บัณฑิตพึงเจรจากับคนผู้ถือดาบอันคมกริบ<br>
  พึงเจรจาแม้กับปีศาจผู้ดุร้าย<br>
  พึงเข้าไปนั่งใกล้งูตัวที่มีพิษร้ายแรง<br>
  แต่อย่าพึงเจรจากับหญิงตัวต่อตัว<br>
  [๓๕๒] เพราะว่านารีทั้งหลายเป็นผู้ย่ำยีจิตของชาวโลก<br>
  มีการฟ้อนรำขับร้อง เจรจา<br>
  และการแย้มยิ้มเป็นอาวุธ<br>
  ย่อมเบียดเบียนชายผู้มีสติไม่มั่นคง<br>
  เหมือนหมู่นางรากษสบนเกาะเบียดเบียนพวกพ่อค้า<br>
  [๓๕๓] หญิงเหล่านั้นไม่มีวินัย ไม่สังวร<br>
  พวกเธอยินดีในน้ำเมาและเนื้อสัตว์ ไม่มีความสำรวม<br>
  ย่อมฮุบเอาทรัพย์ที่ชายหามาได้<br>
  เหมือนปลาติมิงคละกลืนกินมังกรในสาคร<br>
  [๓๕๔] หญิงทั้งหลายมีกามคุณทั้ง ๕ อันน่าพอใจเป็นเหยื่อล่อ<br>
  มีจิตฟุ้งซ่านไม่แน่นอน ไม่มีความสำรวม<br>
  ย่อมแล่นเข้าไปหาชายผู้มีความมัวเมา<br>
  เหมือนแม่น้ำทั้งหลายย่อมไหลไปสู่ทะเล<br>
  [๓๕๕] หญิงทั้งหลายประเล้าประโลมชายใดเพราะความพอใจ<br>
  เพราะความยินดีหรือเพราะทรัพย์ก็ตาม<br>
  ชื่อว่าเป็นผู้ฆ่าชายนั้นด้วยราคะ โทสะ<br>
  ย่อมเผาผลาญชายเช่นนั้นให้เป็นแม้ดังเช่นไฟ<br>
  [๓๕๖] หญิงทั้งหลายรู้ว่า ชายใดเป็นผู้มั่งคั่ง<br>
  มีทรัพย์มาก ย่อมแล่นเข้าไปหา<br>
  ย่อมผูกมัดชายนั้นผู้มีจิตกำหนัดยินดีไว้ด้วยเรือนร่างของตน<br>
  เหมือนเถาย่านทรายรัดรึงต้นสาละในป่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๕๗] หญิงทั้งหลายเหล่านั้นประดับร่างกายและใบหน้า<br>
  จนงามวิจิตรแล้วเข้าไปหาชาย<br>
  ด้วยความพอใจมีประการต่าง ๆ ทำยิ้มน้อยยิ้มใหญ่<br>
  มีความฉลาดในมายาตั้งร้อยเหมือนนักมายากล<br>
  [๓๕๘] หญิงทั้งหลายประดับสวมใส่ทองคำ แก้วมณี<br>
  แก้วมุกดา มีคนสักการะและรักษาอยู่แล้วในตระกูลสามี<br>
  ก็ยังประพฤตินอกใจสามี<br>
  เหมือนหญิงผู้ซบอยู่แนบทรวงอกประพฤตินอกใจอสูร<br>
  [๓๕๙] จริงอยู่ นรชนถึงจะมีเดช มีปัญญาเห็นประจักษ์<br>
  เป็นที่สักการะบูชาของชนเป็นอันมาก<br>
  ตกอยู่ในอำนาจของหญิงทั้งหลาย<br>
  ก็จะไม่รุ่งเรือง เหมือนดวงจันทร์ที่ถูกราหูเข้าไปบดบัง<br>
  [๓๖๐] จอมโจรผู้มีจิตโหดร้าย โกรธขึ้นแล้ว พึงกระทำ<br>
  ความพินาศอันใดให้จอมโจรผู้เป็นคู่อริ ซึ่งมาประจันหน้ากัน<br>
  นรชนผู้ยังมีการเพ่งเล็ง มีตัณหา<br>
  ตกอยู่ในอำนาจหญิงทั้งหลาย<br>
  ย่อมประสบความพินาศยิ่งกว่านั้น<br>
  [๓๖๑] จริงอยู่ หญิงเหล่านั้นถึงจะถูกชายที่เลวทราม<br>
  คุกคามด้วยการจิกผมจนยุ่งเหยิง<br>
  และการหยิกข่วนด้วยเล็บ ทุบตีด้วยเท้า ฝ่ามือ และท่อนไม้<br>
  ก็ยังเข้าไปหาชายคนเลวทรามนั่นแหละ<br>
  เหมือนหมู่แมลงวันย่อมยินดีในซากศพ<br>
  [๓๖๒] นรชนผู้มีดวงตาคือปัญญา ปรารถนาความสุข<br>
  พึงเว้นหญิงเหล่านั้นซึ่งเป็นประดุจบ่วงและข่ายของมาร<br>
  ที่เขาขึงดักไว้ในตระกูลในระหว่างทางเดิน<br>
  ในราชธานีหรือว่าในนิคมทั้งหลาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๔.กุณาลชาดก (๕๓๖)<br>
  [๓๖๓] ผู้ใดสลัดทิ้งคุณคือตบะอันเป็นกุศลแล้ว<br>
  ประพฤติการประพฤติอันมิใช่ของพระอริยะ<br>
  ผู้นั้นจากเทวโลกย่อมเข้าถึงนรก เหมือนพ่อค้าถือหม้อแตก<br>
  [๓๖๔] เขาผู้นั้นถูกติเตียนทั้งในโลกนี้และโลกหน้า<br>
  มีความคิดที่ชั่ว ถูกกรรมของตนเข้าไปบั่นทอน<br>
  ย่อมพลัดพรากจากเทวโลกบ้าง<br>
  มนุษยโลกบ้าง โดยไม่แน่นอน<br>
  เหมือนรถที่เทียมด้วยลาโกงย่อมพาไปนอกทาง<br>
  [๓๖๕] เขาผู้นั้นจึงเข้าถึงนรกอันเร่าร้อนและนรกป่าไม้งิ้ว<br>
  มีหนามแหลมเหมือนหอกเป็นหลักแล้ว<br>
  มาอยู่ในกำเนิดสัตว์ดิรัจฉาน และไม่พ้นเปรตและจอมอสูร<br>
  [๓๖๖] หญิงทั้งหลายย่อมทำลายการเล่นหัว<br>
  และความรื่นรมย์ยินดีอันเป็นทิพย์ในนันทวันเทวอุทยาน<br>
  และจักรพรรดิสมบัติในหมู่มนุษย์ของชายผู้มัวเมาทั้งหลาย<br>
  ให้พินาศและยังเขาให้ถึงทุคติอีกด้วย<br>
  [๓๖๗] การเล่นหัวและความรื่นรมย์ยินดีก็ดี<br>
  จักรพรรดิสมบัติในมนุษย์ก็ดี<br>
  นางเทพอัปสรผู้อยู่วิมานทองก็ดี<br>
  อันชายผู้ไม่มีความต้องการหญิงประพฤติพรหมจรรย์อยู่<br>
  หาได้ไม่ยากเลย<br>
  [๓๖๘] คติที่ล่วงเลยกามภูมิก็ดี<br>
  การสมภพในรูปภูมิก็ดี<br>
  การเข้าถึงวิสัยแห่งผู้ปราศจากราคะก็ดี<br>
  อันชายผู้ไม่มีความต้องการหญิงประพฤติพรหมจรรย์อยู่<br>
  หาได้ไม่ยากเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๓๖๙] นิพพานอันปลอดโปร่งพ้นทุกข์ทั้งปวง<br>
  ไม่หวั่นไหวอย่างแท้จริง ไม่มีปัจจัยปรุงแต่ง<br>
  อันชายผู้ไม่มีความต้องการหญิงประพฤติพรหมจรรย์อยู่<br>
  มีกิเลสอันตนดับได้แล้ว เป็นผู้สะอาด<br>
  หาได้ไม่ยากเลย ดังนี้<br>
  (พระศาสดาทรงประมวลธรรมเทศนา ได้ตรัสพระคาถาประชุมชาดกว่า)<br>
  [๓๗๐] ในกาลนั้น เราผู้ตถาคตได้เป็นพญานกกุณาละ<br>
  อุทายีได้เป็นพญานกดุเหว่าขาว<br>
  อานนท์ได้เป็นพญานกแร้ง<br>
  สารีบุตรได้เป็นนารทดาบส<br>
  และพุทธบริษัทได้เป็นบริษัทนกทั้งหลาย<br>
  เธอทั้งหลายจงทรงจำชาดกไว้ด้วยประการฉะนี้แล<br>
  กุณาลชาดกที่ ๔ จบ</p>
<p> ๕. มหาสุตโสมชาดก (๕๓๗)<br>
  ว่าด้วยพระเจ้ามหาสุตโสมทรงทรมานโจรโปริสาท๑<br>
  (กาฬหัตถีเสนาบดีถามพ่อครัวว่า)<br>
  [๓๗๑] พ่อครัว เพราะเหตุไร<br>
  ท่านจึงทำกรรมทารุณโหดร้ายเช่นนี้<br>
  ท่านหลงฆ่าหญิงและชายทั้งหลาย<br>
  เพราะเหตุแห่งเนื้อหรือแห่งทรัพย์<br><br>เชิงอรรถ :<br>
  ๑ พระเจ้ามหาสุตโสมโพธิสัตว์ทรงเป็นพระสหายร่วมสำนักเรียนกับพระเจ้าพรหมทัตและพระกุมารอื่น
  ๆ อีก<br>
  ประมาณ ๑๐๑ พระองค์ ต่อมาเมื่อแยกย้ายกลับบ้านเมืองของตนแล้ว พรหมทัตกุมารได้ครองเมือง <br>
  พาราณสี แต่หลงผิดไปติดใจบริโภคเนื้อมนุษย์ ทำให้ถูกเนรเทศ พระเจ้ามหาสุตโสมต้องไปทรมานจน<br>
  กลับใจ (ขุ.ชา.อ. ๘/๓๗๘-๓๗๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พ่อครัวจึงตอบเสนาบดีว่า)<br>
  [๓๗๒] ท่านผู้เจริญ มิใช่เพราะเหตุแห่งตน<br>
  มิใช่เพราะเหตุแห่งทรัพย์<br>
  มิใช่เพราะเหตุแห่งบุตรภรรยา<br>
  มิใช่เพราะเหตุแห่งสหายและญาติทั้งหลาย<br>
  แต่พระจอมภูมิบาลซึ่งเป็นนายของข้าพเจ้า<br>
  พระองค์เสวยมังสะเช่นนี้<br>
  (กาฬหัตถีเสนาบดีกล่าวว่า)<br>
  [๓๗๓] ถ้าท่านขวนขวายในกิจของเจ้านาย<br>
  ทำกรรมอันโหดร้ายทารุณเช่นนี้ได้<br>
  เวลาเช้าตรู่ ท่านควรจะเข้าไปในพระราชวัง<br>
  แล้วแถลงเหตุนั้นแก่เราต่อพระพักตร์พระราชา<br>
  (พ่อครัวกล่าวว่า)<br>
  [๓๗๔] ท่านกาฬหัตถี ข้าพเจ้าจักกระทำตามที่ท่านสั่ง<br>
  เวลาเช้าตรู่ ข้าพเจ้าจะเข้าไปในพระราชวัง<br>
  จะแถลงเหตุนั้นแก่ท่านต่อพระพักตร์พระราชา<br>
  (พระบรมศาสดาเมื่อจะทรงประกาศข้อความนั้น จึงตรัสว่า)<br>
  [๓๗๕] ลำดับนั้น ครั้นราตรีสว่างแล้ว ดวงอาทิตย์อุทัย<br>
  กาฬเสนาบดีได้พาคนทำครัวเข้าไปเฝ้าพระราชา<br>
  ครั้นแล้วได้กราบทูลพระราชาดังนี้ว่า<br>
  [๓๗๖] ข้าแต่มหาราช ได้ทราบด้วยเกล้าว่า<br>
  พระองค์ทรงใช้พ่อครัวให้ฆ่าหญิงและชายทั้งหลาย<br>
  พระองค์เสวยเนื้อมนุษย์จริงหรือ พระเจ้าข้า”<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๕๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระราชาตรัสว่า)<br>
  [๓๗๗] แน่นอน เป็นความจริง ท่านกาฬะ<br>
  เราใช้พ่อครัว เมื่อเขาทำประโยชน์ให้แก่เรา<br>
  ท่านจะด่าเขาทำไม<br>
  (กาฬเสนาบดี เมื่อจะนำเรื่องมาแสดง จึงกราบทูลว่า)<br>
  [๓๗๘] ปลาใหญ่ชื่ออานนท์ ติดใจในรสปลาทุกชนิด<br>
  เมื่อฝูงปลาหมดสิ้นไป ก็กลับมากินตัวเองตาย<br>
  [๓๗๙] พระองค์ทรงประมาทไปแล้ว<br>
  มีพระทัยยินดียิ่งนักในรส(เนื้อมนุษย์)<br>
  ถ้าเป็นคนพาลต่อไป ยังไม่ทรงรู้สึกอย่างนี้<br>
  จะต้องมาละทิ้งพระโอรส พระมเหสี และพระญาติ<br>
  จะกลับมาเสวยตัวพระองค์เอง<br>
  [๓๘๐] เพราะได้ทรงสดับอุทาหรณ์ที่ข้าพระองค์นำมากราบทูลนี้<br>
  ขอความพอพระทัยที่จะเสวยเนื้อมนุษย์จงคลายไปเถิด<br>
  ข้าแต่พระราชาผู้เป็นใหญ่แห่งหมู่มนุษย์<br>
  พระองค์อย่าได้เสวยเนื้อมนุษย์เลย<br>
  อย่าได้ทรงทำแคว้นนี้ให้ว่างเปล่า<br>
  เหมือนปลาอานนท์ทำมหาสมุทรให้ว่างเปล่า<br>
  (พระราชาได้สดับดังนั้น เมื่อจะนำเรื่องเก่ามาแสดง จึงตรัสว่า)<br>
  [๓๘๑] กุฎุมพีชื่อว่าสุชาตะ ลูกที่เกิดกับตัวเขา<br>
  ไม่ได้ชิ้นลูกหว้าเขาก็ตาย<br>
  เพราะชิ้นลูกหว้านั้นหมดสิ้นไป<br>
  [๓๘๒] ท่านกาฬะ เราก็เหมือนกัน<br>
  บริโภคอาหารที่มีรสอร่อยที่สุด<br>
  ถ้าไม่ได้เนื้อมนุษย์ เข้าใจว่า คงเสียชีวิตแน่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พราหมณ์ได้กล่าวกับมาณพว่า)<br>
  [๓๘๓] มาณพ เจ้าเป็นผู้มีรูปงาม<br>
  เกิดในตระกูลโสตถิยพราหมณ์<br>
  เจ้าไม่ควรกินอาหารที่ไม่ควรกินนะ<br>
  (มาณพกล่าวว่า)<br>
  [๓๘๔] บรรดารสทั้งหลาย น้ำเมานี้มีรสอร่อยที่สุดอย่างหนึ่ง<br>
  เพราะเหตุไร พ่อจึงห้ามผม<br>
  ผมจักไปในสถานที่ที่ผมจักได้รสเช่นนี้<br>
  [๓๘๕] ผมจักออกไปละ จักไม่อยู่ในสำนักของพ่อ<br>
  เพราะพ่อไม่ยินดีที่จะได้เห็นผม<br>
  (ลำดับนั้น พราหมณ์จึงกล่าวว่า)<br>
  [๓๘๖] มาณพ ข้าคงจะได้ลูกคนอื่น ๆ เป็นทายาทเป็นแน่<br>
  เจ้าคนต่ำทราม เจ้าจงฉิบหายเสียเถิด<br>
  จงไปในที่ที่ข้าจะไม่พึงได้ข่าวเจ้าผู้ไปแล้ว<br>
  (กาฬหัตถีเสนาบดีประมวลเหตุนี้มาแสดงแก่พระราชา แล้วกราบทูลว่า)<br>
  [๓๘๗] ข้าแต่พระราชาผู้เป็นจอมแห่งหมู่มนุษย์<br>
  พระองค์ก็อย่างนั้นเหมือนกัน โปรดสดับคำของข้าพระองค์<br>
  พสกนิกรทั้งหลายจักพากันเนรเทศพระองค์ไปจากแคว้น<br>
  เหมือนพราหมณ์เนรเทศมาณพผู้เป็นนักเลงสุรา<br>
  (พระราชาเมื่อไม่อาจจะงดเนื้อนั้นได้ ตรัสแสดงเหตุแม้อย่างอื่นอีกว่า)<br>
  [๓๘๘] สาวกของพวกฤๅษีผู้อบรมแล้วชื่อว่าสุชาตะ<br>
  เขาต้องการนางอัปสรเท่านั้น จนไม่กินข้าวและไม่ดื่มน้ำ<br>
  [๓๘๙] บุคคลพึงเอาน้ำที่ติดอยู่กับปลายหญ้าคา<br>
  มานับเปรียบกันดูกับน้ำที่มีอยู่ในสมุทรฉันใด<br>
  กามทั้งหลายของพวกมนุษย์ในสำนักของกามทิพย์ก็ฉันนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๓๙๐] ท่านกาฬะ เราก็เหมือนกัน<br>
  บริโภคอาหารที่มีรสอร่อยที่สุดแล้ว<br>
  ถ้าไม่ได้เนื้อมนุษย์ เข้าใจว่า คงเสียชีวิตแน่<br>
  (กาฬเสนาบดีครั้นได้ฟังดังนั้น จึงกราบทูลว่า)<br>
  [๓๙๑] เปรียบเสมือนพวกหงส์ชื่อธตรัฏฐะ เหิรบินไปในท้องฟ้า<br>
  ถึงความตายไปจนหมดเพราะกินอาหารที่ไม่ควรกิน ฉันใด<br>
  [๓๙๒] ข้าแต่พระราชาผู้เป็นจอมแห่งหมู่มนุษย์<br>
  พระองค์ก็อย่างนั้นเหมือนกัน โปรดสดับคำของข้าพระองค์<br>
  พระองค์เสวยเนื้อที่ไม่ควร<br>
  ฉะนั้น พสกนิกรทั้งหลายจึงพากันเนรเทศพระองค์<br>
  (โจรโปริสาท๑กล่าวกับรุกขเทวดานั้นว่า)<br>
  [๓๙๓] เราได้ห้ามท่านแล้วว่า จงหยุด ท่านนั้นก็ยังเดินดุ่ม ๆ ไป<br>
  ท่านผู้ประพฤติพรหมจรรย์ ท่านไม่ได้หยุด<br>
  แต่บอกว่าหยุด ท่านสมณะ นี้ควรแก่ท่านแล้วหรือ<br>
  ท่านสำคัญดาบของเราว่าเป็นขนปีกนกตะกรุมหรือ<br>
  (ลำดับนั้น เทวดากล่าวว่า)<br>
  [๓๙๔] มหาบพิตร อาตมภาพหยุดแล้วในธรรมของตน<br>
  ไม่ได้เปลี่ยนชื่อและโคตร<br>
  ส่วนโจรบัณฑิตกล่าวว่า ไม่หยุดในโลก<br>
  จุติจากโลกนี้แล้วจะต้องไปเกิดในอบายหรือนรก<br>
  มหาบพิตร ถ้าทรงเชื่ออาตมภาพ<br>
  ขอมหาบพิตรจงจับพระเจ้าสุตโสมผู้เป็นกษัตริย์เถิด<br>
  มหาบพิตรทรงจับพระเจ้าสุตโสมนั้นบูชายัญแล้ว<br>
  จักเสด็จไปสวรรค์ได้อย่างนี้<br><br>เชิงอรรถ :<br>
  ๑ โปริสาท แปลว่า มีคนเป็นอาหาร, คนกินคน เป็นชื่อของพระเจ้าพรหมทัต หลังจากถูกชาวเมืองเนรเทศแล้ว<br>
  ได้ไปอาศัยโคนต้นไทรอยู่ แล้วเที่ยวปล้นคนเดินทาง เพื่อฆ่าเอาเนื้อมาปรุงอาหาร
  จึงปรากฏชื่อเสียงว่า<br>
  โปริสาท (ขุ.ชา.อ. ๘/๓๙๒/๓๙๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระเจ้าสุตโสมโพธิสัตว์ทอดพระเนตรเห็นพราหมณ์ยืนถวายพระพรอยู่ข้างทาง<br>
  จึงตรัสถามว่า)<br>
  [๓๙๖] ชาติภูมิของท่านอยู่ในแคว้นไหนหนอ<br>
  ท่านมาถึงนครนี้ได้ด้วยประโยชน์อะไร<br>
  ท่านพราหมณ์ ขอท่านจงบอกประโยชน์นี้แก่ข้าพเจ้า<br>
  ท่านต้องการอะไร ข้าพเจ้าจะให้ตามที่ท่านต้องการ ณ วันนี้<br>
  (พราหมณ์ได้กราบทูลพระเจ้าสุตโสมโพธิสัตว์นั้นว่า)<br>
  [๓๙๗] พระภูมิบาล คาถาทั้ง ๔ มีอรรถที่ลึก<br>
  เปรียบด้วยสาครอันประเสริฐ<br>
  หม่อมฉันมานครนี้เพื่อประโยชน์แก่พระองค์เท่านั้น<br>
  ขอพระองค์โปรดสดับคาถา<br>
  ที่ประกอบด้วยประโยชน์อย่างยิ่งเถิด<br>
  (โจรโปริสาทจับพระเจ้าสุตโสมโพธิสัตว์ได้แล้ว จึงทูลถามว่า)<br>
  [๓๙๘] ชนเหล่าใดมีความรู้ มีปัญญา เป็นพหูสูต<br>
  คิดเหตุการณ์ได้มาก ชนเหล่านั้นย่อมไม่ร้องไห้<br>
  การที่เหล่าบัณฑิตเป็นผู้บรรเทาความโศกได้<br>
  นี่แหละเป็นที่พึ่งอันยอดเยี่ยมของเหล่านรชน<br>
  [๓๙๙] ท่านสุตโสม พระองค์ทรงเศร้าโศกเพราะเหตุไร<br>
  เพราะเหตุแห่งพระองค์เอง พระญาติ พระโอรส<br>
  พระมเหสี ข้าวเปลือก ทรัพย์ เงิน หรือว่าทองหรือ<br>
  ท่านโกรัพยะผู้ประเสริฐ หม่อมฉันขอฟังพระดำรัสของพระองค์<br>
  (พระเจ้าสุตโสมโพธิสัตว์ตรัสว่า)<br>
  [๔๐๐] หม่อมฉันมิได้ทอดถอน มิได้เศร้าโศกเพื่อประโยชน์แก่ตน<br>
  แก่โอรส มเหสี ทรัพย์ และแคว้น<br>
  แต่ธรรมของเหล่าสัตบุรุษที่เคยประพฤติมาเก่าก่อน<br>
  หม่อมฉันนัดหมายไว้กับพราหมณ์<br>
  หม่อมฉันทอดถอนเศร้าโศกถึงการนัดหมายนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๐๑] หม่อมฉันดำรงอยู่ในความเป็นใหญ่ในแคว้นของตนเอง<br>
  ได้ทำการนัดหมายไว้กับพราหมณ์<br>
  เพื่อจะเปลื้องการนัดหมายนั้นกับพราหมณ์<br>
  ก็จักเป็นผู้รักษาความสัตย์หวนกลับมาอีก<br>
  (โจรโปริสาทกราบทูลพระเจ้าสุตโสมโพธิสัตว์ว่า)<br>
  [๔๐๒] นรชนผู้มีความสุข หลุดพ้นไปจากปากของมฤตยูแล้ว<br>
  จะพึงกลับมาสู่เงื้อมมือของศัตรูอีก<br>
  ข้อนี้หม่อมฉันยังไม่เชื่อ ท่านโกรัพยะผู้ประเสริฐที่สุด<br>
  พระองค์ไม่เสด็จเข้าไปหาหม่อมฉันเลย<br>
  [๔๐๓] พระองค์ทรงหลุดพ้นจากเงื้อมมือของโจรโปริสาทแล้ว<br>
  เสด็จไปถึงพระราชมณเฑียรของพระองค์<br>
  จะมัวทรงเพลิดเพลินในกามคุณ ข้าแต่พระราชา<br>
  พระองค์ทรงได้พระชนม์ชีพอันเป็นที่รักแสนหวานแล้ว<br>
  ไฉนจักเสด็จกลับมายังสำนักของหม่อมฉันเล่า<br>
  (พระเจ้าสุตโสมโพธิสัตว์ได้สดับดังนั้น ไม่ทรงหวาดระแวง จึงตรัสว่า)<br>
  [๔๐๔] คนผู้มีศีลบริสุทธิ์พึงปรารถนาความตาย<br>
  ผู้มีธรรมลามกที่นักปราชญ์ติเตียนก็ไม่ปรารถนาชีวิต<br>
  นรชนใดพึงกล่าวเท็จเพราะเพื่อประโยชน์ของตนใดเป็นเหตุ<br>
  เหตุเพื่อประโยชน์ของตนนั้น<br>
  ย่อมป้องกันนรชนนั้นจากทุคติไม่ได้<br>
  [๔๐๕] แม้ถ้าลมจะพึงพัดพาภูเขามาได้<br>
  ดวงจันทร์และดวงอาทิตย์ก็จะพึงตกลงบนแผ่นดินได้<br>
  และแม่น้ำทุกสายก็จะพึงไหลทวนกระแส<br>
  ถ้าเป็นไปได้อย่างนั้น<br>
  หม่อมฉันก็จะไม่พึงพูดเท็จเลย พระเจ้าข้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๐๖] ฟ้าพึงทลายรั่วได้ ทะเลก็พึงแห้งได้ <br>
  แผ่นดินที่ทรงรองรับสัตว์ไว้ก็จะพึงพลิกกลับได้<br>
  ภูเขาพระสุเมรุก็จะพึงเพิกถอนขึ้นได้พร้อมทั้งเหง้า<br>
  ถ้าเป็นไปได้อย่างนั้น<br>
  หม่อมฉันก็จะไม่พึงพูดเท็จเลย พระเจ้าข้า<br>
  (พระเจ้าสุตโสมโพธิสัตว์ตรัสสาบานว่า)<br>
  [๔๐๗] สหาย หม่อมฉันจะจับดาบและหอก<br>
  จะทำแม้แต่การสาบานต่อพระองค์ก็ได้<br>
  หม่อมฉันผู้ที่พระองค์ปล่อยแล้ว<br>
  จักเป็นผู้หมดหนี้ รักษาความสัตย์ หวนกลับมาอีก<br>
  (โจรโปริสาทกราบทูลพระเจ้าสุตโสมโพธิสัตว์ว่า)<br>
  [๔๐๘] ท่านผู้ดำรงอยู่แล้วในความเป็นใหญ่ในแคว้นของพระองค์<br>
  ได้ทำการนัดหมายใดไว้กับพราหมณ์<br>
  เพื่อจะเปลื้องการนัดหมายนั้นกับพราหมณ์<br>
  พระองค์ก็จักเป็นผู้รักษาความสัตย์หวนกลับมาอีก<br>
  (พระเจ้าสุตโสมโพธิสัตว์ตรัสว่า)<br>
  [๔๐๙] หม่อมฉันผู้ดำรงอยู่แล้วในความเป็นใหญ่ในแคว้นของตน<br>
  ได้ทำการนัดหมายใดไว้กับพราหมณ์<br>
  เพื่อจะเปลื้องการนัดหมายนั้นกับพราหมณ์<br>
  ก็จักเป็นผู้รักษาความสัตย์หวนกลับมาอีก<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๔๑๐] พระเจ้าสุตโสมนั้นทรงพ้นจากเงื้อมมือของโจรโปริสาทแล้ว<br>
  ได้เสด็จไปตรัสกับพราหมณ์นั้นดังนี้ว่า<br>
  ท่านพราหมณ์ ข้าพเจ้าขอฟังสตารหคาถา<br>
  ที่ข้าพเจ้าได้ฟังแล้ว จะพึงเป็นประโยชน์แก่ข้าพเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พราหมณ์ดูคัมภีร์ กราบทูลว่า)<br>
  [๔๑๑] ท่านสุตโสม การสมาคมกับสัตบุรุษ<br>
  ครั้งเดียวเท่านั้นก็คุ้มครองผู้นั้นได้<br>
  การสมาคมกับอสัตบุรุษแม้มากครั้งก็คุ้มครองไม่ได้<br>
  [๔๑๒] บุคคลพึงอยู่ร่วมกับสัตบุรุษเท่านั้น<br>
  พึงทำความสนิทสนมกับสัตบุรุษทั้งหลาย<br>
  เพราะรู้ทั่วถึงธรรมของสัตบุรุษทั้งหลาย<br>
  บุคคลจึงมีแต่ความเจริญ ไม่มีความเสื่อมเลย<br>
  [๔๑๓] ราชรถที่วิจิตรดีทั้งหลายยังทรุดโทรมได้<br>
  อนึ่ง แม้สรีระก็ยังเข้าถึงความแก่ชรา<br>
  ส่วนธรรมของสัตบุรุษย่อมไม่เข้าถึงความคร่ำคร่า<br>
  สัตบุรุษกับสัตบุรุษเท่านั้นย่อมรู้กันได้<br>
  [๔๑๔] ฟ้ากับแผ่นดินห่างไกลกัน<br>
  ฝั่งโน้นกับฝั่งนี้ของสมุทรก็กล่าวกันว่าไกลกัน<br>
  ข้าแต่พระราชา ธรรมของสัตบุรุษและอสัตบุรุษ<br>
  นักปราชญ์ทั้งหลายกล่าวว่า ไกลยิ่งกว่านั้นโดยแท้<br>
  (พระเจ้าสุตโสมโพธิสัตว์ตรัสกับพราหมณ์นั้นว่า)<br>
  [๔๑๕] คาถาเหล่านี้มีค่า ๑,๐๐๐<br>
  ไม่ใช่มีค่าเพียง ๑๐๐<br>
  ท่านพราหมณ์ เชิญท่านรีบมารับเอาทรัพย์ ๔,๐๐๐ เถิด<br>
  (พระราชบิดาของพระเจ้าสุตโสมโพธิสัตว์ตรัสว่า)<br>
  [๔๑๖] คาถามีค่า ๘๐ ๙๐ และ ๑๐๐ ก็ยังมี<br>
  พ่อสุตโสม พ่อจงเข้าใจเอาเองเถิด<br>
  มีคาถาอะไรที่ชื่อว่า มีค่าตั้ง ๑,๐๐๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระเจ้าสุตโสมโพธิสัตว์กราบทูลให้พระราชบิดายินยอมว่า)<br>
  [๔๑๗] หม่อมฉันย่อมปรารถนาความเจริญทางการศึกษาของตน<br>
  สัตบุรุษคือผู้สงบทั้งหลายพึงคบหาหม่อมฉัน<br>
  ข้าแต่ทูลกระหม่อมพ่อ หม่อมฉันไม่อิ่มด้วยสุภาษิต<br>
  เหมือนมหาสมุทรไม่อิ่มด้วยน้ำ<br>
  [๔๑๘] ข้าแต่พระราชาผู้ประเสริฐ ไฟไหม้หญ้าและไม้ย่อมไม่อิ่ม<br>
  สาครก็ไม่อิ่มด้วยแม่น้ำทั้งหลายฉันใด<br>
  แม้บัณฑิตเหล่านั้นฟังแล้วก็ไม่อิ่มด้วยสุภาษิตฉันนั้น<br>
  [๔๑๙] ข้าแต่พระองค์ผู้จอมชน<br>
  เมื่อใด หม่อมฉันฟังคาถาที่มีประโยชน์ในสำนักแห่งทาสของตน<br>
  เมื่อนั้น หม่อมฉันย่อมตั้งใจฟังคาถานั้นเท่านั้นโดยเคารพ<br>
  ข้าแต่ทูลกระหม่อมพ่อ<br>
  เพราะหม่อมฉัน ไม่มีความอิ่มในธรรมเลย<br>
  [๔๒๐] แคว้นของทูลกระหม่อมนี้สมบูรณ์ด้วยสิ่งที่น่าปรารถนาทุกอย่าง<br>
  มีทั้งทรัพย์ ยวดยาน และเครื่องประดับ<br>
  ทูลกระหม่อมทรงบริภาษหม่อมฉันเพราะเหตุแห่งกามทำไม<br>
  หม่อมฉันขอทูลลาไปในสำนักของโปริสาท<br>
  (พระบิดาตรัสว่า)<br>
  [๔๒๑] กองพลช้าง กองพลม้า กองพลรถ และกองพลราบ<br>
  ล้วนแต่เชี่ยวชาญในการธนูพอที่จะปกป้องตัวเองได้<br>
  เราจะยกกองทัพไปฆ่าศัตรูเสีย<br>
  (พระเจ้าสุตโสมโพธิสัตว์ฟังคำของพระราชบิดาและพระราชมารดาแล้ว จึงตรัสว่า)<br>
  [๔๒๒] โจรโปริสาทได้ทำกิจที่ทำได้แสนยาก<br>
  จับหม่อมฉันได้ทั้งเป็นแล้วปล่อยมา<br>
  ข้าแต่พระองค์ผู้จอมชน หม่อมฉันระลึกถึงอุปการะ<br>
  ที่มีมาก่อนเช่นนั้นที่โจรโปริสาทนั้นทำแล้ว<br>
  จะพึงประทุษร้ายต่อโปริสาทนั้นได้อย่างไร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระศาสดาเมื่อจะทรงประกาศข้อความนั้น จึงตรัสว่า)<br>
  [๔๒๓] พระเจ้าสุตโสมนั้นถวายบังคมพระบิดา<br>
  และพระมารดาแล้ว<br>
  ทรงพร่ำสอนชาวนิคมและพลนิกาย<br>
  เป็นผู้ตรัสความสัตย์ และทรงรักษาคำสัตย์<br>
  ได้เสด็จไปยังที่เป็นที่อยู่ของโปริสาทแล้ว<br>
  (พระเจ้าสุตโสมโพธิสัตว์ตรัสกับโจรโปริสาทว่า)<br>
  [๔๒๔] หม่อมฉันผู้ดำรงอยู่ในความเป็นใหญ่ในแคว้นของตน<br>
  ได้ทำการนัดหมายไว้กับพราหมณ์<br>
  เพื่อเปลื้องการนัดหมายนั้นกับพราหมณ์<br>
  จึงเป็นผู้รักษาความสัตย์หวนกลับมาอีก<br>
  ท่านโปริสาท ขอเชิญท่านบูชายัญกินเราเสียเถิด<br>
  (โจรโปริสาทได้ฟังดังนั้น จึงกล่าวว่า)<br>
  [๔๒๕] การเคี้ยวกินท่านในภายหลัง<br>
  ไม่เสียหายสำหรับข้าพเจ้า<br>
  แท้จริงกองไฟนี้ก็ยังมีควัน<br>
  เนื้อที่ย่างในกองไฟอันไม่มีควันจะสุกดี<br>
  หม่อมฉันจะขอฟังคาถาซึ่งมีค่าตั้ง ๑๐๐<br>
  (พระเจ้าสุตโสมโพธิสัตว์ได้ฟังดังนั้น จึงตรัสว่า)<br>
  [๔๒๖] ท่านโปริสาท ท่านประพฤติไม่ชอบธรรม<br>
  ต้องพลัดพรากจากแคว้น เพราะเหตุแห่ง(ปาก)ท้อง<br>
  ส่วนคาถาเหล่านี้ย่อมกล่าวสรรเสริญธรรม<br>
  ธรรมและอธรรมจะลงกันได้ที่ไหน๑<br><br>เชิงอรรถ :<br>
  ๑ ธรรมและอธรรมจะลงกันได้ที่ไหน หมายถึงรวมกันไม่ได้ เพราะว่าธรรมย่อมให้ถึงสุคติคือนิพพาน<br>
  ส่วนอธรรมให้ถึงทุคติ (ขุ.ชา.อ. ๘/๔๒๖/๔๒๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๒๗] คนผู้ประพฤติไม่ชอบธรรม หยาบช้า<br>
  มีฝ่ามือเปื้อนเลือดเป็นนิตย์ ย่อมไม่มีสัจจะ<br>
  ธรรมจะมีได้แต่ที่ไหน<br>
  ท่านจักทรงทำประโยชน์อะไรด้วยการสดับ๑<br>
  (โจรโปริสาทได้ฟังดังนั้น จึงกล่าวว่า)<br>
  [๔๒๘] ผู้ใดเที่ยวล่าเนื้อ (ล่าสัตว์) เพราะเหตุแห่งเนื้อ<br>
  หรือฆ่าคนเพราะเหตุแห่งตน<br>
  คนทั้ง ๒ นั้นละโลกนี้ไปแล้วก็เสมอกัน (พอกัน)<br>
  เพราะเหตุไรหนอ พระองค์จึงทรงกล่าวหาหม่อมฉันว่า<br>
  เป็นผู้ประพฤติไม่ชอบธรรม<br>
  (พระเจ้าสุตโสมโพธิสัตว์เมื่อจะแก้ลัทธิของโจรโปริสาท จึงตรัสว่า)<br>
  [๔๒๙] พระมหากษัตริย์ผู้ทรงทราบธรรมเนียมกษัตริย์<br>
  ไม่ควรเสวยเนื้อสัตว์ ๑๐ ชนิดมีเนื้อช้างเป็นต้น<br>
  ข้าแต่พระราชา พระองค์เสวยเนื้อมนุษย์ที่ไม่ควรเสวย<br>
  เพราะฉะนั้น พระองค์จึงเป็นผู้ประพฤติไม่ชอบธรรม<br>
  (โจรโปริสาทเมื่อจะให้พระโพธิสัตว์รับบาปบ้าง จึงกราบทูลว่า)<br>
  [๔๓๐] พระองค์ทรงพ้นจากเงื้อมมือของโจรโปริสาทแล้ว<br>
  เสด็จไปถึงพระราชมณเฑียรของพระองค์<br>
  ทรงเพลิดเพลินอยู่ในกาม<br>
  เสด็จหวนกลับมาสู่เงื้อมมือของหม่อมฉันผู้เป็นศัตรูอีก<br>
  พระองค์ช่างเป็นผู้ไม่ฉลาด<br>
  ในธรรมของกษัตริย์๒เลยนะ พระเจ้าข้า<br><br>เชิงอรรถ :<br>
  ๑ ประโยชน์อะไรด้วยการสดับ หมายความว่า ท่านจักทำอะไรกับการฟังนี้ เพราะท่านไม่ใช่ภาชนะรอง<br>
  รับธรรม เหมือนภาชนะที่ไม่ใช่ภาชนะรองรับเปลวมันราชสีห์ (ขุ.ชา.อ. ๘/๔๒๗/๔๒๑)<br>
  ๒ ธรรมของกษัตริย์ หมายถึงหลักนิติศาสตร์ ในที่นี้ โจรโปริสาทกล่าวว่า พระเจ้าสุตโสมไม่ฉลาดใน<br>
  นิติศาสตร์กล่าวคือธรรมของกษัตริย์ คือไม่รู้สิ่งที่เป็นประโยชน์และไม่เป็นประโยชน์ของตน
  (เพราะเห็น<br>
  พระราชากลับมาสู่สำนักของตนอีก) (ขุ.ชา.อ. ๘/๔๓๐/๔๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๖๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระเจ้าสุตโสมโพธิสัตว์ จึงตรัสว่า)<br>
  [๔๓๑] ชนเหล่าใดฉลาดในธรรมของกษัตริย์<br>
  ชนเหล่านั้นต้องตกนรกเสียโดยมาก<br>
  เพราะฉะนั้น หม่อมฉันจึงละธรรมของกษัตริย์<br>
  แล้วเป็นผู้รักษาความสัตย์ หวนกลับมาอีก<br>
  ท่านโปริสาท ขอเชิญพระองค์บูชายัญเสวยหม่อมฉันเถิด<br>
  (โจรโปริสาทกราบทูลว่า)<br>
  [๔๓๒] พระตำหนักที่ประทับ แผ่นดิน โค ม้า<br>
  สตรีผู้น่ารักใคร่ ผ้าแคว้นกาสี และแก่นจันทน์<br>
  พระองค์ทรงได้ทุกสิ่งในพระนครนั้น<br>
  ก็พระองค์ทรงเป็นพระเจ้าแผ่นดิน<br>
  พระองค์ทรงเห็นอานิสงส์อะไรด้วยความสัตย์<br>
  (พระเจ้าสุตโสมโพธิสัตว์ตรัสว่า)<br>
  [๔๓๓] รสเหล่าใดเหล่าหนึ่งมีอยู่ในแผ่นดิน<br>
  สัจจะเป็นรสดีกว่ารสเหล่านั้น<br>
  ก็เพราะสมณะและพราหมณ์ผู้ดำรงอยู่ในสัจจะ<br>
  ย่อมข้ามฝั่งแห่งชาติและมรณะได้<br>
  (โจรโปริสาทกราบทูลว่า)<br>
  [๔๓๔] พระองค์ทรงพ้นจากเงื้อมมือของโจรโปริสาทแล้ว<br>
  เสด็จไปถึงพระราชมณเฑียรของพระองค์<br>
  ทรงเพลิดเพลินอยู่ในกาม<br>
  ยังเสด็จหวนกลับมาสู่เงื้อมมือของศัตรูอีก<br>
  ข้าแต่พระองค์ผู้จอมชน<br>
  พระองค์ไม่ทรงกลัวความตายแน่นะ<br>
  และพระองค์เป็นผู้ตรัสคำสัตย์ไม่มีพระทัยท้อแท้เลยหรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระเจ้าสุตโสมโพธิสัตว์ตรัสตอบว่า)<br>
  [๔๓๕] หม่อมฉันได้บำเพ็ญความดีไว้มากมาย<br>
  ได้บูชายัญที่บัณฑิตสรรเสริญอย่างไพบูลย์<br>
  ได้ชำระทางไปปรโลกไว้แล้ว<br>
  ผู้ตั้งอยู่ในธรรม ใครเล่าจะต้องกลัวตาย<br>
  [๔๓๖] หม่อมฉันได้บำเพ็ญความดีไว้มากมาย<br>
  ได้บูชายัญที่บัณฑิตสรรเสริญอย่างไพบูลย์ไว้แล้ว<br>
  จึงไม่เดือดร้อนใจที่จะไปสู่ปรโลก<br>
  ท่านโปริสาท ขอเชิญพระองค์บูชายัญเสวยหม่อมฉันเถิด<br>
  [๔๓๗] หม่อมฉันได้บำรุงพระบิดาและพระมารดาแล้ว<br>
  ได้ปกครองราชสมบัติโดยธรรม<br>
  ได้ชำระทางไปปรโลกไว้แล้ว<br>
  ผู้ตั้งอยู่ในธรรม ใครเล่าจะพึงกลัวตาย<br>
  [๔๓๘] หม่อมฉันได้บำรุงพระบิดาและพระมารดาแล้ว<br>
  ได้ปกครองราชสมบัติโดยธรรม<br>
  จึงไม่เดือดเนื้อร้อนใจที่จะไปสู่ปรโลก<br>
  ท่านโปริสาท ขอเชิญพระองค์บูชายัญเสวยหม่อมฉันเถิด<br>
  [๔๓๙] หม่อมฉันได้ทำอุปการะไว้ในหมู่พระญาติ<br>
  และมิตรทั้งหลายแล้ว ได้ปกครองราชสมบัติโดยธรรม<br>
  ได้ชำระทางไปปรโลกไว้แล้ว<br>
  ผู้ตั้งอยู่ในธรรม ใครเล่าจะพึงกลัวตาย<br>
  [๔๔๐] หม่อมฉันได้ทำอุปการะไว้ในหมู่พระญาติ<br>
  และมิตรทั้งหลายแล้ว<br>
  ได้ปกครองราชสมบัติโดยธรรมจึงไม่เดือดร้อนใจที่จะไปสู่ปรโลก<br>
  ท่านโปริสาทขอเชิญพระองค์บูชายัญเสวยหม่อมฉันเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๔๑] หม่อมฉันได้ให้ทานมากมายแก่คนเป็นอันมาก<br>
  และได้บำรุงเลี้ยงสมณะและพราหมณ์ให้อิ่มหนำ<br>
  ได้ชำระทางไปสู่ปรโลกไว้แล้ว<br>
  ผู้ตั้งอยู่ในธรรม ใครเล่าจะพึงกลัวตาย<br>
  [๔๔๒] หม่อมฉันได้ให้ทานมากมายแก่คนเป็นอันมาก<br>
  และได้บำรุงเลี้ยงสมณะและพราหมณ์ให้อิ่มหนำ<br>
  จึงไม่เดือดร้อนใจที่จะไปสู่ปรโลก<br>
  ท่านโปริสาท ขอเชิญพระองค์บูชายัญเสวยหม่อมฉันเถิด<br>
  (โจรโปริสาทได้ฟังดังนั้น จึงกราบทูลว่า)<br>
  [๔๔๓] บุรุษใดพึงกินคนผู้มีวาจาสัตย์เช่นท่าน<br>
  บุรุษนั้นชื่อว่าบริโภคยาพิษทั้ง ๆ ที่รู้<br>
  ชื่อว่าจับอสรพิษที่ร้ายแรง มีเดชกล้า<br>
  แม้ศีรษะของเขาพึงแตกเป็น ๗ เสี่ยง<br>
  [๔๔๔] นรชนทั้งหลายได้ฟังธรรมแล้ว<br>
  ย่อมรู้แจ้งทั้งบุญและบาป<br>
  ใจของหม่อมฉันย่อมยินดีในธรรม เพราะได้ฟังคาถาบ้าง<br>
  (พระเจ้าสุตโสมโพธิสัตว์ทรงแสดงธรรมแก่โจรโปริสาทว่า)<br>
  [๔๔๕] ข้าแต่มหาราช<br>
  การสมาคมกับสัตบุรุษเพียงครั้งเดียวเท่านั้น<br>
  การสมาคมนั้นย่อมคุ้มครองผู้นั้นได้<br>
  การสมาคมกับอสัตบุรุษมากครั้งก็คุ้มครองไม่ได้<br>
  [๔๔๖] บุคคลพึงอยู่ร่วมกับสัตบุรุษเท่านั้น<br>
  พึงทำความสนิทสนมกับสัตบุรุษ<br>
  เพราะรู้ทั่วถึงธรรมของสัตบุรุษทั้งหลาย<br>
  บุคคลจึงมีความเจริญ ไม่มีความเสื่อมเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๒ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๔๗] ราชรถที่วิจิตรดีทั้งหลายยังทรุดโทรมได้<br>
  อนึ่ง แม้สรีระก็ยังเข้าถึงความแก่ชรา<br>
  ส่วนธรรมของสัตบุรุษย่อมไม่เข้าถึงความคร่ำคร่า<br>
  สัตบุรุษกับสัตบุรุษเท่านั้นย่อมรู้กันได้<br>
  [๔๔๘] ฟ้ากับแผ่นดินห่างไกลกัน<br>
  ฝั่งโน้นกับฝั่งนี้ของสมุทรก็กล่าวกันว่าไกลกัน<br>
  ข้าแต่พระราชา ธรรมของสัตบุรุษและอสัตบุรุษ<br>
  นักปราชญ์ทั้งหลายกล่าวว่า ไกลยิ่งกว่านั้นโดยแท้<br>
  (โจรโปริสาทกราบทูลว่า)<br>
  [๔๔๙] ข้าแต่พระองค์ผู้จอมชน คาถาเหล่านี้มีอรรถและพยัญชนะดี<br>
  พระองค์ตรัสไว้ถูกต้องดีแล้ว<br>
  หม่อมฉันได้สดับแล้วเพลิดเพลิน ปลื้มใจ ดีใจ อิ่มใจ<br>
  ข้าแต่พระสหาย หม่อมฉันขอถวายพร ๔ ประการแด่พระองค์<br>
  (พระเจ้าสุตโสมโพธิสัตว์เมื่อจะรุกต้อนโจรโปริสาท จึงตรัสว่า)<br>
  [๔๕๐] ท่านผู้มีบาปธรรม พระองค์ไม่รู้สึกว่าตนจะตาย<br>
  ไม่รู้สึกประโยชน์และมิใช่ประโยชน์ วินิบาตและสวรรค์<br>
  เป็นผู้ติดใจในรส ตั้งมั่นในทุจริต จะประทานพรอะไรได้<br>
  [๔๕๑] หากหม่อมฉันจะกล่าวกับพระองค์ว่า โปรดให้พรเถิด<br>
  ฝ่ายพระองค์ครั้นประทานแล้วจะพึงกลับคำ<br>
  บัณฑิตคนไหนเล่ารู้อยู่จะพึงก่อการทะเลาะวิวาทนี้ที่เห็นอยู่ชัด ๆ<br>
  (โจรโปริสาทกราบทูลว่า)<br>
  [๔๕๒] คนเราแม้ให้พรใดแล้วพึงกลับคำ<br>
  เขาไม่สมควรให้พรนั้น<br>
  สหาย ท่านจงขอพรเถิด อย่าหวั่นวิตกไปเลย<br>
  แม้แต่ชีวิตหม่อมฉันก็ยอมสละถวายได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๓ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (พระเจ้าสุตโสมโพธิสัตว์ จึงตรัสว่า)<br>
  [๔๕๓] มิตรธรรมของพระอริยะกับพระอริยะย่อมเสมอกัน<br>
  ของผู้มีปัญญากับผู้มีปัญญาก็เสมอกัน<br>
  หม่อมฉันพึงเห็นพระองค์เป็นผู้มีพลานามัยตลอด ๑๐๐ ปี<br>
  บรรดาพรทั้งหลาย นี้เป็นพรข้อที่ ๑ ที่หม่อมฉันทูลขอ<br>
  (โจรโปริสาทเมื่อจะให้พร จึงกราบทูลว่า)<br>
  [๔๕๔] มิตรธรรมของพระอริยะกับพระอริยะย่อมเสมอกัน<br>
  ของผู้มีปัญญากับผู้มีปัญญาก็เสมอกัน<br>
  พระองค์จงเห็นหม่อมฉันผู้หาโรคมิได้ตลอด ๑๐๐ ปี<br>
  บรรดาพรทั้งหลาย นี้เป็นพรข้อที่ ๑ ที่หม่อมฉันขอถวาย<br>
  (พระเจ้าสุตโสมโพธิสัตว์ตรัสว่า)<br>
  [๔๕๕] พระเจ้าแผ่นดินผู้เป็นกษัตริย์ ผู้ทรงได้มูรธาภิเษก<br>
  ทรงได้เฉลิมพระปรมาภิไธยเหล่าใดในชมพูทวีปนี้<br>
  พระองค์อย่าได้เสวยกษัตริย์เหล่านั้นผู้เช่นนั้น<br>
  บรรดาพรทั้งหลาย นี้เป็นพรข้อที่ ๒ ที่หม่อมฉันทูลขอ<br>
  (โจรโปริสาทเมื่อจะให้พร จึงกราบทูลว่า)<br>
  [๔๕๖] พระเจ้าแผ่นดินผู้เป็นกษัตริย์ ผู้ทรงได้มูรธาภิเษก<br>
  ทรงได้เฉลิมพระปรมาภิไธยเหล่าใดในชมพูทวีปนี้<br>
  หม่อมฉันจะไม่กินกษัตริย์เหล่านั้นผู้เช่นนั้น<br>
  บรรดาพรทั้งหลาย นี้เป็นพรข้อที่ ๒ ที่หม่อมฉันขอถวาย<br>
  (พระเจ้าสุตโสมโพธิสัตว์ตรัสว่า)<br>
  [๔๕๗] กษัตริย์เกินกว่า ๑๐๐ พระองค์ที่พระองค์จับร้อยฝ่าพระหัตถ์ไว้<br>
  ทรงกันแสง พระพักตร์ชุ่มด้วยพระอัสสุชล<br>
  ขอพระองค์ได้ทรงโปรดปล่อยกษัตริย์เหล่านั้น<br>
  ให้กลับไปในแคว้นของตน ๆ เถิด<br>
  บรรดาพรทั้งหลาย นี้เป็นพรข้อที่ ๓ ที่หม่อมฉันทูลขอ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๔ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (โจรโปริสาทเมื่อจะให้พร จึงกราบทูลว่า)<br>
  [๔๕๘] กษัตริย์เกินกว่า ๑๐๐ พระองค์ที่หม่อมฉันจับร้อยฝ่าพระหัตถ์ไว้<br>
  ทรงกันแสง มีพระพักตร์ชุ่มด้วยพระอัสสุชล<br>
  หม่อมฉันจะปล่อยกษัตริย์เหล่านั้นให้กลับไปในแคว้นของตน ๆ<br>
  บรรดาพรทั้งหลาย นี้เป็นพรข้อที่ ๓ ที่หม่อมฉันขอถวาย<br>
  (พระเจ้าสุตโสมโพธิสัตว์ตรัสว่า)<br>
  [๔๕๙] แคว้นของพระองค์เป็นช่อง๑<br>
  เพราะชนเป็นอันมากหวาดหวั่นเพราะกลัว<br>
  จึงพากันหนีเข้าหาที่หลบซ่อน<br>
  ขอพระองค์โปรดทรงงดเว้นเนื้อมนุษย์เถิด พระเจ้าข้า<br>
  บรรดาพรทั้งหลาย นี้เป็นพรข้อที่ ๔ ที่หม่อมฉันทูลขอ<br>
  (โจรโปริสาทกราบทูลว่า)<br>
  [๔๖๐] มนุษย์นั้นเป็นภักษาหารที่ชอบใจของหม่อมฉันมาตั้งนาน<br>
  หม่อมฉันหนีเข้าป่าก็เพราะเหตุแห่งภักษาหารนี้<br>
  หม่อมฉันนั้นจะพึงงดอาหารนั้นได้อย่างไร<br>
  ขอพระองค์จงขอพรข้อที่ ๔ อย่างอื่นเถิด<br>
  (พระเจ้าสุตโสมโพธิสัตว์ตรัสว่า)<br>
  [๔๖๑] พระองค์ผู้จอมชน คนเช่นกับพระองค์มัวพะวงอยู่ว่า<br>
  นี้เป็นที่พอใจของเรา มาทอดทิ้งตนเสีย<br>
  ย่อมไม่ประสบสิ่งซึ่งเป็นที่พอใจทั้งหลาย<br>
  ตนนั่นแหละประเสริฐกว่า ประเสริฐอย่างยอดเยี่ยมกว่า<br>
  เพราะบุคคลผู้อบรมตนแล้ว<br>
  พึงได้สิ่งซึ่งเป็นที่พอใจทั้งหลายในภายหลัง<br><br>เชิงอรรถ :<br>
  ๑ แคว้นของพระองค์เป็นช่อง หมายถึงไม่มีที่อยู่หนาแน่น คือ เกิดมีช่องว่าง เพราะเกิดหมู่บ้านขึ้นเฉพาะที่<br>
  (ขุ.ชา.อ. ๘/๔๕๙/๔๓๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๕ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (โจรโปริสาทมีน้ำตานองหน้า กราบทูลว่า)<br>
  [๔๖๒] เนื้อมนุษย์เป็นที่พอใจของหม่อมฉัน พระเจ้าสุตโสม<br>
  โปรดทรงทราบอย่างนี้ หม่อมฉันไม่อาจจะงดเว้น<br>
  เชิญพระองค์เลือกพรอย่างอื่นเถิด พระสหาย<br>
  (พระเจ้าสุตโสมโพธิสัตว์ตรัสว่า)<br>
  [๔๖๓] ผู้ใดมัวรักษาของซึ่งเป็นที่พอใจว่า<br>
  นี้เป็นที่พอใจของเรา มาทอดทิ้งตนเสีย<br>
  ย่อมประสบแต่ของซึ่งเป็นที่รักทั้งหลาย<br>
  เหมือนนักเลงสุราดื่มสุราที่เจือยาพิษ<br>
  เพราะเหตุนั้นเอง เขาจึงได้รับทุกข์ในโลกหน้า<br>
  [๔๖๔] อนึ่ง ผู้ใดในโลกนี้ได้พิจารณาแล้ว<br>
  ละสิ่งซึ่งเป็นที่พอใจเสียได้ ย่อมเสพอริยธรรมได้แสนยาก<br>
  เหมือนคนไข้ผู้ประสบทุกข์ดื่มยา<br>
  เพราะเหตุนั้นแหละ ผู้นั้นจึงเป็นผู้ได้รับความสุขในโลกหน้า<br>
  (โจรโปริสาทกล่าวคร่ำครวญว่า)<br>
  [๔๖๕] หม่อมฉันละทิ้งพระบิดาและพระมารดา<br>
  ทั้งเบญจกามคุณอันเป็นที่ชอบใจ<br>
  หนีเข้าป่าก็เพราะเหตุแห่งภักษาหารนี้<br>
  พรข้อนั้นหม่อมฉันจะถวายแก่พระองค์ได้อย่างไร<br>
  (พระเจ้าสุตโสมโพธิสัตว์ตรัสว่า)<br>
  [๔๖๖] บัณฑิตทั้งหลายไม่กล่าววาจาเป็น ๒ ส่วน<br>
  สัตบุรุษทั้งหลายย่อมมีปฏิญญาเป็นคำสัตย์โดยแท้<br>
  พระองค์ได้ตรัสกับหม่อมฉันว่า เชิญขอพรเถิดนะ พระสหาย<br>
  พระองค์ได้ตรัสไว้อย่างนี้<br>
  เพราะฉะนั้น พระดำรัสที่พระองค์ตรัสจึงไม่สมกัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๖ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (โจรโปริสาทร้องไห้อีก กราบทูลว่า)<br>
  [๔๖๗] หม่อนฉันเข้าถึงการไม่ได้บุญ<br>
  ความเสื่อมยศเสื่อมเกียรติ บาป ทุจริต<br>
  ความเศร้าหมองเป็นอันมาก เพราะเนื้อมนุษย์เป็นเหตุ<br>
  หม่อมฉันจะพึงถวายพรนั้นแก่พระองค์ได้อย่างไร<br>
  (พระเจ้าสุตโสมโพธิสัตว์ตรัสกับโจรโปริสาทนั้นอีกว่า)<br>
  [๔๖๘] คำว่า คนเราให้พรใดแล้วกลับคำ เขาไม่สมควรให้พรนั้น<br>
  สหาย ขอพระองค์จงขอพรเถิด อย่าหวั่นวิตกไปเลย<br>
  แม้แต่ชีวิตหม่อมฉันก็สละถวายพระองค์ได้<br>
  (พระเจ้าสุตโสมโพธิสัตว์ตรัสสนับสนุนโจรโปริสาทนั้นให้อาจหาญในการให้พรว่า)<br>
  [๔๖๙] สัตบุรุษทั้งหลายยอมสละชีวิต แต่ไม่สละธรรม<br>
  สัตบุรุษมีปฏิญญาเป็นสัตย์อย่างเดียว<br>
  พรที่พระองค์ได้ประทานแล้ว ขอได้โปรดรีบประทานเสียเถิด<br>
  พระราชาผู้ประเสริฐสุด ขอพระองค์จงสมบูรณ์ด้วยธรรมนี้เถิด<br>
  [๔๗๐] นรชนพึงสละทรัพย์เพราะเหตุแห่งอวัยวะที่สำคัญ<br>
  เมื่อจะรักษาชีวิต ก็พึงสละอวัยวะ<br>
  เมื่อระลึกถึงธรรม พึงสละทั้งอวัยวะ<br>
  ทรัพย์ และแม้แต่ชีวิตทั้งหมด<br>
  [๔๗๑] บุรุษรู้ธรรมจากผู้ใด<br>
  และเหล่าสัตบุรุษย่อมขจัดความสงสัยของบุรุษนั้นได้<br>
  ข้อนั้นเป็นที่พึ่งและเป็นจุดมุ่งหมายของบุรุษนั้น<br>
  ด้วยเหตุนั้น บุคคลผู้มีปัญญาไม่พึงทำลายไมตรี<br>
  (โจรโปริสาทเมื่อจะให้พร จึงกราบทูลว่า)<br>
  [๔๗๒] มนุษย์นั้นเป็นภักษาหารที่ชอบใจของหม่อมฉันมาตั้งนาน<br>
  หม่อมฉันหนีเข้าป่าก็เพราะเหตุแห่งภักษาหารนี้<br>
  สหาย ก็ถ้าพระองค์จะตรัสขอเรื่องนี้กับหม่อมฉัน<br>
  หม่อมฉันขอถวายพรนี้แด่พระองค์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๗ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๗๓] สหาย พระองค์เป็นทั้งครูและสหายของหม่อมฉัน<br>
  หม่อมฉันได้ทำตามพระดำรัสของพระองค์แล้ว<br>
  แม้พระองค์ก็ขอได้โปรดทำตามคำของหม่อมฉัน<br>
  เราแม้ทั้ง ๒ จะได้ไปปลดปล่อย(เหล่ากษัตริย์)ด้วยกัน<br>
  (พระเจ้าสุตโสมโพธิสัตว์ตรัสกับโจรโปริสาทนั้นว่า)<br>
  [๔๗๔] สหาย หม่อมฉันเป็นทั้งครูและสหายของพระองค์<br>
  พระองค์ได้ทำตามคำของหม่อมฉันแล้ว<br>
  แม้หม่อมฉันก็จะทำตามพระดำรัสของพระองค์<br>
  เราแม้ทั้ง ๒ ก็จะได้พากันไปปลดปล่อย(เหล่ากษัตริย์)ด้วยกัน<br>
  (ครั้นตรัสอย่างนั้นแล้ว พระเจ้าสุตโสมโพธิสัตว์เสด็จเข้าไปหากษัตริย์เหล่านั้น<br>
  แล้ว จึงตรัสว่า)<br>
  [๔๗๕] พระองค์ทั้งหลายอย่าได้ประทุษร้าย<br>
  ต่อพระราชานี้ด้วยความเคียดแค้นว่า<br>
  “เราทั้งหลายถูกพระเจ้ากัมมาสบาทเบียดเบียน<br>
  ถูกร้อยฝ่ามือ ร้องไห้ มีหน้านองไปด้วยน้ำตา<br>
  ขอพระองค์ทั้งหลายจงทรงรับสัตย์ปฏิญาณของหม่อมฉัน”<br>
  (กษัตริย์เหล่านั้นตรัสตอบว่า)<br>
  [๔๗๖] พวกหม่อมฉันจะไม่ประทุษร้าย<br>
  ต่อพระราชาพระองค์นี้ด้วยความเคียดแค้นว่า<br>
  “เราทั้งหลายถูกพระเจ้ากัมมาสบาทเบียดเบียน<br>
  ถูกร้อยฝ่ามือ ร้องไห้ มีหน้านองไปด้วยน้ำตา<br>
  หม่อมฉันทั้งหลายขอรับสัจจปฏิญญาของพระองค์”<br>
  (พระเจ้าสุตโสมโพธิสัตว์ตรัสกับกษัตริย์เหล่านั้นว่า)<br>
  [๔๗๗] บิดาหรือมารดาเป็นผู้อนุเคราะห์<br>
  ปรารถนาประโยชน์แก่ประชาฉันใด<br>
  ขอพระราชานี้จงเป็นเสมือนพระบิดาและพระมารดา<br>
  ของท่านทั้งหลาย <br>
  และขอท่านทั้งหลายจงเป็นเสมือนบุตรฉันนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๘ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  (กษัตริย์เหล่านั้นเมื่อรับปฎิญาณ จึงกราบทูลว่า)<br>
  [๔๗๘] บิดาหรือมารดาเป็นผู้อนุเคราะห์<br>
  ปรารถนาประโยชน์แก่ประชาทั้งหลายฉันใด<br>
  แม้พระราชานี้ก็จงเป็นเหมือนพระบิดา<br>
  และพระมารดาของหม่อมฉันทั้งหลาย<br>
  แม้หม่อมฉันทั้งหลายก็จะเป็นเหมือนโอรสฉันนั้น<br>
  (พระเจ้าสุตโสมโพธิสัตว์ทรงพรรณนาถึงสมบัติของพระนคร จึงตรัสปลอบโจร<br>
  โปริสาทว่า)<br>
  [๔๗๙] พระองค์เคยเสวยกระยาหารเนื้อสัตว์ ๔ เท้า<br>
  และนกที่พวกพ่อครัวจัดปรุงให้สำเร็จอย่างดี<br>
  เหมือนพระอินทร์ทรงเสวยสุธาโภชน์<br>
  ไฉนจึงทรงละทิ้งไปยินดีอยู่ป่าแต่ลำพังเล่า<br>
  [๔๘๐] นางกษัตริย์เหล่านั้นล้วนแต่เอวบางร่างน้อยสะโอดสะอง<br>
  ประดับแวดล้อมบำรุงพระองค์ให้บันเทิงพระทัย<br>
  เหมือนนางเทพอัปสรแวดล้อมพระอินทร์ในเทวโลกฉะนั้น<br>
  ไฉนจึงทรงละทิ้งไปยินดีอยู่ป่าตามลำพังเล่า<br>
  [๔๘๑] พระแท่นบรรทมมีพนักแดง โดยมากปูลาดด้วยผ้าโกเชาว์<br>
  ล้วนแต่ปูลาดด้วยเครื่องอาภรณ์ทั้งปวงอันงดงาม<br>
  พระองค์เคยทรงบรรทมสุขสำราญ<br>
  ประทับบนท่ามกลางพระแท่นบรรทมเช่นนั้น<br>
  ไฉนจึงทรงละทิ้งไปยินดีอยู่ป่าแต่ลำพังเล่า<br>
  [๔๘๒] ในเวลาพลบค่ำ มีทั้งเสียงปรบมือ<br>
  เสียงตะโพน และเสียงดนตรี<br>
  รับประสานเสียงล้วนแต่สตรีไม่มีบุรุษเจือปน<br>
  การขับและการประโคมก็ล้วนไพเราะ<br>
  ไฉนจึงทรงละทิ้งไปยินดีอยู่ป่าแต่ลำพังเล่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๗๙ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๘๓] พระราชอุทยานชื่อมิคาชินวัน<br>
  สมบูรณ์ด้วยบุปผชาติหลากหลายชนิด<br>
  พระนครของพระองค์ประกอบด้วยพระราชอุทยานเช่นนี้<br>
  เป็นที่น่ารื่นรมย์ใจยิ่งนัก ประกอบด้วยม้า ช้าง และรถ<br>
  ไฉนจึงทรงละทิ้งไปยินดีอยู่ป่าแต่ลำพังเล่า<br>
  (โจรโปริสาทกราบทูลพระเจ้าสุตโสมโพธิสัตว์ว่า)<br>
  [๔๘๔] ข้าแต่พระราชา ในกาฬปักษ์<br>
  ดวงจันทร์ย่อมอ่อนแสงลงทุก ๆ วัน<br>
  การสมาคมคบหาอสัตบุรุษ<br>
  ย่อมเปรียบเสมือนดวงจันทร์ในข้างแรมฉันใด<br>
  [๔๘๕] หม่อมฉันก็ฉันนั้นเหมือนกัน<br>
  อาศัยพ่อครัวซึ่งเป็นคนชั่วเลวทราม<br>
  ได้ทำแต่บาปกรรมที่จะเป็นเหตุให้ไปทุคติ<br>
  [๔๘๖] ในสุกกปักษ์<br>
  ดวงจันทร์ย่อมส่องแสงสว่างขึ้นทุก ๆ วันฉันใด<br>
  ข้าแต่พระราชา การสมาคมคบหาสัตบุรุษ<br>
  ก็เปรียบเสมือนดวงจันทร์ในข้างขึ้นฉันนั้น<br>
  [๔๘๗] ข้าแต่พระเจ้าสุตโสม ขอพระองค์ทรงทราบว่า<br>
  เหมือนหม่อมฉันได้อาศัยพระองค์แล้ว<br>
  จักทำกุศลกรรมที่เป็นเหตุให้ไปสุคติได้<br>
  [๔๘๘] พระองค์ผู้จอมชน เปรียบเสมือนน้ำฝนที่ตกลงบนที่ดอน<br>
  ไม่ควรยืดเยื้อขังอยู่ได้นานฉันใด<br>
  แม้การสมาคมคบหาอสัตบุรุษของหม่อมฉันก็ฉันนั้น<br>
  ไม่ควรจะยืดเยื้อยาวนานได้เหมือนน้ำบนที่ดอน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๐ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] ๕.มหาสุตโสมชาดก (๕๓๗)<br>
  [๔๘๙] ข้าแต่พระองค์ผู้เป็นจอมชน ผู้เป็นนรชน<br>
  ผู้แกล้วกล้า และประเสริฐสุด<br>
  น้ำฝนที่ตกลงในสระย่อมขังอยู่ได้นานฉันใด<br>
  แม้การสมาคมคบหาสัตบุรุษของหม่อมฉันก็ฉันนั้น<br>
  ย่อมตั้งอยู่ได้นานเหมือนน้ำในสระ<br>
  [๔๙๐] การสมาคมสัตบุรุษย่อมไม่รู้จักเสื่อมคลายไป<br>
  ย่อมเป็นอยู่เหมือนอย่างนั้น แม้ตลอดเวลาที่ชีวิตยังคงอยู่<br>
  ส่วนการสมาคมคบหาอสัตบุรุษย่อมเสื่อมไปอย่างรวดเร็ว<br>
  เพราะฉะนั้น ธรรมของสัตบุรุษจึงห่างไกลกันกับอสัตบุรุษ<br>
  (พระเจ้าสุตโสมโพธิสัตว์เมื่อจะแสดงธรรมเพื่อให้เนื้อความถึงที่สุด จึงตรัสว่า)<br>
  [๔๙๑] พระราชาผู้ชนะคนที่ไม่ควรชนะ๑ ไม่ชื่อว่าเป็นพระราชา<br>
  เพื่อนผู้ชนะเพื่อน ก็ไม่ชื่อว่าเป็นเพื่อน<br>
  ภรรยาผู้ไม่เกรงกลัวสามี ก็ไม่ชื่อว่าเป็นภรรยา<br>
  บุตรทั้งหลายผู้ไม่เลี้ยงดูมารดาและบิดาผู้แก่ชรา ก็ไม่ชื่อว่าเป็นบุตร<br>
  [๔๙๒] ที่ประชุมที่ไม่มีสัตบุรุษ๒ ก็ไม่ชื่อว่าสภา<br>
  เหล่าชนผู้ไม่พูดคำที่เป็นธรรม ไม่ชื่อว่าเป็นสัตบุรุษ<br>
  ชนทั้งหลายผู้ละราคะ โทสะ โมหะ<br>
  กล่าวคำที่เป็นธรรมเท่านั้น จึงชื่อว่า เป็นสัตบุรุษ<br>
  [๔๙๓] บัณฑิตผู้อยู่ปะปนกับคนพาล<br>
  เมื่อไม่พูด ใคร ๆ ก็ไม่รู้ว่าเป็นบัณฑิต<br>
  แต่บัณฑิตเมื่อพูด เมื่อแสดงอมตบท จึงรู้ว่าเป็นบัณฑิต<br><br>เชิงอรรถ :<br>
  ๑ คนที่ไม่ควรชนะ หมายถึงมารดาบิดา เมื่อชนะมารดาบิดาไม่ชื่อว่าเป็นพระราชา หากว่าท่านได้ราช<br>
  สมบัติจากพระราชบิดาแล้ว กลับเป็นปฐมกษัตริย์ต่อท่าน ชื่อว่าทำกิจไม่สมควร (ขุ.ชา.อ.
  ๘/๔๙๑/๔๔๙)<br>
  ๒ สัตบุรุษหมายถึงบัณฑิต สัตบุรุษทั้งหลายละกิเลสมีราคะเป็นต้นแล้ว เป็นผู้อนุเคราะห์ผู้อื่นด้วยประโยชน์<br>
  พูดแต่ความจริง (ขุ.ชา.อ. ๘/๔๙๒/๔๕๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๑ }</span></p><hr><p>
  พระสุตตันตปิฎก ขุททกนิกาย ชาดก [๒๑.อสีตินิบาต] รวมชาดกที่มีในอสีตินิบาต<br>
  [๔๙๔] เพราะเหตุนั้น บุรุษผู้เป็นบัณฑิตพึงกล่าวธรรม<br>
  พึงอธิบายธรรมให้แจ่มแจ้ง<br>
  พึงเชิดชูธงของฤๅษีทั้งหลาย<br>
  เพราะฤๅษีทั้งหลายมีธรรมที่เป็นสุภาษิตเป็นธงชัย<br>
  ธรรมนั่นแหละเป็นธงชัยของฤๅษีทั้งหลาย<br>
  มหาสุตโสมชาดกที่ ๕ จบ</p>
<p> รวมชาดกที่มีในอสีตินิบาตนี้ คือ<br>
  ๑. จูฬหังสชาดก ๒. มหาหังสชาดก<br>
  ๓. สุธาโภชนชาดก ๔. กุณาลชาดก<br>
  ๕. มหาสุตโสมชาดก</p>
<p> อสีตินิบาต จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
    :๑๘๒ }</span></p><hr><p>
  พระสุตตันตปิฎก ขุททกนิกาย ชาดก [๒๒.มหานิบาต] ๑.เตมิยชาดก (๕๓๘)<br>
  ๒๒. มหานิบาต<br>
  ๑. เตมิยชาดก ๑ (๕๓๘)<br>
  ว่าด้วยพระเตมีย์โพธิสัตว์<br>
  (เทพธิดาผู้เคยเป็นมารดาพระโพธิสัตว์ในอัตภาพหนึ่ง ปลอบพระโพธิสัตว์ให้<br>
  สบายพระทัยแล้ว จึงกล่าวว่า)<br>
  [๑] ท่านจงอย่าเปิดเผยตนว่าเป็นบัณฑิต<br>
  จงให้คนทั้งปวงรู้ว่าเป็นคนโง่<br>
  ขอให้คนทั้งหมดจงดูหมิ่นท่านเถิด<br>
  ความประสงค์ของท่าน<br>
  จักสำเร็จได้ด้วยอาการอย่างนี้<br>
  (พระเตมีย์โพธิสัตว์กลับได้ความสบายพระทัยตามคำของเทพธิดานั้น จึงตรัส<br>
  ว่า)<br>
  [๒] แม่เทพธิดา ข้าพเจ้าจะทำตามคำของท่าน<br>
  ที่ได้กล่าวกับข้าพเจ้า<br>
  แม่เทพธิดา ท่านเป็นผู้ปรารถนาประโยชน์<br>
  มุ่งประโยชน์เกื้อกูลแก่ข้าพเจ้า<br>
  (พระโพธิสัตว์ตรัสถามนายสารถีว่า)<br>
  [๓] นายสารถี ท่านจะรีบขุดหลุมไปทำไมหนอ<br>
  สหายเอ๋ย เราถามท่านแล้ว ท่านจงบอกเรา<br>
  ท่านจักทำประโยชน์อะไรกับหลุมเล่า<br><br>เชิงอรรถ :<br>
  ๑ เป็นชาดกที่พระศาสดาเมื่อประทับอยู่ ณ พระวิหารเชตวัน ทรงปรารภการเสด็จออกบรรพชาอันยิ่งใหญ่(ในอดีต)<br>
  ได้ตรัสไว้โดยทรงเริ่มต้นด้วยคาถาแรกที่เทวดาผู้สถิตอยู่ที่เศวตฉัตรกล่าวสอนเตมิยกุมารว่า
  “ท่านจง<br>
  อย่าเปิดเผยตนว่าเป็นบัณฑิต” เป็นต้น (ขุ.ชา.อ. ๙/๑/๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๓ }</span></p><hr><p>
  พระสุตตันตปิฎก ขุททกนิกาย ชาดก [๒๒.มหานิบาต] ๑.เตมิยชาดก (๕๓๘)<br>
  (สุนันทสารถีได้ฟังคำนั้น ขุดหลุมมิได้เงยหน้าดู จึงกราบทูลว่า)<br>
  [๔] พระโอรสของพระราชาเป็นใบ้<br>
  และเป็นง่อยเปลี้ยขาดความสำนึก<br>
  พระราชาตรัสสั่งข้าพเจ้าว่า ควรฝังลูกเราไว้ในป่าช้า<br>
  (พระเตมีย์โพธิสัตว์ ตรัสกับสุนันทสารถีว่า)<br>
  [๕] นายสารถี เรามิได้เป็นคนหนวก<br>
  คนใบ้ คนเปลี้ย และมิได้เป็นคนบกพร่อง๑<br>
  ถ้าท่านพึงฝังเราไว้ในป่า ชื่อว่าพึงทำสิ่งที่ไม่เป็นธรรม<br>
  [๖] ท่านจงดูขา แขน และฟังภาษิตของเรา<br>
  ถ้าท่านพึงฝังเราไว้ในป่า ชื่อว่าพึงทำสิ่งที่ไม่เป็นธรรม<br>
  (สุนันทสารถีไม่รู้ จึงกราบทูลว่า)<br>
  [๗] ท่านเป็นเทวดา คนธรรพ์<br>
  หรือเป็นท้าวสักกปุรินททะ<br>
  ท่านเป็นใครหรือเป็นบุตรของใคร<br>
  พวกเราจักรู้จักท่านได้อย่างไร<br>
  (พระเตมีย์โพธิสัตว์เมื่อแสดงตนให้ปรากฏ แสดงธรรมแก่สุนันทสารถีนั้น จึง<br>
  ตรัสว่า)<br>
  [๘] เรามิใช่เทวดา มิใช่คนธรรพ์<br>
  ทั้งมิใช่ท้าวสักกปุรินททะ<br>
  เราเป็นผู้ที่ท่านจะฝังในหลุม<br>
  เป็นโอรสของพระเจ้ากาสี<br>
  [๙] เราเป็นโอรสของพระราชา<br>
  องค์ที่ท่านเข้าไปพึ่งบารมีเลี้ยงชีพอยู่เสมอ<br>
  นายสารถี ถ้าท่านพึงฝังเราไว้ในป่า<br>
  ชื่อว่าพึงทำสิ่งที่ไม่เป็นธรรม<br><br>เชิงอรรถ :<br>
  ๑ คำว่า มิได้เป็นคนบกพร่อง หมายถึงเป็นผู้มีอินทรีย์สมบูรณ์ (ขุ.ชา.อ. ๙/๕/๒๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๔ }</span></p><hr><p>
  พระสุตตันตปิฎก ขุททกนิกาย ชาดก [๒๒.มหานิบาต] ๑.เตมิยชาดก (๕๓๘)<br>
  [๑๐] บุคคลพึงนั่งหรือนอนที่ร่มแห่งต้นไม้ใด<br>
  ไม่พึงหักรานกิ่งของต้นไม้นั้น<br>
  เพราะคนผู้ประทุษร้ายมิตร ชื่อว่าเป็นคนเลวทราม<br>
  [๑๑] พระราชาก็เหมือนต้นไม้ เราก็เป็นเหมือนกิ่งไม้<br>
  ข้าแต่มหาราช นายสารถีเป็นเหมือนคนผู้อาศัยร่มไม้<br>
  นายสารถี ถ้าท่านฝังเราไว้ในป่า<br>
  ชื่อว่าพึงทำสิ่งที่ไม่เป็นธรรม<br>
  (พระเตมีย์โพธิสัตว์ปรารภคาถาบูชามิตร ๑๐ คาถาว่า)<br>
  [๑๒] ผู้ใดไม่ประทุษร้ายมิตร<br>
  ผู้นั้นพรากจากเรือนของตนแล้ว<br>
  ย่อมมีอาหารสมบูรณ์<br>
  คนเป็นอันมากย่อมเข้าไปพึ่งพาผู้นั้นเลี้ยงชีพ<br>
  [๑๓] คนผู้ไม่ประทุษร้ายมิตร<br>
  จะไปสู่ชนบท นิคม และราชธานีใด ๆ<br>
  ก็เป็นผู้อันชนทั้งหลายในชนบท นิคม<br>
  และราชธานีนั้น ๆ บูชาไปทุกแห่งหน<br>
  [๑๔] คนผู้ไม่ประทุษร้ายมิตร ไม่มีพวกโจรข่มเหง<br>
  พระมหากษัตริย์ก็ไม่ทรงดูหมิ่น ย่อมข้าม(ชนะ)ศัตรูทั้งปวงได้<br>
  [๑๕] คนผู้ไม่ประทุษร้ายมิตร<br>
  ไม่โกรธเคืองใคร ๆ มาสู่เรือนของตน<br>
  ย่อมเป็นผู้ที่มหาชนยินดีต้อนรับในที่ประชุม<br>
  และเป็นคนชั้นสูงของหมู่ญาติ<br>
  [๑๖] คนผู้ไม่ประทุษร้ายมิตร สักการะคนอื่นแล้ว<br>
  ย่อมเป็นผู้ที่คนอื่นสักการะตอบ<br>
  เคารพคนอื่นแล้วก็มีคนอื่นเคารพตอบ<br>
  เป็นผู้อันเขาสรรเสริญเกียรติคุณ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๕ }</span></p><hr><p>
  พระสุตตันตปิฎก ขุททกนิกาย ชาดก [๒๒.มหานิบาต] ๑.เตมิยชาดก (๕๓๘)<br>
  [๑๗] คนผู้ไม่ประทุษร้ายมิตร<br>
  บูชาผู้อื่น ย่อมได้รับการบูชาตอบ<br>
  ไหว้ผู้อื่น ย่อมได้รับการไหว้ตอบ<br>
  ทั้งได้รับอิสริยยศและเกียรติ<br>
  [๑๘] คนผู้ไม่ประทุษร้ายมิตร ย่อมรุ่งเรือง๑เหมือนไฟ<br>
  ย่อมรุ่งโรจน์เหมือนเทวดา เป็นผู้อันสิริไม่ทอดทิ้ง<br>
  [๑๙] คนผู้ไม่ประทุษร้ายมิตร ย่อมมีโคทั้งหลายตกลูกมาก<br>
  พืชที่หว่านลงในนาย่อมงอกงาม<br>
  ย่อมได้บริโภคผลของพืชทั้งหลายที่หว่านไว้แล้ว<br>
  [๒๐] คนผู้ไม่ประทุษร้ายมิตร พลัดตกจากเหว ภูเขา<br>
  พลาดตกต้นไม้หรือเคลื่อนจากภพ ย่อมได้ที่พึ่ง<br>
  [๒๑] คนผู้ไม่ประทุษร้ายมิตร ศัตรูทั้งหลายจะระรานไม่ได้<br>
  เหมือนลมระรานต้นไทรที่มีรากและลำต้นงอกงามแล้วไม่ได้<br>
  (สุนันทสารถีประคองอัญชลี ทูลวิงวอนว่า)<br>
  [๒๒] ข้าแต่พระราชโอรส เชิญเสด็จเถิด<br>
  กระหม่อมจักนำพระองค์เสด็จกลับ<br>
  ไปยังพระราชมณเฑียรของพระองค์<br>
  เชิญพระองค์เถลิงถวัลยราชสมบัติเถิด พระเจ้าข้า<br>
  พระองค์จักทรงทำอะไรในป่าได้เล่า<br>
  (ลำดับนั้น พระเตมีย์โพธิสัตว์จึงตรัสกับนายสุนันทสารถีนั้นว่า)<br>
  [๒๓] นายสารถี พอทีสำหรับเราด้วยราชสมบัตินั้น<br>
  พระญาติทั้งหลายหรือทรัพย์ทั้งหลาย<br>
  ที่เราจะพึงได้ด้วยการประพฤติอันไม่ชอบธรรม<br><br>เชิงอรรถ :<br>
  ๑ รุ่งเรือง ในที่นี้หมายถึงรุ่งเรืองด้วยอิสริยยศและบริวารยศ (ขุ.ชา.อ. ๙/๑๘/๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๘ หน้า
  :๑๘๖ }</span></p><hr><p class="nc"><a href="tpd28-2.htm" >&gt;&gt;&gt;&gt;&gt; หน้าต่อไป &gt;&gt;&gt;&gt;&gt;</a>  </p>
  <p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>