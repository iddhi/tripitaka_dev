<html>
<head>
<title>พจนานุกรมพุทธศาสน์ - ข-ค-ฆ-ง-จ</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
พจนานุกรมพุทธศาสน์ ฉบับประมวลศัพท์ โดย สมเด็จพระพุทธโฆษาจารย์ (ประยุทธ์ ปยุตฺโต) หรือ พระธรรมปิฎก (ป.อ. ปยุตฺโต)<br /><br />
พจนานุกรมพุทธศาสน์ ข-ค-ฆ-ง-จ
</div>
<br />
<b><span class="vcb">ขจร </span></b>ฟุ้งไป,
ไปในอากาศ<br />
<br />
<span class="vcb"><b>ขณิกสมาธิ </b></span>สมาธิชั่วขณะ,
สมาธิขั้นต้นพอสำหรับใช้ในการเล่าเรียนทำการงานให้ได้ผลดี ให้จิตใจสงบสบายได้พักชั่ว
คราว และใช้เริ่มปฏิบัติวิปัสสนาได้ (ขั้นต่อไป คือ <i>อุปจารสมาธิ</i>)<br />
<br />
<span class="vcb"><b>ขณิกาปีติ </b></span>ความอิ่มใจชั่วขณะ
เมื่อเกิดขึ้นทำให้รู้สึกเสียวแปลบๆ เป็นขณะๆ เหมือนฟ้าแลบ (ปีติ ๕ ข้อ ๒)<br />
<br />
<span class="vcb"><b>ขนบ</b> </span>แบบอย่างที่ภิกษุควรประพฤติในกาลนั้น
ๆ ในที่นั้น ๆ แก่บุคคลนั้น ๆ<br />
<br />
<span class="vcb"><b>ขนบธรรมเนียม</b> </span>แบบอย่างที่นิยมกัน<br />
<br />
<span class="vcb"><b>ขนาบ</b> </span>กระหนาบ<br />
<br />
<span class="vcb"><b>ขมา</b> </span>ความอดโทษ,
การยกโทษให้<br />
<br />
<span class="vcb"><b>ขรรค์</b> </span>อาวุธมีคม
๒ ข้าง ที่กลางทั้งหน้าและหลังเป็นสัน ด้ามสั้น<br />
<br />
<span class="vcb"><b>ขราพาธ</b> </span>อาพาธหนัก,
ป่วยหนัก<br />
<br />
<span class="vcb"><b>ขลุปัจฉาภัตติกังคะ</b></span>
องค์แห่งผู้ถือ ห้ามภัตที่เขานำมาถวายภายหลัง คือ เมื่อลงมือฉันแล้วมีผู้นำอาหารมาถวายอีกก็ไม่
รับ (ธุดงค์ข้อ ๗)<br />
<br />
<span class="vcb"><b>ของต้องพิกัด</b></span>
ของเข้ากำหนดที่จะต้องเสียภาษี<br />
<br />
<span class="vcb"><b>ขอนิสัย</b></span>
ดู <i>นิสัย<br />
<br />
</i><span class="vcb"><b>ขอโอกาส</b></span>
ดู <i>โอกาส<br />
<br />
</i><span class="vcb"><b>ขัชชภาชกะ</b></span>
ภิกษุผู้ได้รับสมมติ คือ แต่งตั้งจากสงฆ์ให้มีหน้าที่แจกของเคี้ยว<br />
<br />
<span class="vcb"><b>ขัณฑ์</b> </span>ตอน,
ท่อน, ส่วน, ชิ้น, จีวรมีขัณฑ์ ๕ ก็คือมี ๕ ชิ้น<br />
<br />
<span class="vcb"><b>ขัณฑสีมา</b> </span>สีมาเล็กผูกเฉพาะโรงอุโบสถที่อยู่ในมหาสีมา
มีสีมันตริกคั่น<br />
<br />
<span class="vcb"><b>ขัดบัลลังก์</b></span>
ดู <i>บัลลังก์<br />
<br />
</i><span class="vcb"><b>ขัตติยธรรม</b> </span>หลักธรรมสำหรับกษัตริย์,
ธรรมของพระเจ้าแผ่นดิน<br />
<br />
<span class="vcb"><b>ขัตติยมหาสาล</b> </span>กษัตริย์ผู้มั่งคั่ง<br />
<br />
<span class="vcb"><b>ขันติ</b> </span>ความอดทน
คือ ทนลำบาก ทนตรากตรำ ทนเจ็บใจ, ความหนักเอาเบาสู้ เพื่อบรรลุจุดหมายที่ดีงาม<br />
<br />
<span class="vcb"><b>ขันธ์</b> </span>กอง,
พวก, หมวด, หมู่, ลำตัว; หมวดหนึ่ง ๆ ของรูปธรรมและนามธรรมทั้งหมดที่แบ่งออกเป็นห้ากอง
คือ <i>รูปขันธ์</i> 
กองรูป <i>เวทนาขันธ์</i> กองเวทนา <i>สัญญาขันธ์</i> กองสัญญา <i>สังขารขันธ์</i>
กองสังขาร <i>วิญญาณขันธ์</i> กองวิญญาณ เรียกรวมว่า 
เบญจขันธ์ (ขันธ์ ๕)<br />
<br />
<span class="vcb"><b>ขันธกะ</b> </span>หมวด,
พวก, ตอน หมายถึงเรื่องราวเกี่ยวกับพระวินัย และสิกขาบทนอกปาฏิโมกข์ ที่จัดประมวลเข้าเป็นหมวด
ๆ
เรียกว่า ขันธกะ, ขันธกะหนึ่ง ๆ ว่าด้วยเรื่องหนึ่ง ๆ เช่นอุโบสถขันธกะ หมวดที่ว่าด้วยการทำอุโบสถ
จีวรขันธกะ หมวดที่
ว่าด้วยจีวร เป็นต้น รวมทั้งสิ้นมี ๒๒ ขันธกะ (พระวินัยปิฎกเล่ม ๔-๕-๖-๗)
ดู <i>ไตรปิฎก<br />
<br />
</i><span class="vcb"><b>ขันธปัญจก</b></span>
หมวดห้าแห่งขันธ์ อันได้แก่ รูป เวทนา สัญญา สังขาร วิญญาณ (นิยมเรียก ขันธบัญจก)
ดู <i>ขันธ์<br />
<br />
</i><span class="vcb"><b>ขันธมาร</b></span> ขันธ์ ๕
คือ รูป เวทนา สัญญา สังขาร วิญญาณ เป็นมาร เพราะเป็นสภาพอันปัจจัยปรุงแต่งขึ้น
เป็นที่ตั้งแห่งทุกข์ 
ถูกปัจจัยต่าง ๆ มีอาพาธเป็นต้น บีบคั้นเบียดเบียนเป็นเหตุขัดขวางหรือรอนโอกาส
มิให้สามารถทำความดีงามได้เต็มที่ 
หรืออาจตัดโอกาสนั้นโดยสิ้นเชิง (ข้อ ๒ ในมาร ๕)<br />
<br />
<span class="vcb"><b>ขาทนียะ</b> </span>ของควรเคี้ยว,
ของขบของเคี้ยว ได้แก่ผลไม้ต่างๆ และเหง้าต่างๆ เช่น เผือกมัน เป็นต้น<br />
<br />
<span class="vcb"><b>ข้าวสุก</b> </span>ในโภชนะ
๕ อย่างคือ ข้าวสุก ๑ ขนมสด ๑ ขนมแห้ง ๑ ปลา ๑ เนื้อ ๑ ข้าวสุกในที่นี้หมายถึงธัญญชาติทุกชนิด
ที่หุงให้สุกแล้ว เช่นข้าวเจ้าข้าวเหนียว หรือที่ตกแต่งเป็นของต่างชนิด เช่น
ข้าวมัน ข้าวผัด เป็นต้น<br />
<br />
<span class="vcb"><b>ขิปปาภิญญา</b></span>
รู้ฉับพลัน<br />
<br />
<span class="vcb"><b>ขีณาสพ</b> </span>ผู้มีอาสวะสิ้นแล้ว,
ผู้หมดกิเลส, พระอรหันต์<br />
<br />
<span class="vcb"><b>ขึ้นใจ</b></span>
เจนใจ, จำได้แม่นยำ<br />
<br />
<span class="vcb"><b>ขึ้นปาก</b></span>
เจนปาก, คล่องปาก, ว่าปากเปล่าได้อย่างว่องไว<br />
<br />
<span class="vcb"><b>ขึ้นวัตร</b> </span>โวหารเรียกวินัยกรรมเกี่ยวกับวุฎฐานวิธีอย่างหนึ่ง
คือเมื่อภิกษุต้องครุกาบัติชั้นสังฆาทิเสสแล้วอยู่ปริวาสยังไม่
ครบเวลาที่ปกปิดอาบัติไว้หรือประพฤติมานัตอยู่ยังไม่ครบ ๖ ราตรี พักปริวาสหรือมานัตเสียเนื่องจากมีเหตุอันสมควร

เมื่อจะสมาทานวัตรใหม่เพื่อประพฤติปริวาสหรือมานัตที่เหลือนั้น เรียกว่าขึ้นวัตรคือการสมาทานวัตรนั่นเอง
ถ้าขึ้น
ปริวาสพึงกล่าวคำในสำนักภิกษุรูปหนึ่งว่า <i>ปริวาสํ สมาทิยามิ</i> ข้าพเจ้าขึ้นปริวาส
วตฺตํ สมาทิยามิ ข้าพเจ้าขึ้นวัตร ถ้าขึ้น 
มานัต พึงกล่าวว่า <i>มานตฺตํ สมาทิยามิ</i> ข้าพเจ้าขึ้นมานัต หรือ <i>วตฺตํ
สมาทิยามิ</i> ข้าพเจ้าขึ้นวัตร<br />
<br />
<span class="vcb"><b>ขุชชโสภิตะ</b> </span>ชื่อพระเถระองค์หนึ่งในการกสงฆ์ผู้ทำสังคายนาครั้งที่
๒<br />
<br />
<span class="vcb"><b>ขุททกาปีติ</b></span>
ปีติเล็กน้อย, ความอิ่มใจอย่างน้อย เมื่อเกิดขึ้นทำให้ขนชันน้ำตาไหล (ข้อ
๑ ในปีติ ๕)<br />
<br />
<span class="vcb"><b>เขต</b> </span>1.
แดนที่กันไว้เป็นกำหนด เช่น นา ไร่ ที่ดิน แคว้น เป็นต้น 2. ข้อที่ภิกษุระบุถึงเพื่อการลาสิกขา
เช่น พระพุทธ 
พระธรรม พระสงฆ์ เป็นต้น<br />
<br />
<span class="vcb"><b>เขนง</b></span>
เขาสัตว์, ภาชนะที่ทำด้วยเขา<br />
<br />
<span class="vcb"><b>เขมา</b></span>
พระเถรีมหาสาวิการูปหนึ่งประสูติในราชตระกูลแห่งสาคลนครในมัททรัฐ ต่อมาได้เป็นพระอัครมเหสีของพระ
เจ้าพิมพิสาร มีความมัวเมาในรูปสมบัติของตน ได้ฟังพระพุทธเจ้าแสดงพระธรรมเทศนาเรื่องราคะ
และการกำจัดราคะ 
พอจบพระธรรมเทศนาก็ได้บรรลุพระอรหัต แล้วบวชเป็นภิกษุณี ได้รับยกย่องว่าเป็นเอตทัคคะในทางมีปัญญามาก

และเป็นอัครสาวิกาฝ่ายขวา<br />
<br />
<span class="vcb"><b>เขฬะ</b> </span>น้ำลาย<br />
<br />
<span class="vcb"><b>เข้าที่</b> </span>นั่งภาวนากรรมฐาน<br />
<br />
<span class="vcb"><b>เข้ารีต</b></span>
เปลี่ยนไปถือศาสนาอื่น (มักใช้แก่ศาสนาคริสต์), ทำพิธีเข้าถือศาสนาอื่น<br />
<br />
<span class="vcb"><b>โขมะ</b></span>
ผ้าทำด้วยเปลือกไม้ ใช้เปลือกไม้ทุบเอาแต่เส้น แล้วนำเส้นนั้นมาทอเป็นผ้า<br />
<br />
<span class="vcb"><b>โขมทุสสนิคม</b></span>
นิคมหนึ่งในแคว้นสักกะ<br />
<br />
<b><span class="vcb">คณญัตติกรรม</span></b>
การประกาศให้สงฆ์ทราบแทนคณะคือพวกฝ่ายตน ได้แก่การที่ภิกษุรูปหนึ่งในนามแห่งภิกษุฝ่าย
หนึ่งสวดประกาศขออนุมัติเป็นผู้แสดงแทนซึ่งอาบัติของฝ่ายตนและของตนเองด้วยติณวัตถารกวิธี
(อีกฝ่ายหนึ่งก็พึง
ทำเหมือนกันอย่างนั้น) ; เป็นขั้นตอนหนึ่งแห่งการระงับอธิกรณ์ด้วยติณวัตถารกวินัย<br />
<br />
<b><span class="vcb">คณปูรกะ</span> </b>ภิกษุผู้เป็นที่ครบจำนวนในคณะนั้นๆ
เช่น สังฆกรรมที่ต้องมีภิกษุ ๔ รูป หรือยิ่งขึ้นไปเป็นผู้ทำ ยังขาดอยู่
เพียงจำนวนใดจำนวนหนึ่ง มีภิกษุอื่นมาสมทบ ทำให้ครอบองค์สงฆ์ในสังฆกรรมนั้นๆ
ภิกษุที่สมทบนั้นเรียกว่าคณ
ปูรกะ<br />
<br />
<b><span class="vcb">คณโภชน์</span> </b>ฉันเป็นหมู่
คือ ภิกษุตั้งแต่ ๔ รูปขึ้นไป รับนิมนต์ออกชื่อโภชนะแล้วฉัน; อีกนัยหนึ่งว่า
นั่งล้อมโภชนะฉัน
หรือฉันเข้าวง<br />
<br />
<b><span class="vcb">คณะธรรมยุต</span> </b>คณะสงฆ์ที่ตั้งขึ้นใหม่เมื่อครั้งพระบาทสมเด็จพระจอมเกล้าเจ้าอยู่หัวทรงผนวชเป็นภิกษุในรัชกาลที่
๓ ; เรียกว่า ธรรมยุตติกา หรือธรรมยุติกนิกาย ก็มี; สมเด็จพระมหาสมณเจ้ากรมพระยาวชิรญาณวโรรส
ทรงให้ความ
หมายว่า “พระสงฆ์ออกจากมหานิกายนั้นเอง แต่ได้รับอุปสมบทในรามัญนิกายด้วย”
(การคณะสงฆ์ น. ๑๐)<br />
<br />
<b><span class="vcb">คณะมหานิกาย </span></b>คณะสงฆ์ไทยเดิมที่สืบมาแต่สมัยสุโขทัย,
เป็นชื่อที่ใช้เรียกในเมื่อได้เกิดมีคณะธรรมยุตขึ้นแล้ว; สมเด็จ
พระมหาสมณเจ้า กรมพระยาวชิรญาณวโรรส ทรงให้ความหมายว่า “พระสงฆ์อันมีเป็นพื้นเมือง
(ของประเทศไทยผู้
เขียน) ก่อนเกิดธรรมยุติกนิกาย” (การคณะสงฆ์ น. ๙๐)<br />
<br />
<b><span class="vcb">คณาจารย์ </span></b>อาจารย์ของหมู่คณะ<br />
<br />
<b><span class="vcb">คณิกา</span> </b>หญิงแพศยา,
หญิงงามเมือง<br />
<br />
<b><span class="vcb">คดีธรรม</span> </b>ทางธรรม,
คติแห่งธรรม<br />
<br />
<b><span class="vcb">คดีโลก</span> </b>ทางโลก,
คติแห่งโลก<br />
<br />
<b><span class="vcb">คติ</span></b> <b>1</b>.
การไป, ทางไป, ความเป็นไป, ทางดำเนิน, วิธี, แนวทาง, แบบอย่าง<b> 2</b>. ที่ไปเกิดของสัตว์,
ภพที่สัตว์ไปเกิด, แบบ
การดำเนินชีวิต มี ๕ คือ <i>๑. นิรยะ</i> นรก ๒. <i>ติรัจฉานโยนิ</i> กำเนิดดิรัจฉาน
๓. <i>เปตติวิสัย</i> แดนเปรต ๔. มนุษย์ สัตว์มีใจ
สูงรู้คิดเหตุผล ๕. <i>เทพ</i> ชาวสวรรค์ ตั้งแต่ชั้นจาตุมหาราชิกา ถึงอกนิษฐพรหม
(ท่านว่าในที่นี้ จัดอสูรเข้าในเปตติวิสัย
ด้วย) ๓ คติแรกเป็น <b>ทุคติ </b>(ที่เกิดอันชั่วหรือแบบดำเนินชีวิตที่ไม่ดี)
๒ คติหลังเป็น<b>สุคติ </b>(ที่ไปเกิดอันดี หรือแบบดำเนิน
ชีวิตที่ดี)<br />
<br />
<b><span class="vcb">คมิยภัต </span></b>ภัตเพื่อผู้ไป,
อาหารที่เขาถวาย เฉพาะภิกษุผู้จะเดินทางไปอยู่ที่อื่น; คมิกภัต ก็ว่า<br />
<br />
<b><span class="vcb">คยา</span></b> จังหวัดที่พระพุทธเจ้าเคยเสด็จเมื่อครั้งโปรดนักบวชชฎิล
และได้ทรงแสดงพระธรรมเทศนาอาทิตตปริยายสูตรที่
ตำบลคยาสีสะในจังหวัดนี้ ปัจจุบันตัวเมืองคยาอยู่ห่างจาก<i>พุทธคยา</i>สถานที่ตรัสรู้ของพระพุทธเจ้าประมาณ
๗ ไมล์<br />
<br />
<b><span class="vcb">คยากัสสป</span></b> นักบวชชฎิลแห่งกัสสปโคตรตั้งอาศรมอยู่ที่ตำบลคยาสีสะ
เป็นน้องชายคนเล็กของอุรุเวลกัสสปะ ออก
บวชตามพี่ชาย พร้อมด้วยชฎิล ๒๐๐ ที่เป็นบริวาร ได้ฟังพระธรรมเทศนาอาทิตตปริยายสูตร
บรรลุพระอรหัต และ
เป็นมหาสาวกองค์หนึ่ง ในอสีติมหา สาวก<br />
<br />
<b><span class="vcb">คยาสีสะ</span> </b>ชื่อตำบล
ซึ่งเป็นเนินเขาแห่งหนึ่งในจังหวัดคยา พระพุทธเจ้าเทศนาอาทิตตปริยายสูตร โปรดภิกษุสงฆ์
ปุราณชฎิลทั้งหมดให้สำเร็จพระอรหัตที่ตำบลนี้<br />
<br />
<b><span class="vcb">ครรภ์ </span></b>ท้อง, ลูกในท้อง,
ห้อง<br />
<br />
<b><span class="vcb">ครรโภทร </span></b>ท้อง,
ท้องมีลูก<br />
<br />
<b><span class="vcb">ครองผ้า </span></b>นุ่งห่มผ้า<br />
<br />
<b><span class="vcb">คราวใหญ่</span> </b>คราวที่ภิกษุอยู่มาด้วยกันบิณฑบาตไม่พอฉัน
(ฉันเป็นหมู่ได้ ไม่ต้องอาบัติปาจิตตีย์)<br />
<br />
<b><span class="vcb">ครุ </span></b>เสียงหนัก
ได้แก่ทีฆสระ คือ อา อี อู เอ โอ และสระที่มีพยัญชนะสะกด ซึ่งเรียกว่า สังโยค
เช่น พุทฺโธ โลเก อุปฺปนฺโน<br />
<br />
<b><span class="vcb">ครุกกรรม </span></b>ดู
<i>ครุกรรม<br />
<br />
</i><b><span class="vcb">ครุกรรม </span></b>กรรมหนักทั้งที่เป็นกุศลและอกุศล
ในฝ่ายกุศลได้แก่ฌานสมาบัติ ในฝ่ายอกุศลได้แก่อนันตริยกรรม กรรมนี้
ให้ผลก่อนกรรมอื่นเหมือนคนอยู่บนที่สูงเอาวัตถุต่าง ๆ ทิ้งลงมาอย่างไหนหนักที่สุด
อย่างนั่นถึงพื้นก่อน<br />
<br />
<b><span class="vcb">ครุกาบัติ </span></b>อาบัติหนัก
ได้แก่อาบัติ<b>ปาราชิก </b>เป็นอาบัติที่แก้ไขไม่ได้ ภิกษุต้องแล้วจำต้องสึกเสีย
และอาบัติ<b>สังฆาทิเสส</b> 
อยู่กรรมจึงจะพ้นได้<br />
<br />
<b><span class="vcb">ครุธรรม </span></b>ธรรมอันหนัก,
หลักความประพฤติสำหรับนางภิกษุณีจะพึงถือเป็นเรื่องสำคัญอันต้องปฏิบัติด้วยความ
เคารพไม่ละเมิดตลอดชีวิต มี ๘ ประการ คือ ๑. ภิกษุณีแม้บวชร้อยพรรษาแล้วก็ต้องกราบไหว้ภิกษุแม้บวชวันเดียว

๒. ภิกษุณีจะอยู่ในวัดที่ไม่มีภิกษุไม่ได้ ๓. ภิกษุณีต้องไปถามวันอุโบสถและเข้าไปฟังโอวาทจากภิกษุทุกกึ่งเดือน
๔. 
ภิกษุณีอยู่จำพรรษาแล้วต้องปวารณาในสงฆ์สองฝ่ายโดยสถานทั้ง ๓ คือ โดยได้เห็น
โดยได้ยิน โดยรังเกียจ (รังเกียจ 
หมายถึง ระแวงสงสัยหรือเห็นพฤติกรรมอะไรที่น่าเคลือบแคลง) ๕. ภิกษุณีต้องอาบัติหนัก
ต้องประพฤติมานัตใน
สงฆ์สองฝ่าย (คือ ทั้งภิกษุสงฆ์และภิกษุณีสงฆ์) ๑๕ วัน ๖. ภิกษุณีต้องแสวงหาอุปสัมปทาในสงฆ์สองฝ่าย
เพื่อนาง
สิกขมานา ๗. ภิกษุณีไม่พึงด่าไม่พึงบริภาษภิกษุไม่ว่าจะโดยปริยายใดๆ ๘. ไม่ให้ภิกษุณีว่ากล่าวภิกษุ
แต่ภิกษุว่า
กล่าวภิกษุณีได้<br />
<br />
<b><span class="vcb">ครุภัณฑ์ </span></b>ของหนัก
เช่น กุฎี ที่ดิน เตียง ตั่ง เป็นต้น (คู่กับ ลหุภัณฑ์)<br />
<br />
<b><span class="vcb">ครูทั้ง ๖</span></b> ดู <i>ติตถกร<br />
<br />
</i><b><span class="vcb">คฤหบดี</span></b> ผู้เป็นใหญ่ในเรือน,
พ่อเจ้าเรือน, ผู้มั่งคั่ง<br />
<br />
<b><span class="vcb">คฤหบดีจีวร</span></b> ผ้าจีวรที่ชาวบ้านถวายพระ<br />
<br />
<b><span class="vcb">คฤหัสถ์</span></b> ผู้ครองเรือน,
ชาวบ้าน<br />
<br />
<b><span class="vcb">คลองธรรม</span></b> ทางธรรม<br />
<br />
<b><span class="vcb">ควรทำความไม่ประมาท</span></b>
ในที่ ๔ สถาน ดู <i>อัปปมาท<br />
<br />
</i><b><span class="vcb">ความปรารถนา</span></b>
ของบุคคลในโลกที่ได้สมหมายด้วยยาก ๔ อย่าง ดู <i>ทุลลภธรรม<br />
<br />
</i><b><span class="vcb">ควัมปติ</span></b> ชื่อกุลบุตรผู้เป็นสหายของพระยสะ
เป็นบุตรเศรษฐีเมืองพาราณสีได้ทราบข่าวว่ายสกุลบุตรออกบวชจึงบวช
ตามพร้อมด้วยสหายอีกสามคน คือ วิมล สุพาหุ ปุณณชิ ต่อมาได้สำเร็จพระอรหัตทั้งหมด<br />
<br />
<b><span class="vcb">ความค้ำ</span></b> ในประโยคว่า
“เราจักไม่ทำความค้ำ ไปในละแวกบ้าน” เดินเอามือค้ำบั้นเอว นั่งเท้าแขน<br />
<br />
<b><span class="vcb">ความไม่ประมาท</span></b>
ดู <i>อัปปมาท<br />
<br />
</i><b><span class="vcb">คว่ำบาตร</span></b> การที่สงฆ์ลงโทษอุบาสกผู้ปรารถนาร้ายต่อพระรัตนตรัย
โดยประกาศให้ภิกษุทั้งหลายไม่คบด้วยคือ ไม่
รับบิณฑบาต ไม่รับนิมนต์ ไม่รับไทยธรรม คู่กับ <i>หงายบาตร<br />
<br />
</i><b><span class="vcb">คหปติกา</span></b> “เรือนของคฤหบดี”
คือเรือนอันชาวบ้านสร้างถวายเป็นกัปปิยกุฎี ดู <i>กัปปิยภูมิ<br />
<br />
</i><b><span class="vcb">คหปติมหาสาล</span></b>
คฤหบดีผู้มั่งคั่ง หมายถึงคฤหบดีผู้ร่ำรวย มีสมบัติมาก<br />
<br />
<b><span class="vcb">คัคคภิกษุ</span></b> ชื่อภิกษุรูปหนึ่งในครั้งพุทธกาล
เคยเป็นบ้า และได้ต้องอาบัติหลายอย่างในระหว่างเวลานั้น ภายหลังหาย
เป็นบ้าแล้ว ได้มีผู้โจทว่า เธอต้องอาบัตินั้น ๆ ในคราวที่เป็นบ้าไม่รู้ จบ
พระพุทธองค์จึงได้ทรงมีพุทธานุญาตให้
ระงับอธิกรณ์ด้วย <i>อมูฬหวินัย</i> เป็นครั้งแรก<br />
<br />
<b><span class="vcb">คณฺโฑ</span></b> โรคฝี<br />
<br />
<b><span class="vcb">คันธกุฎี</span></b> “กุฎีอบกลิ่นหอม”,
ชื่อเรียกพระกุฎีที่ประทับของพระพุทธเจ้า เช่นพระคันธกุฎีที่อนาถบิณฑิกเศรษฐีสร้าง
ถวายที่พระเชตวัน ในนครสาวัตถีเป็นต้น พระกุฎีที่ประทับของพระพุทธเจ้าพระองค์อื่น
ๆ ก็เรียกว่าคันธกุฎี เช่น
เดียวกัน (เช่น ขุ.อป.๓๒/๑๘/๘๕; ๑๗๒/๒๗๒; ๓๓/๑๓๑/๒๒๐) อย่างไรก็ตาม คำเรียกที่ประทับของพระพุทธเจ้า
พระองค์ปัจจุบันว่าคันธกุฎีนั้น มีใช้แต่ในคัมภีร์ชั้นอรรถกถาลงมา (ไม่มีในพระไตรปิฎก)<br />
<br />
<b><span class="vcb">คันถะ</span></b> <b>1.</b>
กิเลสที่ร้อยรัดมัดใจสัตว์ให้ติดอยู่ <b>2.</b> ตำรา, คัมภีร์<br />
<br />
<b><span class="vcb">คันถธุระ</span></b> ธุระฝ่ายคัมภีร์,
ธุระคือการเรียนพระคัมภีร์, การศึกษาปริยัติธรรม; เทียบ <i>วิปัสสนาธุระ<br />
<br />
</i><b><span class="vcb">คันถรจนาจารย์</span></b>
อาจารย์ผู้แต่งคัมภีร์<br />
<br />
<b><span class="vcb">คันธาระ</span></b> ชื่อแคว้นหนึ่งในบรรดา
๑๖ แคว้นใหญ่แห่งชมพูทวีป ตั้งอยู่แถบลุ่มแม่น้ำสินธูตอนเหนือ ตรงกับแคว้นปัญ
จาบภาคเหนือในปัจจุบัน นครหลวงชื่อตักสิลา เป็นนครที่รุ่งเรืองด้วยศิลปวิทยาต่าง
ๆ แคว้นคันธาระอยู่ติดกันกับ
แคว้นกัษมีระ (เขียนอย่างสันสกฤตเป็นกัศมีระ) หรือแคชเมียร์ พระราชาผู้ปกครองคันธาระในสมัยพุทธกาล
มีพระ
นามว่าปุกกุสาติ<br />
<br />
<b><span class="vcb">คันโพง</span></b> คันชั่งที่ถ่วงภาชนะสำหรับตักน้ำ
เพื่อช่วยทุ่นแรงเวลาตักน้ำขึ้นจากบ่อลึกๆ (คัน = คันชั่งที่ใช้ถ่วง, โพง
=
ภาชนะสำหรับตักน้ำในบ่อลึกๆ), เครื่องสำหรับตักน้ำ หรือโพงน้ำ มีคันยาวที่ปลายเพื่อถ่วงให้เบาแรง
เวลาตักหรือ
โพงน้ำขึ้น (โพง = ตัก, วิด)<br />
<br />
<b><span class="vcb">คัพภเสยยกสัตว์</span></b>
สัตว์ที่อยู่ในครรภ์ คือ สัตว์ที่เกิดเป็นตัวตั้งแต่อยู่ในครรภ์<br />
<br />
<b><span class="vcb">คัมภีร์ </span></b>ลึกซึ้ง,
ตำราที่ยกย่อง เช่น ตำราทางศาสนา ตำราโหราศาสตร์<br />
<br />
<b><span class="vcb">คัมภีรภาพ</span></b> ความลึกซึ้ง<br />
<br />
<b><span class="vcb">คากรอง</span></b> เครื่องปกปิดร่างกายที่ทำด้วย
หญ้า หรือเปลือกไม้<br />
<br />
<b><span class="vcb">คาถา</span> 1. </b>คำประพันธ์ประเภทร้อยกรอง
ในภาษาบาลี คาถาหนึ่ง ๆ มี ๔ บาท เช่น
อาโรคฺยปรมา ลาภา สนฺตุฎฺฐีปรมํ ธนํ
วิสฺสาสปรมา ญาติ นิพฺพานํ ปรมํ สุขํ ฯ
<b>2. </b>ในภาษาไทย บางทีใช้ในความหมายว่า คำเสกเป่าที่ถือว่าศักดิ์สิทธิ์
อย่างที่เรียกว่าคาถาอาคม<br />
<br />
<b><span class="vcb">คาถาพัน</span></b> “คาถาหนึ่งพัน”
เป็นชื่อหนึ่งที่ใช้เรียกบทประพันธ์เรื่องมหาเวสสันดรชาดก ซึ่งแต่งเป็นคาถาล้วนๆ
อย่างนี้
เรียกว่า เทศน์คาถาพัน<br />
<br />
<b><span class="vcb">คาพยุต</span></b> ดู <i>คาวุต<br />
<br />
</i><b><span class="vcb">คามเขต</span></b> เขตบ้าน,
ละแวกบ้าน<br />
<br />
<b><span class="vcb">คามสีมา</span></b> “แดนบ้าน”
คือเขตที่กำหนดด้วยบ้าน, สีมาที่ถือกำหนดตามเขต บ้านเป็นอพัทธสีมาอย่างหนึ่ง<br />
<br />
<b><span class="vcb">คารวโวหาร</span></b> ถ้อยคำแสดงความเคารพ<br />
<br />
<b><span class="vcb">คารวะ</span></b> ความเคารพ,
ความเอื้อเฟื้อ, ความใส่ใจมองเห็นความสำคัญที่จะต้องปฏิบัติต่อสิ่งนั้น ๆ
ให้ถูกต้องเหมาะสมมี 
๖ อย่างคือ <i>๑. พุทฺธคารวตา</i> ความเคารพในพระพุทธเจ้า <i>๒. ธมฺมคารวตา</i>
ความเคารพในพระธรรม <i>๓. สงฺฆคารวตา</i> 
ความเคารพในพระสงฆ์ <i>๔. สิกฺขาคารวตา</i> ความเคารพในการศึกษา <i>๕. อปฺปมาทคารวตา</i>
ความเคารพในความไม่
ประมาท <i>๖. ปฏิสนฺถารคารวตา</i> ความเคารพในปฏิสันถาร คือ การต้อนรับปราศรัย<br />
<br />
<b><span class="vcb">คาวุต</span></b> ชื่อมาตราวัดระยะทางเท่ากับ
๘๐ อุสภะ หรือ ๑๐๐ เส้น (๔ คาวุต เป็น ๑ โยชน์) ดู <i>มาตรา<br />
<br />
</i><b><span class="vcb">คาหาปกะ</span></b> ผู้ให้รับ
คือผู้แจก<br />
<br />
<b><span class="vcb">คำรบ</span></b> ครบ, ถ้วน,
เต็มตามจำนวนที่กำหนดไว้<br />
<br />
<b><span class="vcb">คำไวยากรณ์</span></b> คำร้อยแก้ว
ตรงข้ามกับคำว่า คาถา คือ คำร้อยกรองแห่งภาษาบาลี<br />
<br />
<b><span class="vcb">คิชฌกูฏ</span></b> ชื่อภูเขาลูกหนึ่ง
ในบรรดาภูเขาห้าลูกที่เรียกว่าเบญจคีรี ล้อมรอบพระนครราชคฤห์<br />
<br />
<b><span class="vcb">คิมหฤดู</span></b> ฤดูร้อน<br />
<br />
<b><span class="vcb">คิลานปัจจัย</span></b> ปัจจัยสำหรับคนไข้,
ยารักษาโรค<br />
<br />
<b><span class="vcb">คิลานภัต</span></b> อาหารที่เขาถวายเฉพาะภิกษุอาพาธ<br />
<br />
<b><span class="vcb">คิลานศาลา</span></b> โรงพักคนไข้,
หอรักษาคนไข้, สถานพยาบาล<br />
<br />
<b><span class="vcb">คิลานุปฐาก</span></b> ผู้ปฏิบัติภิกษุไข้<br />
<br />
<b><span class="vcb">คิลานุปัฏฐากภัต</span></b>
อาหารที่เขาถวายเฉพาะภิกษุผู้พยาบาลไข้<br />
<br />
<b><span class="vcb">คิหิณี </span></b>หญิงผู้ครองเรือน,
คฤหัสถ์หญิง<br />
<br />
<b><span class="vcb">คิหิปฏิบัติ</span></b> ข้อปฏิบัติสำหรับคฤหัสถ์<br />
<br />
<b><span class="vcb">คืบพระสุคต</span></b> ชื่อมาตราวัดตามอรรถกถา
นัยว่า เท่ากับ ๓ คืบของคนปานกลาง คือ เท่ากับศอกคืบช่างไม้ แต่มตินี้ไม่
สมจริง ปัจจุบันยุติกันว่าให้ถือตามไม้เมตร คือ เท่ากับ ๒๕ เซนติเมตร ประมาณกันกับคืบช่างไม้
ซึ่งเป็นการสะดวก 
และถ้าหากจะสั้นกว่าขนาดจริงก็ไม่เสีย เพราะจะไม่เกินกำหนด ไม่เสียทางวินัย<br />
<br />
<b><span class="vcb">คุณของพระรัตนตรัย</span></b>
คุณของรัตนะ ๓ คือ <i>๑. พระพุทธเจ้า</i> รู้ดีรู้ชอบด้วยพระองค์เองก่อนแล้วทรงสอนผู้อื่นให้รู้ตาม
ด้วย <i>๒. พระธรรม</i> เป็นหลักแห่งความจริงและความดีงาม ย่อมรักษาผู้ปฏิบัติตามไม่ให้ตกไปในที่ชั่ว
<i>๓. พระสงฆ์</i> 
ปฏิบัติชอบตามคำสอนของพระพุทธเจ้าแล้ว สอนผู้อื่นให้กระทำตามด้วย<br />
<br />
<b><span class="vcb">คุณธรรม</span></b> ธรรมที่เป็นคุณ,
ความดีงาม, สภาพที่เกื้อกูล<br />
<br />
<b><span class="vcb">คุณบท </span></b>บทที่แสดงคุณ,
บทที่กล่าวถึงคุณงามความดี, คำแสดงคุณสมบัติ<br />
<br />
<b><span class="vcb">คูถภักขา</span></b> มีคูถเป็นอาหาร
ได้แก่สัตว์จำพวก ไก่ สุกร สุนัข เป็นต้น<br />
<br />
<b><span class="vcb">คู้บัลลังก์</span></b> ดู
<i>บัลลังก์<br />
<br />
</i><b><span class="vcb">เครื่องกัณฑ์</span></b>
สิ่งของสำหรับถวายพระเทศน์<br />
<br />
<b><span class="vcb">เครื่องต้น</span></b> เครื่องทรงสำหรับกษัตริย์,สิ่งของที่พระเจ้าแผ่นดินทรงใช้และเสวย<br />
<br />
<b><span class="vcb">เครื่องราง</span></b> ของที่นับถือว่าป้องกันอันตรายได้
เช่น ยิงไม่ออก ฟันไม่เข้า<br />
<br />
<b><span class="vcb">เคลือบแฝง</span></b> อาการชักให้เป็นที่สงสัย,
แสดงความจริงไม่กระจ่างทำให้เป็นที่สงสัย<br />
<br />
<b><span class="vcb">เคหสถาน</span></b> ที่ตั้งเหย้าเรือน<br />
<br />
<b><span class="vcb">เคหสิตเปมะ</span></b> ความรักอันอาศัยเรือน
ได้แก่รักกันโดยฉันเป็นคนเนื่องถึงกัน เป็นญาติกัน เป็นคนร่วมเรือนเดียวกัน,

ความรักฉันพ่อแม่ลูกและญาติพี่น้อง<br />
<br />
<b><span class="vcb">เคารพ</span></b> ความนับถือ,
ความมีคารวะ<br />
<br />
<b><span class="vcb">เคาะ</span></b> ในประโยคว่า
“เหมือนชายหนุ่มพูดเคาะหญิงสาว” พูดให้รู้ท่า<br />
<br />
<b><span class="vcb">เคาะแคะ</span></b> พูดแทะโลม,
พูดเกี้ยว<br />
<br />
<b><span class="vcb">โคจรคาม</span></b> หมู่บ้านที่อาศัยเที่ยวภิกขาจาร,
หมู่บ้านที่ภิกษุไปเที่ยวบิณฑบาต<br />
<br />
<b><span class="vcb">โคจรวิบัติ</span></b>
วิบัติแห่งโคจร, เสียในเรื่องที่เที่ยว, ความเสียหายในการไปมาหาสู่ เช่นภิกษุไปในที่อโคจรมีร้านสุรา
หญิง
แพศยา แม่หม้าย บ่อนการพนัน เป็นต้น<br />
<br />
<b><span class="vcb">โคณกะ</span></b> ผ้าขน มีขนยาวกว่า
๔ นิ้ว <br />
<br />
<b><span class="vcb">โคดม, โคตมะ</span></b> ชื่อตระกูลของพระพุทธเจ้า
มหาชนเรียกพระพุทธเจ้าตามพระโคตรว่า พระโคดม พระโคตมะหรือ
พระสมณโคดม<br />
<br />
<b><span class="vcb">โคตมกเจดีย์</span></b> ชื่อเจดียสถานแห่งหนึ่งอยู่ทางทิศใต้ของเมืองเวสาลี
เป็นที่ที่พระพุทธเจ้าเคยประทับหลายครั้งและเคย
ทรงทำนิมิตต์โอภาสแก่พระอานนท์<br />
<br />
<b><span class="vcb">โคตมโคตร</span></b> ตระกูลโคตมะ
เป็นชื่อตระกูลของพระพุทธเจ้า<br />
<br />
<b><span class="vcb">โคตมนิโครธ</span></b> ตำบลที่พระพุทธเจ้าเคยทำนิมิตต์โอภาสแก่พระอานนท์
อยู่ที่พระนครราชคฤห์<br />
<br />
<b><span class="vcb">โคตมี </span></b>ชื่อเรียกสตรีแห่งโคตมโคตร
เช่น พระนางมหาปชาบดี ผู้เป็นพระแม่น้าของพระสิทธัตถะ เป็นต้น <br />
<br />
<b><span class="vcb">โคตร</span></b> ตระกูล เผ่าพันธุ์,
วงศ์<br />
<br />
<b><span class="vcb">โคตรภู</span></b> ผู้ตั้งอยู่ในญาณซึ่งเป็นลำดับที่จะถึงอริยมรรค,
ผู้อยู่ในหัวต่อระหว่างความเป็นปุถุชนกับความเป็นอริยบุคคล<br />
<br />
<b><span class="vcb">โคตรภูญาณ</span></b> ญาณครอบโคตร
คือ ปัญญาที่อยู่ในลำดับจะถึงอริยมรรค หรืออยู่ในหัวต่อที่จะข้ามพ้นภาวะปุถุชนขึ้นสู่
ภาวะเป็นอริยะ ดู <i>ญาณ ๑๖<br />
<br />
</i><b><span class="vcb">โคตรภูสงฆ์</span></b>
พระสงฆ์ที่ไม่เคร่งครัดปฏิบัติเหินห่างธรรมวินัย แต่ยังมีเครื่องหมายเพศเช่น
ผ้าเหลืองเป็นต้น และถือตน
ว่ายังเป็นภิกษุสงฆ์อยู่, สงฆ์ในระยะหัวต่อจะสิ้นศาสนา<br />
<br />
<b><span class="vcb">โคธาวรี</span></b> ชื่อแม่น้ำสายหนึ่ง
ระหว่างเมืองอัสสกะ กับ เมืองอาฬกะ พราหมณ์พาวารี ตั้งอาศรมสอนไตรเพทอยู่ที่ฝั่งแม่น้ำ
สายนี้ (มักเพี้ยนเป็นโคธาวารี)<br />
<br />
<b><span class="vcb">โคนิสาทิกา</span></b> “กัปปิยภูมิอันดุจเป็นที่โคจ่อม”
คือเรือนครัวน้อยๆ ที่ไม่ได้ปักเสา ตั้งอยู่กับที่ ตั้งฝาบนคาน ยกเลื่อนไป
จากที่ได้ ดู <i>กัปปิยภูมิ<br />
<br />
</i><b><span class="vcb">โคมัย</span></b> ขี้วัว<br />
<br />
<b><span class="vcb">โครส</span></b> ดู <i>เบญจโครส</i><br />
<br />
<b><span class="vcb">ฆฏิการพรหม</span></b>
พระพรหมผู้นำสมณบริขารมีบาตรและจีวร เป็นต้น มาถวายแด่พระโพธิสัตว์เมื่อคราวเสด็จออก
บรรพชา (มติของพระอรรถกถาจารย์)<br />
<br />
<b><span class="vcb">ฆนะ</span></b> ก้อน, แท่ง<br />
<br />
<b><span class="vcb">ฆนสัญญา</span></b> ความสำคัญว่าเป็นก้อน,
ความสำคัญเห็นเป็นชิ้นเป็นอัน ซึ่งบังปัญญาไม่ให้เห็นภาวะที่เป็นอนัตตา<br />
<br />
<b><span class="vcb">ฆนิโตทนะ</span></b> กษัตริย์ศากยวงศ์
เป็นพระราชบุตรองค์ที่ ๕ ของพระเจ้าสีหหนุ เป็นพระอนุชาองค์ที่ ๔ ของพระเจ้า
สุทโธทนะ เป็นพระเจ้าอาของพระพุทธเจ้า<br />
<br />
<b><span class="vcb">ฆราวาส</span></b> การอยู่ครองเรือน,
ชีวิตชาวบ้าน; ในภาษาไทย มักใช้หมายถึงผู้ครองเรือน คือ <i>คฤหัสถ์<br />
<br />
</i><b><span class="vcb">ฆราวาสธรรม</span></b>
หลักธรรมสำหรับการครองเรือน, ธรรมของผู้ครองเรือน มี ๔ อย่างคือ <i>๑. สัจจะ</i>
ความจริง เช่น ซื่อ
สัตย์ต่อกัน <i>๒. ทมะ</i> ความฝึกฝนปรับปรุงตน เช่น รู้จักข่มใจ ควบคุมอารมณ์
บังคับตนเองปรับตัวเข้ากับการงานและ
สิ่งแวดล้อมให้ได้ดี <i>๓. ขันติ</i> ความอดทน <i>๔. จาคะ</i> ความเสียสละเผื่อแผ่
แบ่งปัน มีน้ำใจ<br />
<br />
<b><span class="vcb">ฆราวาสวิสัย</span></b> วิสัยของฆราวาส,
ลักษณะที่เป็นภาวะของผู้ครองเรือน, เรื่องของชาวบ้าน<br />
<br />
<b><span class="vcb">ฆราวาสมบัติ</span></b> สมบัติของการครองเรือน,
ความพรั่งพร้อมสมบูรณ์ของชีวิตชาวบ้าน<br />
<br />
<b><span class="vcb">ฆานะ</span></b> จมูก<br />
<br />
<b><span class="vcb">ฆานวิญญาณ</span></b> ความรู้ที่เกิดขึ้นเพราะกลิ่นกระทบจมูก,
กลิ่นกระทบจมูก เกิดความรู้ขึ้น, ความรู้กลิ่น<br />
<br />
<b><span class="vcb">ฆานสัมผัส</span></b> อาการที่
จมูก กลิ่น และฆานวิญญาณประจวบกัน<br />
<br />
<b><span class="vcb">ฆานสัมผัสสชาเวทนา</span></b>
เวทนาที่เกิดขึ้นเพราะฆานสัมผัส, ความรู้สึกที่เกิดขึ้นเพราะการที่จมูก กลิ่น
และฆานวิญญาณ
ประจวบกัน<br />
<br />
<b><span class="vcb">โฆสัปปมาณิกา</span></b> คนพวกที่ถือเสียงเป็นประมาณ,
คนที่นิยมเสียง เกิดความเลื่อมใสศรัทธาเพราะเสียง ชอบฟังเสียง
ไพเราะ เช่น เสียงสวดสรภัญญะ เทศน์มหาชาติเป็นทำนอง เสียงประโคมเป็นต้น; อีกนัยหนึ่งว่า
ผู้ถือชื่อเสียง
กิตติศัพท์ หรือความโด่งดังเป็นประมาณ เห็นใครมีชื่อเสียงก็ตื่นไปตาม<br />
<br />
<b><span class="vcb">โฆสิตาราม</span></b> ชื่อวัดสำคัญในกรุงโกสัมพี
ครั้งพุทธกาล พระพุทธเจ้าเคยประทับหลายครั้ง เช่น คราวที่ภิกษุชาวโกสัมพี
แตกกัน เป็นต้น<br />
<br />
<b><span class="vcb">งมงาย</span> </b>ไม่รู้เท่า,
ไม่เข้าใจ, เซ่อเซอะ, หลงเชื่อโดยไม่มีเหตุผล หรือโดยไม่ยอมรับฟังผู้อื่น<br />
<br />
<b><span class="vcb">จงกรม</span> </b>เดินไปมาโดยมีสติกำกับ<br />
<br />
<b><span class="vcb">จตุกกะ</span></b> หมวด ๔<br />
<br />
<b><span class="vcb">จตุกกัชฌาน</span></b> ฌานหมวด
๔ คือ รูปฌานที่แบ่งเป็น ๔ ขั้น อย่างที่รู้จักกันทั่วไป ดู <i>ฌาน ๔ </i>เทียบ
<i>ปัญจกัชฌาน<br />
<br />
</i><b><span class="vcb">จตุตถฌาน</span></b> ฌานที่
๔ มีองค์ ๒ ละสุขเสียได้ มีแต่อุเบกขากับเอกัคคตา<br />
<br />
<b><span class="vcb">จตุธาตุววัตถาน</span></b>
การกำหนดธาตุ ๔ คือ พิจารณาร่างกายนี้ แยกแยะออกไปมองเห็นแต่ส่วนประกอบต่าง
ๆ ที่จัดเข้า
ในธาตุ ๔ คือ ปฐวี อาโป เตโช วาโย ทำให้รู้ภาวะความเป็นจริงของร่างกายว่าเป็นแต่เพียงธาตุ
๔ ประชุมกันเข้าเท่า
นั้น ไม่เป็นตัวสัตว์บุคคลที่แท้จริง<br />
<br />
<b><span class="vcb">จตุบริษัท</span></b> บริษัทสี่เหล่า
คือ ภิกษุ ภิกษุณี อุบาสก อุบาสิกา <br />
<br />
<b><span class="vcb">จตุปัจจัย</span></b> เครื่องอาศัยของชีวิต
หรือสิ่งจำเป็นสำหรับชีวิต สี่อย่าง คือ จีวร บิณฑบาต เสนาสนะ คิลานเภสัช
(เครื่องนุ่ง
ห่ม อาหาร ที่อยู่ ยา)<br />
<br />
<b><span class="vcb">จตุรงคินีเสนา</span></b>
กองทัพมีกำลังสี่เหล่า คือ เหล่าช้าง เหล่าม้า เหล่ารถ เหล่าราบ<br />
<br />
<b><span class="vcb">จตุรบท</span></b> สัตว์สี่เท้า
มี ช้าง ม้า วัว ควาย เป็นต้น<br />
<br />
<b><span class="vcb">จตุรพิธพร</span></b> พร ๔
ประการ คือ อายุ (ความมีอายุยืน) วรรณะ (ความมีผิวพรรณผ่องใส) สุขะ (ความสุขกายสุขใจ)
พละ 
(ความมีกำลังแข็งแรง มีสุขภาพดี)<br />
<br />
<b><span class="vcb">จตุรวรรค, จตุวรรค</span></b>
สงฆ์พวกสี่, สงฆ์ที่กำหนดจำนวนภิกษุอย่างต่ำเพียง ๔ รูป เช่น สงฆ์ที่ทำอุโบสถกรรมเป็นต้น<br />
<br />
<b><span class="vcb">จตุราริยสัจจ์</span></b>
อริยสัจจ์สี่ประการ คือ ทุกข์ สมุทัย นิโรธ มรรค ดู <i>อริยสัจจ์<br />
<br />
</i><b><span class="vcb">จรณะ</span></b> เครื่องดำเนิน,
ปฏิปทา คือ ข้อ ปฏิบัติอันเป็นทางบรรลุวิชา มี ๑๕ คือ <i>สีลสัมปทา</i> ความถึงพร้อมด้วยศีล
<i>อปัณณกปฏิปทา ๓ สัทธรรม ๗</i> และ <i>ฌาน ๔<br />
<br />
</i><b><span class="vcb">จริต</span></b> ความประพฤติ,
พื้นนิสัย หรือพื้นเพแห่งจิตของคนทั้งหลายที่หนักไปด้านใดด้านหนึ่ง แตกต่างกันไปคือ
<i>๑. ราค
จริต</i> ผู้มีราคะเป็นความประพฤติปกติ (หนักไปทางรักสวยรักงาม มักติดใจ)
<i>๒. โทสจริต</i> ผู้มีโทสะเป็นความประพฤติ
ปกติ (หนักไปทางใจร้อนขี้หงุดหงิด) <i>๓. โมหจริต</i> ผู้มีโมหะเป็นความประพฤติปกติ
(หนักไปทางเหงาซึมงมงาย)
<i>๔. สัทธาจริต</i> ผู้มีศรัทธาเป็นความประพฤติปกติ (หนักไปทางน้อมใจเชื่อ)
<i>๕. พุทธิจริต</i> ผู้มีความรู้เป็นความประพฤติ
ปกติ (หนักไปทางคิดพิจารณา) <i>๖. วิตกจริต</i> ผู้มีวิตกเป็นความประพฤติปกติ
(หนักไปทางคิดจับจดฟุ้งซ่าน)<br />
<br />
<b><span class="vcb">จริมกจิต</span></b> จิตดวงสุดท้าย
ซึ่งจะดับไปเมื่อพระอรหันต์ปรินิพพานด้วย อนุปาทิเสสนิพพานธาตุ<br />
<br />
<b><span class="vcb">จริยธรรม&nbsp;</span></b> “ธรรมคือความประพฤติ”,
“ธรรมคือการดำเนินชีวิต”, หลักความประพฤติ, หลักการดำเนินชีวิต, คำ “จริย
ธรรม” นี้ นักปราชญ์ในประเทศไทยได้บัญญัติให้ใช้สำหรับคำภาษาอังกฤษว่า ethics
หมายถึง ธรรมที่เป็นข้อประ-
พฤติปฏิบัติ ศีลธรรม หรือกฎศีลธรรม; จริยะ หรือ จริยธรรมอันประเสริฐ เรียกว่า
พรหมจริยะ (พรหมจริยธรรม หรือ 
พรหมจรรย์) แปลว่า ความประพฤติอันประเสริฐหรือการดำเนินชีวิตอย่างประเสริฐ
หมายถึง <i>มรรคมีองค์ ๘ </i>หรือ <i>ศีล 
สมาธิ ปัญญา </i>เทียบ<i> ศีลธรรม<br />
<br />
</i><b><span class="vcb">จักกวัตติสูตร</span></b>
ชื่อสูตรที่ ๓ แห่งทีฆนิกาย ปาฏิกวรรค พระสุตตันตปิฎก พระพุทธเจ้าตรัสสอนภิกษุทั้งหลายให้
พึ่งตน คือ พึ่งธรรม ด้วยการเจริญสติปัฏฐาน ๔ ซึ่งจะทำให้ได้ชื่อว่าเป็นผู้ดำเนินอยู่ในแดนของตนเองที่สืบมาแต่บิดา
จะมีแต่ความดีงามเจริญขึ้นไม่เปิดช่องให้แก่มาร เช่นเดียวกับพระเจ้าจักรพรรดิที่ทรงประพฤติตามหลักจักรวรรดิวัตร
อันสืบกันมาแต่บรรพชนของพระองค์ ย่อมทำให้จักรรัตนะบังเกิดขึ้นมาเอง, <i>จักรวรรดิวัตร</i>นั้นมี
๔ ข้อใหญ่ ใจความ
ว่า ๑. พระเจ้าจักรพรรดิเป็นธรรมาธิปไตย และจัดการคุ้มครองป้องกันโดยชอบธรรมแก่ชนทุกหมู่เหล่าในแผ่นดิน
ตลอดไปถึงสัตว์ที่ควรสงวนพันธุ์ทั้งหลาย ๒. มิให้มีการอันอธรรมเกิดขึ้นในแผ่นดิน
๓. ปันทรัพย์เฉลี่ยให้แก่ผู้ไร้
ทรัพย์ ๔. ปรึกษาสอบถามการดีชั่ว ข้อควรและไม่ควรประพฤติ กะสมณพราหมณ์ผู้ประพฤติดี
ปฏิบัติชอบ อยู่เสมอ ; 
จักรวรรดิวัตร ๔ ข้อนี้ บางทีจัดเป็น ๕ โดยแยกข้อ ๑. เป็น ๒ ข้อ คือ เป็นธรรมาธิปไตย
ถือธรรมเป็นใหญ่อย่างหนึ่ง 
กับจัดการคุ้มครองป้องกันอันชอบธรรม อย่างหนึ่ง, นอกจากนั้นสมัยต่อมา อรรถกถาจัดแบ่งซอยออกไป
และเพิ่มเข้า
มาอีก รวมเป็น ๑๒ ข้อเรียกว่า <i>จักรวรรดิวัตร ๑๒;</i> พระสูตรนี้ถือว่าเป็นคำสอนแสดงหลักวิวัฒนาการของสังคมตาม
แนวจริยธรรม กล่าวถึงหลักการปกครอง และหลักความสัมพันธ์ระหว่างเศรษฐกิจกับจริยธรรม;
เรื่องพระศรีอารย
เมตไตรย ก็มีต้นเค้ามาจากพระสูตรนี้<br />
<br />
<b><span class="vcb">จักขุ </span></b>ตา ของพระพุทธเจ้า
มี ๕ คือ <i>มังสจักขุ ทิพพจักขุ ปัญญาจักขุ พุทธจักขุ</i> <i>สมันตจักขุ</i>
(ดูที่คำนั้น ๆ)<br />
<br />
<b><span class="vcb">จักขุวิญญาณ</span></b> ความรู้ที่เกิดขึ้นเพราะรูปกระทบตา,
รูปกระทบตา เกิดความรู้ขึ้น, การเห็น<br />
<br />
<b><span class="vcb">จักขุสัมผัส</span></b> อาการที่
ตา รูป และจักขุวิญญาณประจวบกัน<br />
<br />
<b><span class="vcb">จักขุสัมผัสสชาเวทนา</span></b>
เวทนาที่เกิดขึ้นเพราะจักขุสัมผัส, ความรู้สึกที่เกิดขึ้นเพราะการที่ ตา รูป
และจักขุวิญญาณ
ประจวบกัน<br />
<br />
<b><span class="vcb">จักร</span></b> ล้อ, ล้อรถ,
ธรรมนำชีวิตไปสู่ความเจริญรุ่งเรือง ดุจล้อนำรถไปสู่ที่หมายมี ๔ อย่างคือ
๑. <i>ปฏิรูปเทสวาสะ</i> อยู่ใน
ถิ่นที่เหมาะ ๒.<i> สัปปุริสูปัสสยะ</i> สมาคมกับคนดี ๓. <i>อัตตสัมมาปณิธิ</i>
ตั้งตนไว้ชอบ ๔. <i>ปุพเพกตปุญญตา</i> ได้ทำความดี
ไว้ก่อน<br />
<br />
<b><span class="vcb">จักรธรรม</span></b> ธรรมเปรียบด้วยล้อรถ
ซึ่งจะนำไปสู่ความเจริญ หรือให้ถึงจุดมุ่งหมายมี ๔ อย่าง ดู จักร<br />
<br />
<b><span class="vcb">จักรพรรดิ</span></b> พระราชาธิราช
หมายถึงพระราชาผู้ยิ่งใหญ่ มีราชอาณาเขตปกครองกว้างขวางมาก บ้านเมืองในปกครอง
มีความร่มเย็น เป็นสุขปราบข้าศึกศัตรูด้วยธรรม ไม่ต้องใช้อาชญาและศัสตรา มีรัตนะ
๗ ประการประจำพระองค์ คือ 
ช้างแก้ว ม้าแก้ว นางแก้ว ขุนคลังแก้ว ขุนพลแก้ว จักรแก้ว แก้วมณี<br />
<br />
<b><span class="vcb">จักรพรรดิราชสมบัติ</span></b>
สมบัติ คือความเป็นพระเจ้าจักรพรรดิ, ความพรั่งพร้อมสมบูรณ์แห่งพระเจ้าจักรพรรดิ<br />
<br />
<b><span class="vcb">จักรรัตนะ</span> </b>จักรแก้ว
หมายถึงตัวอำนาจแห่งพระเจ้าจักรพรรดิ<br />
<br />
<b><span class="vcb">จักรวรรดิวัตร ๑๒</span></b>
<i>๑.</i> <i>อนฺโตชนสฺมึ พลกายสฺมึ </i>คุ้มครองสงเคราะห์แก่ชนในพระราชฐานและพยุหเสนา
<i>๒.ขตฺติเยสุ</i> 
แก่กษัตริย์เมืองขึ้นหรือผู้ครองนครภายใต้พระบรมเดชานุภาพ <i>๓. อนุยนฺเตสุ</i>
แก่กษัตริย์ที่ตามเสด็จคือ เหล่าเชื้อพระ
วงศ์ผู้เป็นราชบริพาร <i>๔. พฺราหฺมณคหปติเกสุ</i> แก่พราหมณ์และคฤหบดีทั้งหลาย
<i>๕. เนคมชานปเทสุ</i> แก่ชาวนิคมและ
ชาวชนบทคือ ราษฎรพื้นเมืองทั้งหลาย <i>๖. สมณพฺราหฺมเณสุ</i> แก่เหล่าสมณพราหมณ์
<i>๗. มิคปกฺขีสุ</i> แก่เหล่าเนื้อนก
อันพึงบำรุงไว้ให้มีสืบพันธุ์ <i>๘. อธมฺมการปฏิกฺเขโป</i> ห้ามปรามมิให้มีความประพฤติการอันไม่เป็นธรรม
<i>๙. อธนานํ 
ธนานุปฺปทานํ</i> เจือจานทรัพย์ทำนุบำรุงแก่ผู้ขัดสนไร้ทรัพย์ <i>๑๐. สมณพฺราหฺมเณ
อุปสงฺกมิตฺวา ปญฺหาปุจฺฉนํ</i> ไปสู่หา
สมณพราหมณ์ไต่ถาม อรรถปฤษณา <i>๑๑.</i> <i>อธมฺมราคสฺส ปหานํ</i> เว้นความกำหนัดในกามโดยอาการไม่เป็นธรรม<i>๑๒.</i>
<i>วิสมโลภสฺส ปหานํ</i> เว้นโลภกล้า ไม่เลือกควรไม่ควร
จักรวรรดิวัตร ๑๒ นี้ มาในอรรถกถา โดยแบ่งซอยและเพิ่มเติมจากของเดิมใน <i>จักกวัตติสูตร</i><br />
<br />
<b><span class="vcb">จักษุ</span></b> ตา,
นัยน์ตา<br />
<br />
<b><span class="vcb">จักษุทิพย์</span></b> ตาทิพย์
คือดูอะไรเห็นได้หมด ดู <i>ทิพพจักขุ<br />
<br />
</i><b><span class="vcb">จังหัน</span></b> ข้าว,
อาหาร (ใช้แก่พระสงฆ์)<br />
<br />
<b><span class="vcb">จัญไร</span></b> ชั่วร้าย,
เลวทราม, เสีย<br />
<br />
<b><span class="vcb">จัณฑปัชโชต</span></b> พระเจ้าแผ่นดินแคว้นอวันตี
ครองราชสมบัติอยู่ที่กรุงอุชเชนี<br />
<br />
<b><span class="vcb">จัณฑาล</span></b> ลูกต่างวรรณะ
เช่นบิดาเป็นศูทร มารดาเป็นพราหมณ์ มีลูกออกมา เรียกว่า จัณฑาล ถือว่าเป็นคนต่ำทราม
ถูก
เหยียดหยามที่สุดในระบบวรรณะของศาสนาพราหมณ์<br />
<br />
<b><span class="vcb">จันทน์</span></b> ไม้จันทน์
เป็นไม้มีกลิ่นหอมใช้ทำยาและปรุงเครื่องหอม<br />
<br />
<b><span class="vcb">จักทรคติ</span></b> การนับวันโดยถือเอาการเดินของพระจันทร์เป็นหลัก
เช่น ๑ ค่ำ ๒ ค่ำ และเดือนอ้าย เดือนยี่ เดือน ๓ 
เป็นต้น คู่กับ <i>สุริยคติ<br />
<br />
</i><b><span class="vcb">จันทรุปราคา</span></b>
การจับจันทร์ คือเงาโลกเข้าไปปรากฏที่ดวงจันทร์ ขณะเมื่อดวงจันทร์กับดวงอาทิตย์อยู่ตรงกันข้าม
โดย
มีโลกอยู่ระหว่างกลางที่เรียกว่า ราหูอมจันทร์<br />
<br />
<b><span class="vcb">จัมปา</span></b> ชื่อนครหลวงของแคว้นอังคะ
ตั้งอยู่บนฝั่งแม่น้ำจัมปา ไม่ห่างไกลมากนักจากที่บรรจบกับแม่น้ำคงคา<br />
<br />
<b><span class="vcb">จัมเปยยขันธกะ</span></b>
ชื่อขันธกะที่ ๙ แห่งคัมภีร์มหาวรรค วินัยปิฎก ว่าด้วยข้อควรทราบบางแง่เกี่ยวกับนิคหกรรม
ต่างๆ<br />
<br />
<b><span class="vcb">จัมมขันธกะ</span></b>
ชื่อขันธกะที่ ๕ แห่งคัมภีร์มหาวรรค วินัยปิฎก ว่าด้วยเครื่องหนังต่างๆ มีรองเท้าและเครื่องลาด
เป็นต้น<br />
<br />
<b><span class="vcb">จาคะ </span></b>การสละ, การให้ปัน,
การเสีย สละ, การสละสิ่งที่เป็นข้าศึกแก่ความจริงใจ; การสละกิเลส (ข้อ ๔ ในฆราวาส
ธรรม ๔, ข้อ ๓ ในอธิษฐานธรรม ๔, ข้อ ๖ ในอริยทรัพย์ ๗)<br />
<br />
<b><span class="vcb">จาคสัมปทา</span> </b>ถึงพร้อมด้วยการบริจาคทาน
เป็นการเฉลี่ยสุขให้แก่ผู้อื่น ดู <i>สัมปรายิกัตถฯ<br />
<br />
</i><b><span class="vcb">จาคานุสสติ</span></b>
ระลึกถึงการบริจาค คือระลึกถึงทานที่ตนบริจาคแล้ว และพิจารณาเห็นจาคธรรมที่มีในตน
ดู <i>อนุสติ<br />
<br />
</i><b><span class="vcb">จาตุมหาราช</span></b>
ท้าวมหาราชสี่, เทวดาผู้รักษาโลกในสี่ทิศ, ท้าวโลกบาลทั้งสี่คือ <i>๑. ท้าวธตรฐ</i>
จอมภูต หรือจอมคน 
ธรรพ์ ครองทิศตะวันออก <i>๒. ท้าววิรุฬหก</i> จอมกุมภัณฑ์ ครองทิศใต้ <i>๓.
ท้าววิรูปักษ์</i> จอมนาค ครองทิศตะวันตก <i>๔. 
ท้าวกุเวร</i> หรือ <i>เวสสวัณ </i>จอมยักษ์ ครองทิศเหนือ<br />
<br />
<b><span class="vcb">จาตุมหาราชิกา</span></b>
สวรรค์ชั้นที่ ๑ มีมหาราช ๔ องค์ เป็นประธาน ปกครองประจำทิศทั้ง ๔ ดู <i>จาตุมหาราช<br />
<br />
</i><b><span class="vcb">จาตุรงคสันนิบาต</span></b>
การประชุมพร้อมด้วยองค์ ๔ คือ ๑. วันนั้นดวงจันทร์เสวยมาฆฤกษ์ (เพ็ญเดือนสาม
๒. พระสงฆ์ 
๑๒๕๐ รูปมาประชุมกันโดยมิได้นัดหมาย ๓. พระสงฆ์เหล่านั้นทั้งหมดล้วนเป็นพระอรหันต์ผู้ได้อภิญญา
๖ ๔. พระ
สงฆ์เหล่านั้นทั้งหมดล้วนเป็นเอหิภิกขุ ดู <i>มาฆบูชา<br />
<br />
</i><b><span class="vcb">จ่าย</span></b> ในประโยคว่า
“ภิกษุใดมีบาตรมีแผลหย่อน ๕ ให้จ่ายบาตรใหม่” ให้จ่ายคือให้ขอบาตรใหม่<br />
<br />
<b><span class="vcb">จาร</span></b> เขียนตัวหนังสือหรือเลขลงบนใบลาน
เป็นต้น โดยใช้เหล็กแหลมขีด, ใช้เหล็กแหลมเขียนตัวหนังสือ<br />
<br />
<b><span class="vcb">จาริก</span></b> เที่ยวไป,
เดินทางเพื่อศาสนกิจ<br />
<br />
<b><span class="vcb">จารีต</span></b> ธรรมเนียมที่ประพฤติกันมา,
ประเพณี, ความประพฤติที่ดี<br />
<br />
<b><span class="vcb">จารึก</span></b> เขียน, เขียนเป็นตัวอักษร,
เขียนรอยลึกเป็นตัวอักษรลงในใบลาน หรือลงแผ่นศิลา แผ่นโลหะ<br />
<br />
<b><span class="vcb">จำนำพรรษา</span></b>
ดู <i>ผ้าจำนำพรรษา<br />
<br />
</i><b><span class="vcb">จำเนียรกาล</span></b>
เวลาช้านาน<br />
<br />
<b><span class="vcb">จำปา</span></b> ชื่อเมืองในมัธยมประเทศ
ที่ถูกเขียน <i>จัมปา<br />
<br />
</i><b><span class="vcb">จำพรรษา</span></b> อยู่ประจำวัดสามเดือนในฤดูฝน
คือ ตั้งแต่แรม ๑ ค่ำ เดือน ๘ ถึงขึ้น ๑๕ ค่ำ เดือน ๑๑ (อย่างนี้เรียกปุริม
พรรษา แปลว่า พรรษาต้น) หรือตั้งแต่แรม ๑ ค่ำเดือน ๙ ถึงขึ้น ๑๕ เดือน ๑๒
(อย่างนี้เรียก ปัจฉิมพรรษา แปลว่า 
พรรษาหลัง) ; วันเข้าพรรษาต้นคือ แรม ๑ ค่ำ เดือน ๘ เรียกว่า <i>ปุริมิกา
วัสสูปนายิกา,</i> วันเข้าพรรษาหลังคือ แรม ๑ ค่ำ
เดือน ๙ เรียกว่า<i>ปัจฉิมิกา วัสสูปนายิกา</i>; คำอธิษฐานพรรษาว่า อิมสฺมึ
วิหาเร อิมํ เตมาสํ วสฺสํ อุเปมิ; ทุติยมฺปิ อิมสฺ
มึ....; ตติยมฺปี อิมสฺมึ....แปลว่า ข้าพเจ้าเข้าอยู่จำพรรษาตลอด ๓ เดือนในวัดนี้
(วิหาเร จะเปลี่ยนเป็น อาวาเส ก็ได้) ; 
อานิสงส์การจำพรรษามี ๕ อย่าง คือ ๑. เที่ยวไปไม่ต้องบอกลา ๒. จาริกไปไม่ต้องเอาไตรจีวรไปครบสำรับ
๓. 
ฉันคณโภชน์และปรัมปรโภชน์ได้ ๔. เก็บอดิเรกจีวรได้ตามปรารถนา ๕.จีวรอันเกิดขึ้นในที่นั้น
เป็นของได้แก่พวก
เธอ อานิสงส์ทั้งห้านี้ได้ชั่วเวลาเดือนหนึ่ง นับแต่ออกพรรษาแล้ว คือ ถึงขึ้น
๑๕ ค่ำ เดือน ๑๒ นอกจากนั้นยังได้สิทธิที่
จะกรานกฐิน และได้รับอานิสงส์ ๕ นั้น ต่อออกไปอีก ๔ เดือน (ภิกษุผู้เข้าพรรษาหลัง
ไม่ได้อานิสงส์หรือสิทธิพิเศษ
เหล่านี้)<br />
<br />
<b><span class="vcb">จำวัด</span> </b>นอนหลับ
(สำหรับพระสงฆ์) <br />
<br />
<b><span class="vcb">จำศีล</span> </b>อยู่รักษาศีล,
ถือศีลเป็นกิจวัตร<br />
<br />
<b><span class="vcb">จำหลัก</span> </b>แกะให้เป็นลวดลาย,
สลัก<br />
<br />
<b><span class="vcb">จิต</span> </b>ธรรมชาติที่รู้อารมณ์,
สภาพที่นึกคิด, ความคิด, ใจ; ตามหลักฝ่ายอภิธรรมจำแนกจิตเป็น ๘๙ (หรือพิสดารเป็น
๑๒๑) แบ่ง <i>โดยชาติ</i> เป็นอกุศลจิต ๑๒ กุศลจิต ๒๑<b> </b>(พิสดารเป็น
๓๗) วิปากจิต ๓๖ (๕๒) และกิริยาจิต ๒๐; แบ่ง 
<i>โดยภูมิ</i> เป็นกามาวจรจิต ๕๔ รูปาวจรจิต ๑๕ อรูปาวจรจิต ๑๒ และโลกุตรจิต
๘ (พิสดารเป็น ๔๐)<br />
<br />
<b><span class="vcb">จิตกาธาน</span></b> เชิงตะกอน,
ที่เผาศพ<br />
<br />
<b><span class="vcb">จิตตะ</span></b> เอาใจฝักใฝ่ในสิ่งนั้นไม่วางธุระ,
ความคิดฝักใฝ่ไม่ปล่อยใจฟุ้งซ่านเลื่อนลอย (ข้อ ๓ ในอิทธิบาท ๔)<br />
<br />
<b><span class="vcb">จิตตกัมมัญญตา</span></b>
ความควรแก่การงานแห่งจิต, ธรรมชาติทำจิตให้เหมาะแก่การใช้งาน (ข้อ ๑๕ ในโสภณเจตสิก
๒๕)<br />
<br />
<b><span class="vcb">จิตตกา</span></b> เครื่องลาดทำด้วยขนแกะ
ที่ปักหรือทอเป็นลวดลายต่าง ๆ<br />
<br />
<b><span class="vcb">จิตตคฤหบดี</span></b> ชื่ออุบาสกคนหนึ่ง
มีศรัทธามั่นคงในพระพุทธศาสนา ได้รับยกย่องเป็นเอตทัคคะในบรรดาอุบาสก
ธรรมกถึก; ท่านผู้นี้เคยถูกภิกษุชื่อ สุธรรมด่า เป็นเหตุให้พระพุทธเจ้าทรงบัญญัติปฏิสาราณียกรรม
คือ การลงโทษ
ภิกษุผู้ด่าว่าคฤหัสถ์ที่ไม่มีความผิด ด้วยการให้ไปขอขมาเขา<br />
<br />
<b><span class="vcb">จิตตปาคุญญตา</span></b> ความคล่องแคล่วแห่งจิต,
ธรรมชาติที่ทำจิตให้สละสลวยคล่องแคล่วว่องไว (ข้อ ๑๗ ในโสภณ-
เจตสิก ๒๕)<br />
<br />
<b><span class="vcb">จิตตภาวนา</span></b> ดู<i>
ภาวนา<br />
<br />
</i><b><span class="vcb">จิตตมาส</span></b> เดือน
๕<br />
<br />
<b><span class="vcb">จิตตมุทุตา</span></b> ความอ่อนแห่งจิต,
ธรรมชาติทำจิตให้นุ่มนวลอ่อนละมุน (ข้อ ๑๓ ในโสภณเจตสิก ๒๕)<br />
<br />
<b><span class="vcb">จิตตลหุตา </span></b>ความเบาแห่งจิต,
ธรรม ชาติที่ทำให้จิตเบาพร้อมที่จะเคลื่อนไหวทำหน้าที่ (ข้อ ๑๑ ในโสภณเจตสิก
๒๕)<br />
<br />
<b><span class="vcb">จิตตวิสุทธิ</span></b> ความหมดจดแห่งจิต
คือได้ฝึกอบรมจิตจนเกิดสมาธิพอเป็นบาทฐานแห่งวิปัสสนา (ข้อ ๒ ในวิสุทธิ ๗)<br />
<br />
<b><span class="vcb">จิตตสังขาร</span></b> <b>1.</b>
ปัจจัยปรุงแต่งจิตได้แก่สัญญาและเวทนา <b>2.</b> สภาพที่ปรุงแต่งการกระทำทางใจ
ได้แก่เจตนาที่ก่อให้เกิด
มโนกรรม ดู <i>สังขาร<br />
<br />
</i><b><span class="vcb">จิตตสันดาน</span></b>
การสืบต่อมาโดยไม่ขาดสายของจิต; ในภาษาไทยหมายถึงพื้นความรู้สึกนึกคิดหรืออุปนิสัยใจคอที่ฝังอยู่
ในส่วนลึกของจิตใจมาแต่กำเนิด (ความหมายนัยหลังนี้ มิใช่มาในบาลี)<br />
<br />
<b><span class="vcb">จิตตสิกขา</span></b> ดู <i>อธิจิตตสิกขา<br />
<br />
</i><b><span class="vcb">จิตตานุปัสสนา</span></b>
สติพิจารณาใจที่เศร้าหมองหรือผ่องแผ้วเป็นอารมณ์ว่าใจนี้ก็สักว่าใจ ไม่ใช่สัตว์บุคคลตัวตน
เรา เขา 
กำหนดรู้จิตตามสภาพที่เป็นอยู่ในขณะนั้น ๆ เช่น จิตมี ราคะ โทสะ โมหะ ก็รู้ว่าจิตมี
ราคะ โทสะ โมหะ จิตปราศจาก 
ราคะ โทสะ โมหะ ก็รู้ว่าจิตปราศจาก ราคะ โทสะ โมหะ (ข้อ ๓ ในสติปัฏฐาน ๔)<br />
<br />
<b><span class="vcb">จิตตุชุกตา</span></b>
ความชื่อตรงแห่งจิต, ธรรมชาติที่ทำให้จิตซื่อตรงต่อหน้าที่การงานของมัน (ข้อ
๑๙ ในโสภณจิต ๒๕)<br />
<br />
<b><span class="vcb">จินตกวี</span></b> นักปราชญ์ผู้ชำนาญคิดคำประพันธ์,
ผู้สามารถในการแต่งร้อยกรองตามแนวความคิดของตน<br />
<br />
<b><span class="vcb">จีวร</span></b> ผ้าที่ใช้นุ่งห่มของพระในพระพุทธศาสนาผืนใดผืนหนึ่งก็ได้
ในจำนวน ๓ ผืนที่เรียกว่า <i>ไตรจีวร</i> คือผ้าทาบ 
(สังฆาฏิ) ผ้าห่ม (อุตราสงค์) และผ้านุ่ง (อันตรวาสก); แต่ในภาษาไทย นิยมเรียกเฉพาะผ้าห่มคืออุตราสงค์ว่า
จีวร ดู 
<i>ไตรจีวร</i> ด้วย<br />
<br />
<b><span class="vcb">จีวรกรรม</span></b> การทำจีวร,
งานเกี่ยวกับจีวร เช่น ตัด เย็บ ย้อม เป็นต้น<br />
<br />
<b><span class="vcb">จีวรการสมัย</span></b> คราวที่พระทำจีวร,
เวลาที่กำลังทำจีวร<br />
<br />
<b><span class="vcb">จีวรกาล</span></b> ฤดูถวายจีวร,
ฤดูถวายผ้าแก่พระสงฆ์ ดู <i>จีวรกาลสมัย<br />
<br />
</i><b><span class="vcb">จีวรกาลสมัย</span></b>
สมัยหรือคราวที่เป็นฤดูถวายจีวร; งวดหนึ่ง สำหรับภิกษุที่มิได้กรานกฐิน ตั้งแต่แรมค่ำหนึ่งเดือน
๑๑ 
ถึง เพ็ญเดือนสิบสอง (คือเดือนเดียว), อีกงวดหนึ่ง สำหรับภิกษุที่ได้กรานกฐินแล้ว
ตั้งแต่แรมค่ำหนึ่งเดือน ๑๑ ไปจน
หมดฤดูหนาวคือถึงขึ้น ๑๕ ค่ำเดือน ๔ (รวม ๕ เดือน)<br />
<br />
<b><span class="vcb">จีวรทานสมัย</span></b> สมัยที่เป็นฤดูถวายจีวรตรงกับจีวรกาลสมัย<br />
<br />
<b><span class="vcb">จีวรนิทหกะ</span></b> ผู้เก็บจีวร
คือ ภิกษุที่สงฆ์สมมติให้เป็นเจ้าหน้าที่เก็บรักษาจีวร เป็น<i>ตำแหน่งหนึ่งในบรรดาเจ้าอธิการ
แห่งจีวร<br />
<br />
</i><b><span class="vcb">จีวรปฏิคคาหก</span></b>
ผู้รับจีวร คือ ภิกษุที่สงฆ์สมมติให้เป็นเจ้าหน้าที่รับจีวรเป็น<i>ตำแหน่งหนึ่งบรรดาเจ้าอธิการแห่งจีวร<br />
<br />
</i><b><span class="vcb">จีวรปลิโพธ</span></b>
ความกังวลในจีวร คือภิกษุยังไม่ได้ทำจีวร หรือทำค้างหรือหายเสียในเวลาทำ แต่ยังไม่สิ้นความหวังว่าจะ
ได้จีวรอีก<br />
<br />
<b><span class="vcb">จีวรภาชก</span></b> ผู้แจกจีวร
คือ ภิกษุที่สงฆ์สมมติให้เป็นเจ้าหน้าที่แจกจีวร, เป็น<i>ตำแหน่งหนึ่งในบรรดาเจ้าอธิการแห่งจีวร<br />
<br />
</i><b><span class="vcb">จีวรมรดก</span></b> จีวรของภิกษุหรือสามเณรผู้ถึงมรณภาพ
(มตกจีวร) สงฆ์พึงมอบให้แก่คิลานุปฐาก (ผู้พยาบาลคนไข้) ด้วย
ญัตติทุติยกรรม อย่างไรก็ตามอรรถกถาแสดงมติไว้ว่า กรณีเช่นนี้เป็นกรรมไม่สำคัญนัก
จะทำด้วยอปโลกนกรรม ก็ควร<br />
<br />
<b><span class="vcb">จีวรลาภ</span></b> การได้จีวร
<br />
<br />
<b><span class="vcb">จีวรวรรค</span></b> ตอนที่ว่าด้วยเรื่องจีวร
เป็นวรรคที่ ๑ แห่งนิสสัคคิยกัณฑ์<br />
<br />
<b><span class="vcb">จีวรอธิษฐาน</span></b> จีวรครอง,
ผ้าจำกัดจำนวน ๓ ผืนที่อธิษฐานคือ กำหนดไว้ใช้ประจำตัวตามที่พระวินัยอนุญาตไว้ตรง
ข้ามกับ <i>อดิเรกจีวร<br />
<br />
</i><b><span class="vcb">จีวรักขันธกะ</span></b>
ชื่อขันธกะที่ ๘ แห่งคัมภีร์มหาวรรค วินัยปิฎก ว่าด้วยเรื่องจีวร<br />
<br />
<b><span class="vcb">จุณณ์</span></b> ละเอียด<br />
<br />
<b><span class="vcb">จุณณิยบท</span></b> คำร้อยแก้ว,
บางแห่งว่าบทบาลีเล็กน้อย ที่ยกขึ้นแสดงก่อนเนื้อความ (พจนานุกรมเขียน จุณณียบท)<br />
<br />
<b><span class="vcb">จุติ</span></b> เคลื่อนจากภพหนึ่งไปสู่ภพอื่น,
ตาย (ส่วนมากใช้กับเทวดา)<br />
<br />
<b><span class="vcb">จุตูปปาตญาณ</span></b> ปรีชารู้จุติและอุบัติของสัตว์ทั้งหลาย,
มีจักษุทิพย์มองเห็นสัตว์กำลังจุติบ้าง กำลังเกิดบ้าง มีอาการดี
บ้าง เลวบ้างเป็นต้น ตามกรรมของตน ดู <i>วิชชา<br />
<br />
</i><b><span class="vcb">จุนทะ</span></b> พระเถระผู้ใหญ่ชั้นมหาสาวกเป็นน้องชายของพระสารีบุตร
เคยเป็นอุปัฏฐากของพระพุทธองค์ และเป็นผู้นำ
อัฐิธาตุของพระสารีบุตรจากบ้านเกิดที่ท่านปรินิพพานมาถวายแด่พระพุทธองค์ที่พระเชตวัน<br />
<br />
<b><span class="vcb">จุนทกัมมารบุตร</span></b>
นายจุนทะ บุตรช่างทองเป็นชาวเมืองปาวา ผู้ถวายภัตตาหารครั้งสุดท้ายแก่พระพุทธเจ้าในเช้าวัน
ปรินิพพาน <br />
<br />
<b><span class="vcb">จุลกาล</span></b> ชื่อน้องชายของพระมหากาลที่บวชตามพี่ชาย
แต่ไม่ได้บรรลุมรรคผล สึกเสียในระหว่าง<br />
<br />
<b><span class="vcb">จุลคัณฐี</span></b> ชื่อนิกายพระสงฆ์พม่านิกายหนึ่ง<br />
<br />
<b><span class="vcb">จุลวรรค </span></b>ชื่อคัมภีร์อันเป็นหมวดหนึ่งแห่งพระวินัยปิฎก
ซึ่งมีทั้งหมด ๕ หมวด คือ อาทิกัมม์ ปาจิตตีย์ มหาวรรค จุล
วรรค บริวาร; คัมภีร์จุลวรรค มี ๑๒ ขันธกะ คือ <i>๑. กัมมขันธกะ</i> ว่าด้วยเรื่องนิคหกรรม
<i>๒. ปาริวาสิกขันธกะ</i> ว่า
ด้วยวัตรของภิกษุผู้อยู่ปริวาส ผู้ประพฤติมานัต และผู้เตรียมจะอัพภาน <i>๓.
สมุจจยขันธกะ</i> ว่าด้วยระเบียบปฏิบัติต่างๆ 
ในการประพฤติวุฏฐานวิธี <i>๔. สมถขันธกะ</i> ว่าด้วยการระงับอธิกรณ์ <i>๕.
ขุททกวัตถุขันธกะ</i> ว่าด้วยข้อบัญญัติปลีกย่อย
จำนวนมาก เช่น การปลงผม ตัดเล็บ ไม้จิ้มฟัน ของใช้ต่างๆ เป็นต้น <i>๖. เสนาสนขันธกะ</i>
ว่าด้วยเรื่องเสนาสนะ <i>๗. 
สังฆเภทขันธกะ</i> ว่าด้วยสังฆเภทและสังฆสามัคคี <i>๘. วัตตขันธกะ</i> ว่าด้วยวัตรต่าง
ๆ เช่น อาคันตุกวัตร เป็นต้น <i>๙. 
ปาติโมกขัฏฐปนขันธกะ</i> ว่าด้วยระเบียบในการงดสวดปาฏิโมกข์ในเมื่อภิกษุมีอาบัติติดตัวมาร่วมฟังอยู่
<i>๑๐. ภิกขุนี
ขันธกะ</i> ว่าด้วยเรื่องภิกษุณีเริ่มแต่ประวัติการอนุญาตให้มีการบวชครั้งแรก
<i>๑๑. ปัญจสติกขันธกะ</i> ว่าด้วยเรื่อง
สังคายนาครั้งที่ ๑ <i>๑๒. สัตตสติกขันธกะ</i> ว่าด้วยสังคายนาครั้งที่ ๒
(พระไตรปิฎกเล่ม ๖-๗); ต่อจาก <i>มหาวรรค</i><br />
<br />
<b><span class="vcb">จุลศักราช</span></b>
ศักราชน้อย ตั้งขึ้นโดยกษัตริย์พม่าองค์หนึ่งใน พ.ศ. ๑๑๘๒ ภายหลังมหาศักราช,
เป็นศักราชที่เราใช้กันมา
ก่อนใช้รัตนโกสินทรศก, นับรอบปีตั้งแต่ ๑๖ เมษายน ถึง ๑๕ เมษายน เขียนย่อว่า
จ.ศ. (พ.ศ.๒๕๒๒ ตรงกับ จ.ศ. 
๑๓๔๐-๑๓๔๑)<br />
<br />
<b><span class="vcb">จุฬามณีเจดีย์</span></b>
พระเจดีย์บรรจุพระจุฬาโมลี (มวยผม) ของพระพุทธเจ้าในดาวดึงสเทวโลก อรรถกถาเล่าว่าเมื่อพระ
โพธิสัตว์เสด็จออกบรรพชาเสด็จข้ามแม่น้ำอโนมาแล้วจะอธิษฐานเพศบรรพชิต ทรงตัดมวยพระเกศาขว้างไปใน
อากาศ พระอินทร์นำผอบแก้วมารองรับเอาไปประดิษฐานในพระเจดีย์จุฬามณี ต่อมาเมื่อพระพุทธเจ้าเสด็จดับขันธ
ปรินิพพานแล้ว ในขณะแจกพระบรมสารีริกธาตุ พระอินทร์ได้มานำเอาพระ<i>ทาฐธาตุ</i>
(พระเขี้ยวแก้ว) ข้างขวาที่โทณ
พราหมณ์ซ่อนไว้ในผ้าโพกศีรษะ ใส่ผอบทอง นำไปบรรจุในจุฬามณีเจดีย์ด้วย<br />
<br />
<b><span class="vcb">จูฬปันถกะ</span></b> พระมหาสาวกองค์หนึ่งในอสีติมหาสาวก
เป็นบุตรของธิดาเศรษฐีกรุงราชคฤห์ และเป็นน้องชายของ
มหาปันถกะ ออกบวชในพระพุทธศาสนา ปรากฏว่ามีปัญญาทึบอย่างยิ่ง พี่ชายมอบคาถาเพียง
๑ คาถาให้ท่องตลอด
เวลา ๔ เดือน ก็ท่องไม่ได้ จึงถูกพี่ชายขับไล่ เสียใจคิดจะสึก พอดีพบพระพุทธเจ้า
พระองค์ตรัสปลอบแล้วประทาน
ผ้าขาวบริสุทธิ์ให้ไปลูบคลำพร้อมทั้งบริกรรมสั้นๆ ว่า “รโชหรณํ ๆ ๆ” ผ้านั้นหมองเพราะมือคลำอยู่เสมอ
ทำให้ท่าน
มองเห็นไตรลักษณ์และได้สำเร็จพระอรหัต ท่านมีความชำนาญ แคล่วคล่อง ในอภิญญา
๖ ได้รับยกย่องเป็น
เอตทัคคะในบรรดาผู้ฉลาดในเจโตวิวัฏฏ์; ชื่อท่านเรียกง่าย ๆ ว่าจูฬบันถก, บางแห่งเขียนเป็นจุลลบันถก<br />
<br />
<b><span class="vcb">จูฬเวทัลลสูตร</span></b>
ชื่อสูตรหนึ่งในมัชฌิม นิกาย มูลปัณณาสก์ แห่งพระสุตตันตปิฎก แสดงโดยพระธรรมทินนาเถรี
เป็น
คำตอบปัญหาที่วิสาขอุบาสกถาม<br />
<br />
<b><span class="vcb">จูฬสังคาม</span></b> ชื่อตอนหนึ่งในคัมภีร์บริวารแห่งพระวินัยปิฎก<br />
<br />
<b><span class="vcb">จูฬสุทธันตปริวาส</span></b>
สุทธันตปริวาสอย่างเล็ก หมายความว่า ปริวาสที่ภิกษุผู้ต้องอาบัติสังฆาทิเสสหลายคราวด้วยกัน

จำจำนวนอาบัติและวันที่ปิดได้บ้าง อยู่ปริวาสไปจนกว่าจะเห็นว่าบริสุทธิ์<br />
<br />
<b><span class="vcb">เจดีย์</span> </b>ที่เคารพนับถือ,
บุคคล สถานที่หรือวัตถุที่ควรเคารพบูชา, เจดีย์เกี่ยวกับพระพุทธเจ้ามี ๔ อย่างคือ
<i>๑. ธาตุเจดีย์</i> 
บรรจุพระบรมสารีริกธาตุ <i>๒. บริโภคเจดีย์</i> คือสิ่งหรือสถานที่ที่พระพุทธเจ้าเคยทรงใช้สอย
<i>๓. ธรรมเจดีย์</i> บรรจุพระ
ธรรม คือพุทธพจน์ <i>๔. อุทเทสิกเจดีย์</i> คือพระพุทธรูป; ในทางศิลปกรรมไทยหมายถึงสิ่งที่ก่อเป็นยอดแหลมเป็นที่
บรรจุสิ่งที่เคารพนับถือเช่น พระธาตุและอัฐิบรรพบุรุษ เป็นต้น<br />
<br />
<b><span class="vcb">เจตนา</span> </b>ความตั้งใจ,
ความมุ่งใจหมายจะทำ, เจตน์จำนง, ความจำนง, ความจงใจ, เป็นเจตสิกที่เกิดกับจิตทุกดวง
เป็นตัว
นำในการคิดปรุงแต่ง หรือเป็นประธานในสังขารขันธ์ และเป็นตัวการในการทำกรรม
หรือกล่าวได้ว่าเป็นตัวกรรมที
เดียว ดังพุทธพจน์ว่า “เจตนาหํ ภิกฺขเว กมฺมํ วทามิ” แปลว่าเรากล่าวเจตนาว่าเป็นกรรม<br />
<br />
<b><span class="vcb">เจตภูต</span></b> สภาพเป็นผู้คิดอ่าน,
ตามที่เข้าใจกัน หมายถึงดวงวิญญาณหรือดวงชีพอันเที่ยงแท้ที่สิงอยู่ในตัวคน
กล่าวกันว่า
ออกจากร่างได้ในเวลานอนหลับ และเป็นตัวไปเกิดใหม่เมื่อกายนี้แตกทำลาย เป็นคำที่ไทยเราใช้เรียกแทนคำว่า
อาตมัน หรืออัตตาของลัทธิพราหมณ์และเป็นความเชื่อนอกพระพุทธศาสนา<br />
<br />
<b><span class="vcb">เจตสิก</span></b> ธรรมที่ประกอบกับจิต,
อาการหรือคุณสมบัติต่าง ๆ ของจิต เช่น ความโลภ ความโกรธ ความหลง ศรัทธา 
เมตตา สติ ปัญญา เป็นต้น มี ๕๒ อย่าง จัดเป็น อัญญสมานาเจตสิก ๑๓ อกุศลเจตสิก
๑๔ โสภณเจตสิก ๒๕<br />
<br />
<b><span class="vcb">เจตสิกสุข</span></b> สุขทางใจ,
ความสบายใจ แช่มชื่นใจ ดู <i>สุข<br />
<br />
</i><b><span class="vcb">เจตี</span></b> แคว้นหนึ่งในบรรดา
๑๖ แคว้นใหญ่แห่งชมพูทวีป ตั้งอยู่ลุ่มแม้น้ำคงคา ติดต่อกับแคว้นวังสะ นครหลวงชื่อ
โสตถิวดี<br />
<br />
<b><span class="vcb">เจโตปริยญาณ</span></b> ปรีชากำหนดรู้ใจผู้อื่นได้,
รู้ใจผู้อื่นอ่านความคิดของเขาได้ เช่น รู้ว่าเขากำลังคิดอะไรอยู่ ใจเขาเศร้า
หมองหรือผ่องใส เป็นต้น ดู วิชชา, <i>อภิญญา<br />
<br />
</i><b><span class="vcb">เจโตวิมุตติ</span></b>
ความหลุดพ้นแห่งจิต, การหลุดพ้นจากกิเลสด้วยอำนาจการฝึกจิตหรือด้วยกำลังสมาธิ
เช่น สมาบัติ ๘ 
เป็นเจโตวิมุตติ อันละเอียดประณีต (สันตเจโตวิมุตติ)<br />
<br />
<b><span class="vcb">เจริญพร</span></b> คำเริ่มและคำรับที่ภิกษุสามเณรใช้พูดกับคฤหัสถ์ผู้ใหญ่และสุภาพชนทั่วไป
ตลอดจนใช้เป็นคำขึ้นต้นและ
ลงท้ายจดหมายที่ภิกษุสามเณร มีไปถึงบุคคลเช่นนั้นด้วย (เทียบได้กับคำว่าเรียนและครับหรือขอรับ)<br />
<br />
<b><span class="vcb">เจริญวิปัสสนา</span></b>
ปฏิบัติวิปัสสนา, บำเพ็ญวิปัสสนา, ฝึกอบรมปัญญาโดยพิจารณาสังขาร คือ รูปธรรมและนามธรรมทั้ง
หมดแยกออกเป็นขันธ์ ๆ กำหนดด้วยไตรลักษณ์ว่า ไม่เที่ยง เป็นทุกข์ เป็นอนัตตา<br />
<br />
<b><span class="vcb">เจ้ากรม</span></b> หัวหน้ากรมในราชการ
หรือในเจ้าหน้าที่ทรงกรม<br />
<br />
<b><span class="vcb">เจ้าภาพ</span></b> เจ้าของงาน<br />
<br />
<b><span class="vcb">เจ้าสังกัด</span></b> ผู้มีอำนาจในหมู่คนที่ขึ้นอยู่กับตน<br />
<br />
<b><span class="vcb">เจ้าหน้าที่ทำการสงฆ์</span></b>
ภิกษุผู้ได้รับสมมติ คือแต่งตั้งจากสงฆ์ให้ทำหน้าที่ต่าง ๆ เกี่ยวกับการของส่วนรวมในวัดตาม
พระวินัยแบ่งไว้เป็น ๕ ประเภทคือ ๑. เจ้าอธิการแห่งจีวร ๒. เจ้าอธิการแห่งอาหาร
๓. เจ้าอธิการแห่งเสนาสนะ ๔. 
เจ้าอธิการแห่งอาราม ๕. เจ้าอธิการแห่งคลัง<br />
<br />
<b><span class="vcb">เจ้าอธิการแห่งคลัง</span></b>
ภิกษุผู้มีหน้าที่เกี่ยวกับคลังเก็บพัสดุของสงฆ์ มี ๒ อย่าง คือ ผู้รักษาคลังที่เก็บพัสดุของสงฆ์

(<i>ภัณฑาคาริก</i>) และผู้จ่ายของเล็กน้อยให้แก่ภิกษุทั้งหลาย (<i>อัปปมัตตวิสัชกะ</i>)<br />
<br />
<b><span class="vcb">เจ้าอธิการแห่งจีวร</span></b>
คือ ภิกษุผู้มีหน้าที่เกี่ยวกับจีวร ๓ อย่างคือ ผู้รับจีวร (<i>จีวรปฏิคาหก</i>)
ผู้เก็บจีวร (<i>จีวรนิทหก</i>) ผู้แจก
จีวร (<i>จีวรภาชก</i>)<br />
<br />
<b><span class="vcb">เจ้าอธิการแห่งเสนาสนะ</span></b>
ภิกษุผู้มีหน้าที่เกี่ยวกับเสนาสนะ แยกเป็น ๒ คือ ผู้แจกเสนาสนะให้ภิกษุคือ
(<i>เสนาสนคาหา
ปก</i>) และผู้แต่งตั้งเสนาสนะ (<i>เสนาสนปัญญาปก</i>)<br />
<br />
<b><span class="vcb">เจ้าอธิการแห่งอาราม</span></b>
ภิกษุผู้มีหน้าที่เกี่ยวกับงานวัด แยกเป็น ๓ คือ ผู้ใช้คนงานวัด (<i>อารามิกเปสก</i>)
ผู้ใช้สามเณร 
(<i>สามเณรเปสก</i>) และผู้ดูแลการปลูกสร้าง (<i>นวกัมมิก</i>)<br />
<br />
<b><span class="vcb">เจ้าอธิการแห่งอาหาร</span></b>
ภิกษุผู้มีหน้าที่เกี่ยวกับอาหาร มี ๔ อย่าง คือ ผู้จัดแจกภัต (<i>ภัตตุเทศก์</i>)
ผู้แจกยาคู (<i>ยาคุภาชก</i>) ผู้
แจกผลไม้ (<i>ผลภาชก</i>) และผู้แจกของเคี้ยว (<i>ขัชชภาชก</i>)<br />
<br />
<b><span class="vcb">เจ้าอาวาส</span></b> สมภารวัด,
หัวหน้าสงฆ์ในวัด มีอำนาจและหน้าที่ปกครองดูแลอำนวยกิจการทุกอย่างเกี่ยวกับวัด<br />
<br />
<b><span class="vcb">โจท</span></b> ฟ้องร้อง;
ทักท้วง ดู <i>โอกาส<br />
<br />
</i><b><span class="vcb">โจทก์</span> </b>ผู้ฟ้องร้อง<br />
<br />
<b><span class="vcb">โจทนา</span></b> กิริยาที่โจท,
การโจท, การฟ้อง, การทักท้วง, การกล่าวหา, คำฟ้อง<br />
<br />
<b><span class="vcb">โจทนากัณฑ์</span></b> ชื่อตอนหนึ่งในคัมภีร์บริวารแห่งพระวินัยปิฎก<br />
<br />
<b><span class="vcb">โจรกรรม</span></b> การลัก,
การขโมย, การกระทำของขโมย<br />
<br />
<b><span class="vcb">โจรดุจผูกธง</span></b> โจรผู้ร้ายที่ขึ้นชื่อโด่งดัง<br />
<br />
<b><span class="vcb">ใจจืด</span></b> ขาดเมตตา
เช่น พ่อแม่ มีกำลังพอที่จะเลี้ยงดูลูกได้ก็ไม่เลี้ยงดูลูกให้สมควรแก่สถานะ
เป็นต้น, ไม่เอื้อเฟื้อแก่ใคร<br />
<br />
<b><span class="vcb">ใจดำ</span></b> ขาดกรุณา
คือตนมีกำลังสามารถ จะช่วยให้พ้นทุกข์ได้ก็ไม่ช่วย เช่น เห็นคนตกน้ำแล้วไม่ช่วยเป็นต้น<br />
<br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
