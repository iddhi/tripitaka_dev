<html>
<head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<title>ธัมมโชติ - มิลินทปัญหา ตอนที่ 30</title>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
มิลินทปัญหา ตอนที่ 30 : เมณฑกปัญหา วรรคที่ ๘ ปัญหาที่ ๖ ว่าด้วยการทรงทำทุกกรกิริยา, ปัญหาที่ ๗ ว่าด้วยกำลังแห่งกุศลอกุศล, ปัญหาที่ ๘ ว่าด้วยการทำบุญให้ผู้ตาย, ปัญหาที่ ๙ ว่าด้วยความใหญ่และไม่ใหญ่แห่งกุศลอกุศล </div>
<br />
<h3 align="CENTER">
 

ตอนที่  ๓๐</h3>
<h3 align="CENTER">
ปัญหาที่  ๖

ว่าด้วยการทรงทำทุกกรกิริยา</h3>
<br />
" ข้าแต่พระนาคเสน  พระโพธิสัตว์ทำทุกกรกิริยาเหมือนกันทั้งหมด หรือว่าทำเฉพาะพระโคดมบรมโพธิสัตว์เท่านั้น  ? "<br />
" ไม่เหมือนกันหมด  มหาบพิตร  ทำเฉพาะพระโคดมบรมโพธิสัตว์เท่านั้น

"<br />
" ข้าแต่พระผู้เป็นเจ้า  ถ้าอย่างนั้น  ก็ไม่ถูกกับความต่างกันของพระโพธิสัตว์ทั้งหลาย

"<br />
" ขอถวายพระพร  พระโพธิสัตว์ทั้งหลายย่อมต่างกัน  ๔

 อย่างคือ  ต่างกันด้วยตระกูล  ๑  เวลาสร้างบารมี  ๑

 พระชนมายุ  ๑  ประมาณพระสรีรกาย  ๑ "

แต่เมื่อไรตรัสรู้แล้วพระพุทธเจ้าทั้งหลายก็ไม่ต่างกันด้วยพระรูปลักษณะ

 ๑  ตบะ  ๑  ศีล  ๑  สมาธิ  ๑  ปัญญา  ๑  วิมุตติ  ๑

 วิมุตติญาณทัสสนะ  ๑  เวสารัชชธรรม  ๔  ทศพลญาณ  ๑๐

 พุทธญาณ  ๑๔  พุทธธรรม  ๑๘  เป็นอันว่า  พระพุทธเจ้าทั้งหลายเสมอกันด้วย

 " พุทธธรรม "<br />
<br />
" ข้าแต่พระนาคเสน ถ้าพระพุทธเจ้าทั้งหลายเสมอกันด้วยพุทธธรรม

 คือธรรมของพระพุทธเจ้าแล้ว  เหตุใดจึงทำทุกกรกิริยาเฉพาะพระโคดมบรมโพธิสัตว์เท่านั้น

? "<br />
" ขอถวายพระพร  เพราะพระโคดมบรมโพธิสัตว์  ได้เสด็จออกทรงบรรพชาในเวลาที่พระโพธิญาณยังไม่แก่กล้า

 จึงต้องทรงทำทุกกิริรยา  เพื่อรอความแก่กล้าแห่งพระโพธิญาณ

"<br />
" ข้าแต่พระนาคเสน  ถ้าอย่างนั้น  พระโคดมบรมโพธิสัตว์ก็ควรจะเสด็จออกบรรพชาในเวลาที่พระโพธิญาณแก่กล้า

 จึงจะสมควร "<br />
" ถูกแล้ว  มหาบพิตร  แต่ว่าพระโคดมบรมโพธิสัตว์ได้ทรงเห็นความวิปริตของพวกนางสนม

 จึงทรงเบื่อหน่าย  เทวดาจำพวกมารจึงคิดว่า  เวลานี้เป็นเวลาที่จะกำจัดความเบื่อหน่าย

 จึงได้ปรากฏตัวที่อากาศ  เปล่งวาจาขึ้นว่า

        "ขอท่านอย่าวุ่นวายเลยอีก  ๗  วันนับจากนี้ไป  จักรแก้วอันเป็นทิพย์

 ก็จะปรากฏขึ้นแก่ท่าน  จักรแก้วนั้นมีกำพันหนึ่ง  พร้อมทั้งกงดุม

 เพลา  พร้อมเสร็จ  ท่านจักได้ทรงจักรแล้วไปได้ทั่วโลก

 จักมีอำนาจแผ่ไปทั่วโลกจักมีพระราชโอรสตั้งพัน  ล้วนแต่เป็นผู้แกล้วกล้าสามารถย่ำยีข้าศึกทั้งปวง

 ท่านจักสมบูรณ์ด้วยแก้ว  ๗  ประการ  จักได้เป็นใหญ่ในทวีปทั้ง

 ๔"

      พอพระโคดมบรมโพธิสัตว์ไดฟังคำของมารอย่างนี้ก็ยิ่งสลดใจมากขึ้น

 ร้อนพระทัยมากขึ้น  เปรียบเหมือนบุรุษถูกแทงด้วยเหล็กแดงฉะนั้น

 หรือเปรียบเหมือนผู้ถูกไฟร้อน

        อีกอย่างหนึ่ง  แผ่นดินใหญ่นี้ย่อมชุ่มอยู่ด้วยน้ำตามปกติ

 เวลาฝนห่าใหญ่ตกลงมาก็ยิ่งชุ่มหนักขึ้นฉันใด  พระโพธิสัตว์เจ้าเบื่อหน่ายโลกอยู่ตามปกติแล้ว

 เมื่อได้ฟังถ้อยคำของมารนั้นก็ยิ่งทรงเบื่อหน่ายมหาขึ้นฉันนั้น

"<br />
<br />
" ข้าแต่พระนาคเสน  จักรแก้วจักเกิดขึ้นแก่พระโพธิสัตว์เจ้าในวันที่

 ๗  ไม่ใช่หรือเหตุใดพระโพธิสัตว์จึงไม่กลับพระทัย  รอจนให้จักรแก้วเกิดขึ้น

? "<br />
" ขอถวายพระพร  ไม่ใช่ว่าจักรแก้วจะเกิดแก่พระโพธิสัตว์เจ้าในวันที่

 ๗  นั้นจริง เป็นแต่มารกล่าวเท็จเพื่อเล้าโลมพระโพธิสัตว์เจ้าเท่านั้น

 ถึงจักรแก้วจะเกิดแก่พระโพธิสัตว์เจ้าจริง  พระโพธิสัตว์เจ้าก็ไม่ยอมกลับพระทัย

        ทั้งนี้  เพราะอะไร...เพราะพระโพธิสัตว์เจ้ายึดมั่นแล้วว่าสิ่งทั้งปวงเป็น

 อนิจจัง  ทุกขัง  อนัตตา  ปลงพระทัยลงสู่ความสิ้นอุปาทานแล้ว

        น้ำที่ไหลไปจากสระอโนดาต  ย่อมไหลไปสู่คงคานที  แล้วน้ำในคงคานทีก็ไหลเข้าไปสู่มหาสมุทร

 น้ำในมหาสมุทรก็ไหลเข้าไปสู่ปากบาดาล  น้ำที่ปากบาดาลจะไหลกลับมาสู่มหาสมุทร

 น้ำในมหาสมุทรจะไหลกลับไปสู่คงคานที  น้ำในคงคานทีจะไหลกลับคืนไปสู่สระอโนดาตหรือไม่

? "<br />
" ไม่  พระผู้เป็นเจ้า "<br />
<br />
" ข้อนี้ก็ฉันนั้นแหละ  มหาบพิตร  พระโพธิสัตว์เจ้าได้สร้างพระบารมีมาตลอด

 ๔  อสงไขยกับแสนกัปแล้ว  ถึงชาติสุดท้ายแล้ว จะกลับพระทัยเพราะเห็นแก่สมบัติอย่างนั้นจนให้พระโพธิญาณแก่กล้าตลอดถึง

 ๖  ปี  จึงจะเสด็จออกบรรพชา  เป็นพระสัพพัญญูพุทธเจ้านั้นไม่ได้ฉันนั้น

        อาตมภาพขอถามว่า  พระโพธิสัตว์เจ้าจะกลับพระทัย  เพราะเหตุแห่งจักรแก้วได้หรือ

? "<br />
" ไม่ได้  พระผู้เป็นเจ้า "<br />
" ถึงพื้นปฐพีใหญ่จะล่มจมไป  หรือภูเขาต่างๆ  ทั้งสิ้นจะโค่น

 แม่น้ำใหญ่ทั้งปวงจะแห้ง พระโพธิสัตว์เจ้ายังไม่สำเร็จพระสัมมาสัมโพธิญาณ

 เป็นอันไม่กลับพระทัยเป็นอันขาด  ถึงมหาสมุทรอันเป็นที่ขังน้ำเค็มหาประมาณมิได้จะแห้งขอดลงไปเหมือนกับน้ำในรอยโคก็ตาม ถึงน้ำในมหาคงคาจะไหลทวนกระแสขึ้นไปเบื้องบนก็ตาม

        พระยาเขาสิเนรุจะแตกออกไปตั้งร้อยเสี่ยงพันเสี่ยงก็ตาม

 อากาศจะม้วนกลมเหมือนเสื่อลำแพนก็ตาม  ดวงจันทร์ดวงอาทิตย์ทั้งดวงดาว

 จะตกลงมาที่พื้นดินเหมือนก้อนดินก็ตาม  พระโพธิสัตว์ยังไม่สำเร็จพระสัมมาสัมโพธิญาณ

 เป็นอันไม่กลับพระทัยเป็นอันขาด  เพราะอะไร...เพราะพระบรมโพธิสัตว์เจ้า

 ได้ทำลายเครื่องผูกทั้งปวงแล้ว "<br />
<br />
" ข้าแต่พระนาคเสน  เครื่องผูกในโลกมีอยู่เท่าใด ? "<br />
" ขอถวายพระพร  มีอยู่  ๑๐  ประการ "<br />
" คืออะไรบ้าง ? "<br />
" เครื่องผูกในโลก  ๑๐  ประการ  ได้แก่  มารดาบิดา 

ภรรยา  บุตร  ญาติ  มิตร  ทรัพย์  ลาภ  สักการะ  อิสริยยศ

 และกามคุณ  ๕

        สัตว์ทั้งหลายออกไปจากโลกไม่ได้  เพราะเครื่องผูก  ๑๐

 ประการนี้แหละ  เครื่องผูก  ๑๐  ประการนี้  พระโพธิสัตว์เจ้าได้ทำลายเสียสิ้นแล้ว

 เพราะฉะนั้น  พระโพธิสัตว์เจ้าจึงไม่กลับพระทัย "<br />
<br />
" ข้าแต่พระนาคเสน  เมื่อจิตเบื่อหน่ายเกิดขึ้น  เมื่อญาณยังไม่แก่กล้า

 ถ้าพระโพธิสัตว์เจ้าเสด็จออกบรรพชา  ตามคำของเทวดาที่เป็นมารนั้นแล้ว

 จะมีประโยชน์อันใด  ด้วยการที่พระโพธิสัตว์เจ้าจะทรงทำทุกกรกิริยา พระโพธิสัตว์เจ้าควรรอให้พระญาณแก่กล้าควรหักสิ่งทั้งปวงไม่ใช่หรือ

? "<br />
" ขอถวายพระพร  มีบุคคลอยู่  ๑๐  จำพวก  ที่มีผู้ดูหมิ่นดูแคลนเกลียดชังติเตียนครอบงำไม่ยำเกรง

 บุคคล  ๑๐  จำพวกนั้น  คือ  หญิงหม้าย   ๑   ผู้ทุพพลภาพ

 ๑  ผู้ไม่มีมิตรมีญาติ  ๑  ผู้กินจุ  ๑  ผู้อยู่ในตระกลูอันไม่น่าเคารพ

 ๑  ผู้มีมิตรเลวทราม  ๑  ผู้เสื่อมทรัพย์  ๑  ผู้เสียศีล

 ๑  ผู้เสียการงาน  ๑  ผู้เสียการประกอบ  ๑

        เมื่อพระโพธิสัตวืเจ้าระลึกถึงบุคคลทั้ง  ๑๐  จำพวกนี้

 ก็ทรงนึกว่า  เราไม่ควรเป็นผู้เสียการงาน  เสียการประกอบ

 ให้เป็นที่ติเตียนของเทพยดามนุษย์ทั้งหลาย  เราควรเป็นเจ้าของการงาน

 ควรเคารพการกระทำ

        ควรมีการกระทำเป็นใหญ่  มีการกระทำเป็นปกติ  ทรงไว้ซึ่งการกระทำ

 อาศัยการกระทำ ไม่ปล่อยเครื่องผูกคือการกระทำ  ควรเป็นผู้ไม่ประมาท  ด้วยเหตุนี้  พระโพธิสัตว์เจ้าจึงได้ทรงทำทุกกรกิริยา

 เพื่อรอความแก่กล้าแห่งญาณ"<br />
<br />
พระเจ้ามิลินท์ตรัสอีกว่า
        " ข้าแต่พระนาคเสน  พระโพธิสัตว์ผู้ทำทุกกรกิริยาได้กล่าวไว้ว่า

 เราไม่ได้สำเร็จความรู้ความเห็นวิเศษอันเป็นของอริยะ

 อันยิ่งกว่าธรรมดาของมนุษย์ได้ด้วยทุกกรกิริยาอันเผ็ดร้อนนี้

 ทางอื่นที่จะให้ตรัสรู้ได้จักต้องมี

        ก็ในคราวนั้น  ความเผลอสติได้มีแก่พระโพธิสัตว์เจ้า

 เพราะแรงปรารภทางบ้างหรือไม่ ? "

        พระนาคเสนชี้แจงว่า
        " ขอถวายพระพร  สิ่งที่จะทำให้จิตเสียกำลังใจ  ไม่ทำให้จิตตั้งมั่นดี

 เพื่อความสิ้นอาสวะทั้งหลาย  มีอยู่  ๒๕  ประการ  คือ<br />
<br />
<h3>
สิ่งที่ทำให้เสียกำลังใจ</h3>
๑.    ความโกรธ<br />
๒.    ความผูกโกรธ<br />
๓.    ความลบหลู่บุญคุณของผู้อื่น<br />
๔.    ความตีเสมอกับผู้อื่น<br />
๕.    ความริษยาไม่ยินดีต่อความดีของผู้อื่น<br />
๖.    ความตะหนี่เหนียวแน่น<br />
๗.    ความมีเล่ห์เหลี่ยมหลอกลวง<br />
๘.    ความโอ้อวด<br />
๙.     ความดื้อดึง<br />
๑๐.  ความแข่งดี<br />
๑๑.  ความถือตัว<br />
๑๒.  ความดูหมิ่นผู้อื่น<br />
๑๓.  ความมัวเมา<br />
๑๔.  ความเมาใหญ่<br />
๑๕.  ความง่วงเหงา<br />
๑๖.  ความเพลิดเพลิน<br />
๑๗.  ความเกียจกคร้าน<br />
๑๘.  ความคบมิตรลามก<br />
๑๙.  รูปของคนและสัตว์สิ่งของ<br />
๒๐.  เสียงของคนสัตว์สิ่งของ<br />
๒๑.  กลิ่นของคนสัตว์สิ่งของ<br />
๒๒. รสของคนสัตว์สิ่งของ<br />
๒๓.  สิ่งที่ถูกต้องทางกาย<br />
๒๔.  ความหิวกระหาย<br />
๒๕.  ความไม่ยินดีในทางดี<br />
<br />
พระโพธิสัตว์เจ้าได้ครอบงำกายด้วยความหิวกระหาย  คือปล่อยให้ความหิวกระหายครอบงำกาย
 เมื่อความหิวกระหายครอบงำกายแล้ว  จิตก็ไม่ตั้งมั่นดีเพื่อความสิ้นอาสวะทั้งหลาย
        พระโพธิสัตว์เจ้าได้แสวงหาการสำเร็จอริยสัจ  ๔  อยู่ตลอด
 ๔  อสงไขยกับอีกแสนกัปแล้ว  ในภพสุดท้ายจักมีความเผลอสติเพราะปรารภทางได้อย่างไร

 เป็นแต่พระโพธิสัตว์นึกขึ้นมาว่า  ทางตรัสรู้ทางอื่นจะมีหรืออย่างไร
        เมื่อพระโพธิสัตว์ประสูติแล้วได้  ๑  เดือนได้ทรงนั่งสมาธิอยู่

 ณ  ที่บรรทมภายใต้ต้นหว้าอันมีเงาร่มเย็นนั้น  ในเวลาที่พระราชบิดาทรงแรกนาขวัญ

 ก็ยังได้สำเร็จฌาณ  ๔  ขอถวายพระพร "<br />
" ถูกต้องดีแล้ว  พระนาคเสน  โยมรับว่าเมื่อพระโพธิสัตว์เจ้าจะทรงรอให้ญาณแก่กล้าจึงได้ทำทุกกรกิริยา

"

<br />
<br />
<h3 align="CENTER">
 
ปัญหาที่  ๗

ว่าด้วยกำลังแห่งกุศลอกุศล</h3>
" ข้าแต่พระนาคเสน  กุศลกับอกุศลอย่างไรยิ่งกว่ากัน

 มีกำลังกว่ากัน ? "<br />
" ขอถวายพระพร  กุศลยิ่งกว่า  มีกำลังแรงกว่า "<br />
พระเจ้ามิลินท์ตรัสต่อไปว่า
        " ข้าแต่พระผู้เป็นเจ้า  โยมไม่เชื่อว่ากุศลยิ่งกว่า

 มีกำลังแรงกว่า  เพราะเห็นอยู่ทั่วกันว่าผู้ทำปาณาติบาต

  ฆ่ามนุษย์  ผู้ทำอทินนาทาน  กาเมสุมิจฉาจาร  มุสาวาท

 ปล้นชาวบ้าน  ปล้นคนเดินทาง  ฉ้อโกง  หลอกลวง  ทั้งสิ้นนี้ย่อมถูกลงโทษต่างๆ  คือ
        ถูกตัดมือก็มี  ตัดเท้าก็มี  ตัดหู  ตัดจมูกก็มี  เอาหม้อข้าวครอบหัวก็มี

 ถลกหนังแล้วขัดด้วยหินหยาบให้ขาวเหมือนสังข์ก็มี  ทำปากราหูคือจุดไฟยัดเข้าปากก็มี

 ทำตัวเป็นดอกไม้เพลิงคือเอาผ้าชุบน้ำมันพันตัวแล้วจุดไฟก็มี

 จุดนิ้วมือต่างประทีป  คือผ้าขี้ริ้วชุบน้ำมันพันนิ้วมือแล้วจุดไฟก็มี
        ทำหนังแกะ  คือลอกหนังตั้งแต่คอลงไปถึงข้อเท้า  แล้วให้เดินเหยียบหนังตัวเองไปก็มี

 ทำผ้าผูกคอ  คือถลกหนังตั้งแต่คอลงไปพักไว้ที่บั้นเอวเสียตอนหนึ่ง

 ถลกหนังจากใต้บั้นเอวลงไปถึงข้อเท้า  ให้เหมือนนุ่งผ้าเปลือกปอก็มี ตอกข้อเท้าทั้งสองเข่าทั้งสองขึงไว้กับพื้นดินก็มี

 เอาเบ็ดเกี่ยวเนื้อออกเป็นชิ้นๆ  ก็มี
        เชือดเนื้อออกทีละก้อนๆ  เท่าเงินกหาปณะก็มี  ฟันแทงให้ทั่วตัว

 แล้วเอาน้ำแสบน้ำเค็มเทราดก็มี  ให้นอนตะแคงเอาหลาวแทงช่องหู

 ปักลงไปกับพื้นดินให้แน่น  แล้วจับเท้าหมุนก็มี
        ทำดั่งฟาง  คือเชือดเอาผิวหนังออกแล้วทุบกระดูกให้แตกด้วยก้อนหิน

 จับผมดึงถลกหนังขึ้น  ทำให้เหมือนมัดฟางก็มี  เสียบหลาวไว้ทั้งเป็นก็มี

 ตัดศีรษะด้วยดาบก็มี
        พวกทำบาปในกลางคืนได้รับผลบาปในกลางคืนก็มี  พวกทำบาปกลางคืนได้รับผลบาปกลางวันก็มี
 พวกทำบาปกลางวันได้รับผลบาปกลางวันก็มี  บางพวกที่ได้รับกลางคืน บางพวกล่วงไป   ๒ - ๓  วันจึงได้รับ

 เป็นอันว่าพวกทำบาปทั้งสิ้น  ได้รับผลในทันตาเห็น
        ส่วนผู้ให้ทานแก่สมณพราหมณ์องค์เดียวหรือ  ๒  องค์ 

๓  องค์  ๔   องค์  ๕  องค์   ๑๐  องค์   ๑๐๐  องค์ 

พันองค์  แสนองค์  จึงได้รับผลคือทรัพย์  ยศ  หรือสุข

 ในปัจจุบันก็มี  บางคนก็ได้เสวยสมบัติด้วยศีล  ๕  ก็มี

 ด้วยศีล  ๘  ก็มี "<br />
<br />
พระนาคเสนตอบว่า
        " ขอถวายพระพร  บริษัททั้ง  ๔  นี้ให้ทานรักษาศีล  รักษาอุโบสถ

 แล้วไปสวรรค์ทั้งเป็นก็มีอยู่ "<br />
" คือใครบ้างล่ะ  พระผู้เป็นเจ้า ? "<br />
" ขอถวายพระพร  คือ  พระเจ้ามันธาตุราช  ๑  พระเจ้าเนมิราช

 ๑  พระเจ้าสาธินราช  ๑  โคตติลพราหมณ์  ๑ "<br />
" ข้าแต่พระนาคเสน  เรื่องบุคคลทั้ง  ๔  นั้น  เป็นเรื่องนานหลายพันชาติมาแล้ว

 ถ้าพระผู้เป็นเจ้าสามารถ  จงบอกเรื่องที่มีอยู่ในครั้งพระพุทธองค์ยังทรงพระชนม์อยู่ว่า

 ผู้ที่ทำบุญแล้ว  ได้ผลทันตาเห็นนั้นคือใครบ้าง ? "<br />
<br />
<h3>
บุคคลตัวอย่าง</h3>
ขอถวายพระพร  คือ  นายปุณณกะ  ผู้เป็นทาสของเศรษฐี

 (เมณฑกเศรษฐี)  ซึ่งได้ใส่บาตรพระสารีบุตรเถระ  แล้วได้เป็นเศรษฐีในวันนั้น
        พระนางโคปาลมาตาเทวีตัดมวยผมออกขายได้เงิน  ๘  กหาปณะ

 แล้วซื้ออาหารถวายแก่พระ  ๘  องค์  มีพระมหากัจจายนเถระเป็นประธาน

 แล้วได้เป็นพระอัครมเหสีของพระเจ้าอุเทนในวันนั้น (ในพระสูตรว่าเป็นพระเจ้าจัณฑปัชโชติ) นางสุปิยาอุบาสิกาเชือดเนื้อขาออกปิ้งถวายพระอาพาธองค์หนึ่ง

 แล้วรุ่งขึ้นก็มีเนื้องอกขึ้นเต็มเป็นปกติ
        พระนางมัลลิกาได้เอาขนมถั่วใส่บาตรพระพุทธเจ้า  แล้วได้เป็นพระอัครมเหสีของพระเจ้าโกศลในวันนั้น
        นายสุมนมาลาการบูชาพระพุทธเจ้าด้วยดอกมะลิ  ๘  กำมือ

 แล้วได้รับพระราชทานรางวัลจากพระราชาสิ่งละ  ๘  ในวันนั้น

 เป็นอันว่าบุคคลทั้งสิ้นนี้  ได้ทรัพย์  ยศ  ในชาติปัจจุบันนี้ขอถวายพระพร

"<br />
<br />
" ข้าแต่พระนาคเสน  ท่านพิจารณาเห็นเพียง  ๖  คนเท่านี้หรือ

? "<br />
" เพียง  ๖  คนเท่านี้แหละ  มหาบพิตร "<br />
พระเจ้ามิลินท์จึงตรัสอีกว่า
        " ข้าแต่พระนาคเสน  ถ้าอย่างนั้น  อกุศลก็มีกำลังยิ่งนัก

 เพราะว่าคราวหนึ่งโยมได้เห็นบุรุษคราวละ  ๑๐  คน  ๒๐

 คน  ๓๐  คน  ๔๐  คน  ๑๐๐  คน  ๑,๐๐๐  คน  ถูกเสียบหลาวทั้งเป็นด้วยผลบาปของเขา
        บุตรของเสนาบดีแห่งพระเจ้าจันทคุตต์ชื่อว่า  "ภัททบาล"  ได้เกิดทำสงครามกับพระเจ้าจันทคุตต์  ในการทำสงครามกลางเมืองคราวนั้นพลนิกายทั้สองฝ่าย

 ต่างก็มีมือถือดาบอันคมกล้า  ฆ่าฟันกันล้มตายเป็นอันมาก
        การที่พวกนั้นถึงความพินาศอย่างนั้นก็เพราะผลของบาปกรรม

 เหตุอันนี้แหละโยมจึงว่าอกุศลมีกำลังยิ่งกว่า
        โยมได้ฟังมาว่า  พระเจ้าโกสลได้ถวายอสทิสทานในครั้งพระพุทธองค์ยังทรงดำรงอยู่

 จริงไหม  ? "<br />
<br />
พระนาคเสนยอมรับว่า
        " จริง  มหาบพิตร "<br />
" ข้าแต่พระนาคเสน  พระเจ้าโกศลถวายอสทิสทานนั้นแล้วได้ทรัพย์

 ยศ  หรือสุขอย่างใดอย่างหนึ่งในปัจจุบันหรือไม่  ? "<br />
" ไม่ได้  มหาบพิตร "<br />
" ถ้าไม่ได้  ก็เป็นอันว่า  อกุศลมีกำลังยิ่งกว่า "<br />
" ขอถวายพระพร  อกุศลย่อมให้ผลเร็วเพราะเป็นของเล็กน้อย

 ส่วนกุศลย่อมให้ผลช้าเพราะเป็นของใหญ่  ความข้อนี้ควรทราบด้วยอุปมา

 ดังนี้
        ในอปรันตชนบทมีธัญชาติ  คือข้างเปลือกชนิดหนึ่งชื่อว่า

 "กุมุทธภัณฑิกา"  อันจัดเป็นข้าวเบา  หว่านลงในนาเดือนเดียวก็ได้ผล

 ส่วนข้างสาลีต้อง  ๕ - ๖  เดือนจึงจักได้ผล  ข้อนี้มหาบพิตรว่าเป็นเพราะอะไร

? "<br />
" โยมว่าเป้นเพราะข้าวกุมุทธภัณฑิกาเป็นของเล็กน้อย

 ส่วนข้าวสาลีเป็นของใหญ่เพราะเป็นข้าวเสวยของพระราชา

 ส่วนข้าวกุมุทธกัณฑิกา  เป็นข้าวของพวกทาสกรรมกร "<br />
" ข้อนี้ก็ฉันนั้นแหละ  มหาบพิตร  เพราะอกุศลเป็นของเล็กน้อย

 จึงให้ผลเร็ว  ส่วนกุศลเป็นของใหญ่  จึงให้ผลช้า "<br />
<br />
พระเจ้ามิลินท์ตรัสต่อไปว่า
        " ข้าแต่พระนาคเสน  สิ่งใดให้ผลเร็ว  สิ่งนั้นชื่อว่ามีกำลังยิ่งกว่า  เพราะฉะนั้น  อกุศลจึงมีกำลังยิ่งกว่า

 เหมือนกับพลรบที่เข้าสู่สนามรบผู้ใดจับศัตรูมาได้เร็ว

 ผู้นั้นชื่อว่าผู้แกล้วกล้าสามารถ  หมอผ่าตัดคนใดถอนลูกศรออกได้เร็วหมอผ่าตัดคนนั้นชื่อว่าหมอฉลาด

 คนนับคนใดนับได้เร็ว  คนนับคนนั้นก็ชื่อว่าเก่ง  คนปล้ำคนใดจับคู่ปล้ำด้วยกันฟาดลงได้ทั้งยืน

 คนปล้ำคนนั้นก็ชื่อว่าแกล้วกล้าสามารถ
        ข้อเปรียบเหล่านี้มีอุปมาฉันใด  กุศลหรืออกุศลใดสามารถให้ผลเร็ว  กุศลหรืออกุศลนั้นก็ชื่อว่ามีกำลังยิ่งกว่าฉันนั้น

"<br />
<br />
พระนาคเสนอธิบายว่า        " ขอถวายพระพร  กรรมทั้งสองนี้เป็นกรรมให้ผลในชาติที่

 ๒  รองจากชาตินี้ลงไป อีกอย่างหนึ่ง  อกุศลที่ให้ผลในปัจจุบันนั้น

 เป็นเพราะมีโทษมาก        กษัตริย์องค์ก่อนๆ  ทรงกำหนดโทษไว้ว่า  ผู้ใดฆ่าผู้อื่น

 ขโมยของผู้อื่น  เป็นชู้กับภรรยาผู้อื่น  กล่าวเท็จ

 ปล้นบ้านเมือง  แย่งชิงคนเดินทาง  ทำของปลอม  ทำการหลอกลวง

 ผู้นั้นต้องได้รับโทษอาญาคือฆ่าหรือตัดอวัยวะหรือเฆี่ยนตี

 อย่างใดอย่างหนึ่งดังนี้  แล้วพระราชาเหล่านั้นก็ลงโทษตามที่ทรงกำหนดไว้

        ส่วนผลของทานศีล  มีผู้กำหนดไว้หรือไม่ว่า  ผู้ใดให้ทาน

 รักษาศีล  รักษาอุโบสถ  พระราชาต้องพระราชทานทรัพย์

 ยศ  แก่ผู้นั้นเหมือนกับการลงโทษผู้กระทำผิดกฏหมาย ?

"<br />
" ไม่มี  พระผู้เป็นเจ้า "<br />
" ขอถวายพระพร  ถ้ามี กุศลก็ต้องให้ผลทันตาเห็นแก่ผู้ให้ทานทั้งนั้น

 แต่เพราะไม่มีพระราชกำหนดกฏหมายไว้  กุศลจึงไม่ได้ผลทันตาเห็นเสมอไป

 ส่วนในภพต่อๆ  ไป  เขาก็ได้ผล  มีกำลังยิ่งกว่า  สำหรับอกุศลไม่ใช่อย่างนั้น

"<br />
" ข้าแต่พระผู้เป็นเจ้า  ปัญหานี้ท่านได้แก้ไขถูกต้องดีแล้ว

"

<br />
<br />
<h3 align="CENTER">
 

ปัญหาที่   ๘

ว่าด้วยการทำบุญให้ผู้ตาย</h3>
" ข้าแต่พระนาคเสน  พวกทายกให้ทานแล้ว  อุทิศให้แก่ผู้ที่ตายไปก่อนแล้วว่า

 ขอทานนี้จงมีแก่พวกนั้น  ดังนี้  ขอถามว่า  พวกนั้นได้รับผลจากทานนั้นบ้างหรือไม่

? "<br />
" ขอถวายพระพร  บางพวกก็ได้รับ  บางพวกก็ไม่ได้รับ "<br />
" พวกไหนได้รับ  พวกไหนไม่ได้รับ  พระผู้เป็นเจ้า ?

"<br />
" ขอถวายพระพร  พวกเกิดในนรก  สวรรค์  เดรัจฉาน  ทั้ง

 ๓  จำพวกนี้ไม่ได้รับ  และอีก  ๓  จำพวก  คือ  จำพวกอสุรกาย

 จำพวกเปรตอดข้าวอดน้ำ  จำพวกเปรตเพลิงไหม้อยู่เป็นนิจก็ไม่ได้รับ

 ได้รับแต่จำพวกปรทัตตูปชีวีเปรต  คืออาศัยผู้อื่นอุทิศให้จำพวกเดียวเท่านั้น

"<br />
<br />
" ข้าแต่พระนาคเสน  ถ้าอย่างนั้น  ทานที่พวกทายกให้

 ก็เป็นทานเสียเปล่า  ไม่มีผลเพราะพวกที่ตายไปแล้วไม่ได้รับ

? "<br />
" ขอถวายพระพร  จะไม่มีผลหามิได้เพราะพวกทายกยังไดรับผลแห่งทานนั้นอยู่

"<br />
" ข้าแต่พระผู้เป็นเจ้า  ถ้าอย่างนั้น  ขอพระผู้เป็นเจ้าจงอ้างเหตุให้โยมเข้าใจ

"<br />
" ขอถวายพระพร    เหมือนอย่างมีคนพวกหนึ่ง  จัดปลา 

เนื้อ  สุรา  อาหาร  ส่งไปให้แก่พวกญาติ  ถ้าพวกญาติไม่รับไว้

 ข้าวน้ำที่ส่งไปทั้งหลายนั้นจะเสียเปล่าหรืออย่างไร

? "<br />
" ไม่เสียเปล่า  พระผู้เป็นเจ้า  ของนั้นเขาต้องส่งกลับมาให้เจ้าของอีก

"<br />
" ข้อนี้ก็ฉันนั้นแหละ  มหาบพิตร  ถึงพวกที่ล่วงลับไปแลัวไม่ได้รับผลทานนั้น

 พวกทายกก็ยังได้รับ  อีกอย่างหนึ่ง  อาตมภาพขอถามว่า

 เมื่อบุรุษเข้าไปในห้อง  ไม่มีประตูทะลุออกไป  เขาจะออกทางไหน

? "<br />
" เขาต้องออกทางที่เข้าไปซิ  พระผู้เป็นเจ้า "<br />
" ข้อนี้ก็ฉันนั้นแหละ  มหาบพิตร  พวกทายกก็ยังได้รับผลทานนั้นอยู่

"<br />
" อย่างนั้นพระนาคเสน  โยมรับว่า  พวกทายกยังได้รับผลทานของเขาอยู่

 เพราะฉะนั้นโยมไม่ซักถีงเหตุผลอีกละ "



<br />
<br />
<h3 align="CENTER">
 
ปัญหาที่  ๙

ว่าด้วยความใหญ่และไม่ใหญ่แห่งกุศลอกุศล</h3>
" ข้าแต่พระนาคเสน  ถ้าทานที่พวกทายกให้ไปถึงผู้ที่ตายไปแล้ว

 พวกที่ตายไปแล้วได้รับผลทานนั้น  ผู้ใดฆ่าสัตว์  ฆ่ามนุษย์

 มีมือเปื้อนด้วยโลหิต  มีใจคิดร้าย  ทำกรรมหยาบช้าแล้วอุทิศผลให้แก่พวกที่ตายไปแล้วว่า

 ผลแห่งกรรมของเรานี้จงไปถึงพวกที่ตายไปแล้ว  ดังนี้

  ผลแห่งกรรมนั้นจะถึงพวกที่ตายไปแล้วหรือไม่ ? "<br />
พระนาคเสนตอบว่า        " ไม่ถึง  มหาบพิตร "<br />
" เหตุไร  พระผู้เป็นเจ้า  อกุศลนั้นจึงไม่ไปถึง ? "<br />
" ขอถวายพระพร  ธรรมดาอกุศลย่อมไม่มีใครต้องการ  ไม่มีใครอาจทำโลกทั้งสิ้นให้มีรสชาติอันเดียวกัน

 ขอมหาบพิตรอย่าถามอาตมภาพอย่างนี้  เพราะเป็นสิ่งที่ไม่ควรถาม เช่นจะถามว่า
        เหตุใดฝักข้าวโพดจึงตั้ง  ลูกฟักเขียวฟักทองจึงห้อย

 น้ำในคงคาจึงไม่ไหลขึ้นข้างบน มนุษย์กับสัตว์มีปีกจึงมี

  ๒  เท้า  สัตว์ป่าเป็นต้นมี  ๔  เท้า  ดังนี้  เป็นของไม่ควรถามทั้งนั้น

"<br />
<br />
" ข้าแต่พระนาคเสน  โยมไม่ได้ถามด้วยมุ่งจะทำให้พระผู้เป็นเจ้าลำบากใจ

 โยมถามด้วยมุ่งให้หมดความสงสัยเท่านั้น  พวกมนุษย์เป็นอันมากที่ทำบาป

 ที่ไม่รู้จักอะไร  ย่อมไม่ได้โอกาสที่จะถามพระผู้เป็นเจ้า

 เพราะฉะนั้นโยมจึงถามพระผู้เป็นเจ้าอย่างนี้ "<br />
" ขอถวายพระพร  อาตมภาพไม่อาจจำแนกบาปกรรมให้หมดรวดเดียวได้ด้วยอนุมานอันนี้

 เหมือนอย่างว่า  พวกมนุษย์กระทำให้น้ำไหลไปไกลได้ด้วยรางได้

 แต่ว่าอาจให้น้ำไหลขึ้นไปสู่ภูเขา  ที่เป็นโพรงด้วยรางน้ำได้หรือไม่

? "<br />
" ไม่ได้  พระผู้เป็นเจ้า "<br />
" ข้อนี้ก็ฉันนั้นแหละ  มหาบพิตร  อาตมาอาจแบ่งผลกุศลได้

 แต่ไม่อาจแบ่งผลอกุศลได้ อีกอย่างหนึ่ง  ประทีปย่อมลุกโพลงด้วยน้ำมัน

 แต่มหาบพิตรอาจทำให้ประทีปปลุกโพลงด้วยน้ำได้หรือไม่

? "<br />
" ไม่ได้  พระผู้เป็นเจ้า "<br />
" ข้อนี้ก็ฉันนั้นแหละ  มหาบพิตร  อาตมาก็อาจแบ่งผลกุศลได้

 แต่ไม่อาจแบ่งผลอกุศลได้ อีกประการหนึ่ง  พวกชาวนาย่อมไขน้ำจากเหมืองมาสู่นาทำให้ข้าวงามได้

 แต่ว่าอาจไขน้ำมหาสมุทรเข้ามาสู่นา  ทำให้ข้าวงามได้หรือไม่

? "<br />
" ไม่ได้  พระผู้เป็นเจ้า "<br />
" ข้อนี้ก็ฉันนั้นแหละ  มหาบพิตร  อาตมาก็อาจแบ่งผลกุศลได้

 แต่ไม่อาจแบ่งผลอกุศลได้ "<br />
<br />
" ข้าแต่พระนาคเสน  เหตุใดจึงว่าอาจแบ่งผลกุศลได้  ไม่อาจแบ่งผลอกุศลได้

 ขอจงอ้างเหตุให้โยมเข้าใจ  โยมไม่ใช่คนตาบอด ไม่ใช่ผู้ไม่มีเครื่องกำหนด

 โยมได้ฟังแล้วจักเข้าใจได้ "<br />
" ขอถวายพระพร  บาปมีผลน้อย  บุญมีผลมาก  อกุศลย่อมให้มีผลเฉพาะผู้กระทำเท่านั้น แผ่ผลไปถึงผู้อื่นไม่ได้

 ส่วนกุศลย่อมแผ่ผลไปทั่วโลกได้ "<br />
<br />
<hr />
ขอขอบคุณ<wbr></wbr>ต้นฉบับ : www.<wbr></wbr>geocities<wbr></wbr>.com<wbr></wbr>/South<wbr></wbr>Beach<wbr></wbr>/Terrace<wbr></wbr>/4587/<wbr></wbr>milindl<wbr></wbr>.htm
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
