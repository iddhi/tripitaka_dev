<html>
<head>
<title>ธัมมโชติ - พุทธวิธีพัฒนาจิต</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h3>
พุทธวิธีพัฒนาจิต</h3></div>
<br />
*** 
  ก่อนที่ท่านจะอ่านเรื่องนี้แนะนำให้ท่านอ่านเรื่อง<span class="im2"><a href="an001.html" target="_blank">ลำดับขั้นของจิต</a></span>  ในหมวด<span class="im2">บทวิเคราะห์</span> ให้จบเสียก่อนนะครับ จะทำให้มองเห็นภาพรวมได้ชัดเจนขึ้นครับ ***<br />
<br />
การพัฒนาจิตใจหรือการ<span class="im1">ปรับสภาพจิตให้ประณีตขึ้น</span>ตามแนวทางของพระพุทธศาสนานั้นมีหลายลำดับขั้นนะครับ ตั้งแต่วิธีง่ายๆ ใช้เวลาและความเพียรพยายามน้อยไปจนถึงขั้นที่ต้องใช้เวลาและความเพียรมาก 
  ทั้งนี้ก็เพื่อให้<span class="im1">เหมาะสมกับลักษณะของแต่ละบุคคล</span> 
  ซึ่งแต่ละขั้นแต่ละวิธีก็ให้ผลที่แตกต่างกันไปนะครับ สรุปเป็นขั้น ได้ดังนี้<br />
<ol>
<li>การให้ทาน</li>
<li>การรักษาศีล</li>
<li>การทำสมาธิ รวมทั้งการแผ่เมตตา</li>
<li>การเจริญวิปัสสนา</li>
</ol>
<h3>
<span class="qa">การให้ทาน</span></h3>
การให้ทานนั้นนับว่าเป็น<span class="im1">วิธีที่ง่ายที่สุด</span>ในการปรับสภาพจิตนะครับ ใช้เวลาและความพยายามน้อย ส่งผลให้จิตใจประณีต ผ่องใส เบาสบายได้ในระดับหนึ่ง (ระดับมหากุศลจิต 
  ขั้นพื้นฐาน) <br />
<br />
การให้ทานที่แท้จริงนั้นคือการให้ด้วยความ<span class="im1">ปรารถนาดีแก่ผู้รับอย่างจริงใจ</span>โดยไม่หวังผลตอบแทนใดๆ เลยนะครับ ไม่ว่าทางตรงหรือทางอ้อม ทั้งจากตัวผู้รับเองและจากผู้อื่น 
  การให้ที่บริสุทธิ์มากเท่าใดก็จะให้ผลที่มากขึ้นเท่านั้น (ดูเรื่อง<span class="im2"><a href="tn001.html" target="_blank">ทำบุญอย่างไรได้บุญมาก</a></span>  ใน<span class="im2">หมวดทาน</span>ประกอบนะครับ)<br />
<br />
การให้ทานเป็นการ<span class="im1">ลดความยึดมั่นถือมั่น</span>และลดความตระหนี่ในของที่ให้เป็นทานนั้นลงไปนะครับ และเนื่องจากความยึดมั่นถือมั่นนี้เองที่เป็นต้นเหตุของกิเลสตัวอื่นๆ (ดูเรื่อง<a href="wp001.html" target="_blank">วิปัสสนา-หลักการพื้นฐาน</a>หัวข้อกิเลสเกิดจากอะไร 
  ในหมวดวิปัสสนา (ปัญญา) ประกอบนะครับ) ดังนั้นการให้ทานจึงส่งผลให้เกิดการ<span class="im1">ขัดเกลากิเลสตัวอื่นๆ 
  ไปในตัว</span>ด้วยเช่นกันครับ<br />
<br />
การให้ทานจึงนับเป็น<span class="im1">จุดเริ่มต้นที่ดีที่สุด</span>ในการพัฒนาจิตใจนะครับ เริ่มต้นจากการให้เล็กๆ น้อยๆ ก่อน เช่น สิ่งของเหลือใช้ เงินไม่กี่สตางค์ การให้ความรู้ 
  ให้ความช่วยเหลือด้วยแรงงาน หรือแม้แต่การให้อภัย เมื่อจิตประณีตขึ้นเรื่อยๆ แล้วการให้ที่ยิ่งใหญ่กว่านั้นก็จะตามมาเองครับ อันจะทำให้จิตใจประณีต ผ่องใส เบาสบายขึ้นตามลำดับ 
  ชีวิตก็จะมีความสุขที่เบาสบายมากขึ้นเรื่อยๆ<br />
<br />
<h3>
<span class="qa">การรักษาศีล</span></h3>
การรักษาศีลนั้นสามารถทำได้โดย<span class="im1">ไม่ต้องลงทุนลงแรงอะไรเลยนะครับ</span> 
  เพียงแต่คอยระวังไม่ให้เกิดการล่วงละเมิดทางกายหรือทางวาจาเท่านั้นเอง และเนื่องจากการรักษาศีลนั้นต้องทำอย่างต่อเนื่องเป็นเวลานาน ทำให้ต้องใช้ความ<span class="im1">พยายามมากกว่าการให้ทาน 
  ผลที่ได้จึงสูงกว่า</span>ด้วยครับ (ถึงแม้จะทำให้จิตอยู่ในระดับมหากุศลขั้นพื้นฐานเหมือนกันก็ตาม 
  แต่ก็มีกำลังมากกว่าเพราะต้องทำอยู่ตลอดเวลา จึงขัดเกลาจิตใจได้ดีกว่านะครับ)<br />
<br />
การถือศีลแต่ละข้อนั้นจะส่งผลให้เกิดการขัดเกลา การปรับปรุงพัฒนาจิตในทิศทางที่แตกต่างกันไป 
  ดังที่แสดงรายละเอียดเอาไว้ในเรื่อง<span class="im2"><a href="sl002.html" target="_blank">ประโยชน์ของศีล 5</a></span> 
  ใน<span class="im2">หมวดศีลนะครับ</span><br />
<br />
<span class="im1">สาเหตุที่การรักษาศีลสามารถทำให้จิตประณีตละเอียดอ่อนขึ้น</span>ได้ก็เพราะศีลส่วนใหญ่โดยเฉพาะศีล 5 นั้นถูกบัญญัติขึ้นมาเพื่อควบคุมไม่ให้มีการแสดงออกทางกาย 
  หรือทางวาจาไปในทางที่ตอบสนองอำนาจของกิเลสนะครับ ดังนั้นการทำ<span class="im1">ผิดศีล</span>แต่ละครั้งจึงทำให้<span class="im1">จิตหยาบกระด้างขึ้น</span>ตามลักษณะของกิเลสที่ครอบงำจิตอยู่นั้นครับ ถ้ายิ่งทำผิดศีลมากครั้งและบ่อยครั้งมากขึ้นเท่าไหร่จิตก็จะยิ่งหยาบกระด้างขึ้นไปเรื่อยๆ จึงสามารถทำผิดได้รุนแรงมากขึ้นไปเรื่อยๆ 
  ซึ่งก็จะส่งผลให้จิตหยาบกระด้างหนักขึ้นไปอีก <span class="im1">เป็นวังวนพอกพูนไม่รู้จบสิ้นนะครับ</span><br />
<br />
ครั้นพอมารักษาศีลกิเลสเหล่านั้นจึงครอบงำจิตใจได้น้อยลง <span class="im1">กิเลสจึงมีกำลังอ่อนลงเรื่อยๆ</span> 
  ส่งผลให้จิตประณีต ละเอียดอ่อนขึ้นไปเรื่อยๆ ครับ<br />
<br />
<br />
<h3>
<span class="qa">การทำสมาธิ</span></h3>
การที่จะทำสมาธิรวมทั้งการจะเจริญวิปัสสนาให้ได้ผลดีหรือสามารถทำได้โดยง่ายนั้น 
  ควรที่จะมีการ<span class="im1">เตรียมความพร้อม</span>โดยการ<span class="im1">ปรับสภาพของจิตใจให้ประณีต</span> 
  ละเอียดอ่อนขึ้นมาก่อนด้วยการให้ทานและการรักษาศีลนะครับ เพราะถ้าจิตใจไม่ประณีตพอจะทำสมาธิและเจริญวิปัสสนาได้ยาก<br />
<br />
<span class="im1">จิตที่มีกิเลส</span>นั้นก็<span class="im1">เหมือนน้ำที่มีเศษฝุ่นเศษดินเจือปน</span>อยู่ 
  ครั้นพอน้ำนั้นกระเพื่อมไหว เศษตะกอนต่างๆ ก็ย่อมจะฟุ้งขึ้นมา น้ำก็จะอยู่ในลักษณะที่ขุ่นข้นนะครับ<br />
<br />
จิตที่มีกิเลสก็เช่นกันครับ เมื่อซัดส่ายไปมาก็ย่อมจะขุ่นข้นไปด้วยกิเลส จิตจึงหยาบกระด้าง 
  ไม่ประณีตละเอียดอ่อน ทำให้<span class="im1">ไม่มีความสุขอย่างที่ควรจะเป็น</span><br />
<br />
จิตในสภาวะปรกติของคนทั่วๆ ไปนั้นจะซัดส่ายอยู่ตลอดเวลา การทำ<span class="im2">สมาธิ</span>หรือ<span class="im2">สมถกรรมฐาน</span>ก็คือการรวมจิตให้เป็นหนึ่ง เพ่งไปยังจุดยึดจิตเพียงจุดเดียวเพื่อ<span class="im1">ไม่ให้จิตซัดส่ายไปมา </span>เหมือนการทำน้ำที่กระเพื่อมอยู่ให้นิ่งนะครับ เมื่อน้ำนิ่งแล้วไม่นานนักย่อมตกตะกอน ทำให้น้ำใสขึ้นฉันใด เมื่อจิตนิ่ง ไม่ซัดส่าย <span class="im1">กิเลส</span>ก็ย่อมจะ<span class="im1">ตกตะกอน</span>ฉันนั้นครับ เพราะจิตไม่ไปเกาะเกี่ยวอะไรให้กิเลสแสดงตัวออกมา จิตจึงประณีต ผ่องใส เบิกบาน 
  สงบ เย็นสบาย<br />
<br />
จิตที่มีสมาธิจะอยู่ในสภาพที่<span class="im1">ประณีต ละเอียดอ่อนกว่าจิตขั้นมหากุศลขั้นพื้นฐาน</span> 
  จึงทำให้<span class="im1">มีความสุขที่มากกว่า</span>การให้ทาน และการรักษาศีลนะครับ<br />
<br />
<span class="im2">การแผ่เมตตา</span>นั้นก็จัดเป็นการทำสมาธิชนิดหนึ่งเช่นกันนะครับ เป็นการทำสมาธิโดยมีสรรพสัตว์ทั้งหลาย (เป็นความรู้สึกที่ไม่เฉพาะเจาะจงถึงใครโดยเฉพาะ 
  เรียกว่าเป็นการแผ่เมตตาแบบ<span class="im1">อัปปมัญญา</span> คือแผ่ไปโดยไม่มีประมาณนะครับ) 
  เป็นจุดยึดเหนี่ยวจิตใจ หรือจะแผ่เมตตาแบบเฉพาะ<span class="im1">เจาะจงบุคคล</span>ใดบุคคลหนึ่งก็ได้ครับ แต่จะมี<span class="im1">อานิสงส์น้อยกว่า</span>แบบอัปปมัญญาเพราะใจไม่เปิดกว้างเท่า 
  <br />
<br />
การแผ่เมตตานั้นนอกจากเป็นการทำสมาธิแล้ว ยังมีผลในการ<span class="im1">ขัดเกลากิเลสประเภทโทสะ</span> 
  (ความโกรธ) โดยตรงอีกด้วยครับ เพราะเมตตากับโทสะนั้นเป็นสภาพจิตที่ตรงข้ามกัน เหมือนน้ำแข็งกับไฟเลยทีเดียว 
  เพราะฉะนั้น<span class="im1">คนที่โกรธง่าย</span>จึงสมควรเป็นอย่างยิ่งที่จะแผ่เมตตาเป็นประจำเพื่อทำใจให้เย็นลงนะครับ<br />
<br />
<br />
<h3>
<span class="qa">การเจริญวิปัสสนา</span></h3>
วิปัสสนานั้น<span class="im1">ไม่ใช่การทำสมาธินะครับ </span>แต่ก็สามารถ<span class="im1">ทำควบคู่กันไปได้ 
  </span>และทั้งสองอย่างนี้ก็มีผล<span class="im1">เกื้อหนุนซึ่งกันและกันครับ</span> 
  คือคนที่มีสมาธิก็จะเจริญวิปัสสนาได้ง่ายขึ้นเพราะจิตใจประณีต ไม่ขาดสติ และจิตใจไม่วอกแวกซัดส่ายไปมา 
  ทำให้สังเกตสิ่งต่างๆ ได้โดยง่าย ละเอียด และชัดเจน ในขณะที่ผลของการเจริญวิปัสสนา คือความคลายความยึดมั่นในสิ่งทั้งปวงลงไปนั้นก็จะทำให้จิตไม่ไปเกาะเกี่ยวกับสิ่งต่างๆ 
  จึง<span class="im1">ไม่มีอะไรมาคอยดึงจิตให้ซัดส่ายไปมา</span> การทำสมาธิจึงกลายเป็นเรื่องง่ายไปในตัวครับ<br />
<br />
การเจริญวิปัสสนาก็คือการตาม<span class="im1">สังเกตธรรมชาติของสิ่งต่างๆ</span> 
  โดยเฉพาะร่างกายและจิตใจเพื่อให้เห็นความจริงที่ว่า <span class="im1">สิ่งทั้งปวงล้วนไม่ควรค่าแก่การยึดมั่นถือมั่น</span> 
  เพราะความที่ไม่เที่ยง เป็นทุกข์ ไม่อยู่ในอำนาจ ไม่เป็นไปตามความต้องการของใครนั่นเองนะครับ ซึ่งผลที่ต้องการขั้นสูงสุดก็คือการ<span class="im1">คลายความยึดมั่น</span>ในสิ่งทั้งปวงลงไป 
  อันจะเป็นผลให้<span class="im1">กิเลสทั้งหลายถูกทำลายลงไปอย่างสิ้นเชิง </span>คือการ<span class="im1">บรรลุมรรค 
  ผล นิพพาน</span>นั่นเองนะครับ<br />
<br />
สำหรับ<span class="im1">รายละเอียด</span>ในเรื่องการเจริญวิปัสสนานั้น ขอให้ดูในเรื่องต่างๆ 
  ใน<span class="im2">หมวดวิปัสสนา (ปัญญา)</span> ซึ่งได้อธิบายไว้อย่างละเอียด 
  ตามลำดับขั้นตอนแล้วนะครับ<br />
<br />
การเจริญ<span class="im1">วิปัสสนานั้นให้ผลสูงกว่าการทำสมาธิ</span>เพราะเมื่อเปรียบเทียบจิตที่มีกิเลสเหมือนน้ำที่มีฝุ่นมีเศษดินเจือปนแล้ว การทำ<span class="im1">สมาธิ</span>เหมือนการทำให้น้ำนั้นใสขึ้นด้วยการปล่อยให้ตกตะกอน
  ทำให้น้ำส่วนบน หรือ<span class="im1">จิตสำนึกใสขึ้น</span>มาได้ แต่ว่าตะกอนหรือ<span class="im1">กิเลส</span>เหล่านั้นก็ไม่ได้หายไปไหนนะครับ ยังคง<span class="im1">นอนก้นอยู่ในจิตใต้สำนึก</span> (อนุสัยกิเลส) อยู่นั่นเองครับ รอวันที่จะแผลงฤทธิ์ออกมาได้อีกในอนาคต (เมื่อมีโอกาส คือมีเหตุปัจจัย/สิ่งแวดล้อมที่เหมาะสม)<br />
<br />
แต่การเจริญ<span class="im1">วิปัสสนา</span>นั้นเมื่อบรรลุมรรคผลแต่ละขั้นก็เหมือนเป็นการ<span class="im1">กรองน้ำ</span>นั้น ด้วยไส้กรองที่ละเอียดขึ้นเรื่อยๆ 
  ทำให้เศษฝุ่นเศษดินหรือ<span class="im1">กิเลส</span>ในน้ำหรือในจิตนั้น<span class="im1">ถูกกำจัดออกไปอย่างถาวรนะครับ</span> 
  จึงไม่มีโอกาสที่จะกลับมาแผลงฤทธิ์ได้อีกเลย ไม่ว่าจะเกิดอะไรขึ้นก็ตาม เหมือนน้ำที่ปราศจากสิ่งเจือปน 
  จะเขย่า จะแกว่ง จะกวนให้กระเพื่อมอย่างไรน้ำนั้นก็ยังคงใสสะอาดอยู่นั่นเองครับ<br />
<br />
การเจริญวิปัสสนาจึงเป็นการทำความสะอาดจิตใจให้<span class="im1">หมดจดผ่องใสอย่างแท้จริง</span>ทั้งในส่วนของจิตสำนึกและจิตใต้สำนึกนะครับ ซึ่ง<span class="im1">เป็นเป้าหมายสูงสุดในพระพุทธศาสนา</span>และเป็นขั้นสูงสุดของพุทธวิธีพัฒนาจิตครับ<br />
<br />
<br />
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
