<html>
<head>
<title>พจนานุกรมพุทธศาสน์ - ม</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
พจนานุกรมพุทธศาสน์ ฉบับประมวลศัพท์ โดย สมเด็จพระพุทธโฆษาจารย์ (ประยุทธ์ ปยุตฺโต) หรือ พระธรรมปิฎก (ป.อ. ปยุตฺโต)<br /><br />
พจนานุกรมพุทธศาสน์ ม
</div>
<br />
<b><span class="vcb">มกุฏพันธนเจดีย์</span></b>
ที่ถวายพระเพลิง พระพุทธสรีระ อยู่ทิศตะวันออกของนครกุสินารา<br />
<br />
<b><span class="vcb">มคธ</span></b> <b>1. </b>ชื่อแคว้นหนึ่งในบรรดา
๑๖ แคว้นใหญ่แห่งชมพูทวีปครั้งพุทธกาลตั้งอยู่ฝั่งใต้ของแม่น้ำคงคาตอนกลาง
เป็นแคว้นที่มีอำนาจมากแข่งกับแคว้นโกศล และเป็นที่พระพุทธเจ้าทรงประดิษฐานพระพุทธศาสนา
ในสมัย
พุทธกาล มคธมีนครหลวงชื่อ ราชคฤห์ ราชาผู้ปกครองพระนามว่าพิมพิสารตอนปลายพุทธกาล
พระเจ้าพิมพิสาร
ถูกโอรสชื่ออชาตศัตรูปลงพระชนม์และขึ้นครองราชย์สืบแทน ต่อมาในสมัยพระเจ้ากาลาโศก
หรือก่อนนั้นเมือง
หลวงของมคธ ย้ายไปตั้งที่เมืองปาฏลีบุตร บนฝั่งแม่น้ำคงคา เหนือเมืองราชคฤห์ขึ้นไป
มคธรุ่งเรืองถึงที่สุดในสมัย
พระเจ้าอโศกมหาราช ซึ่งแคว้นใหญ่อื่นทั้งหมดได้รวมเข้าอยู่ภายในมหาอาณาจักรของพระองค์ทั้งหมดแล้ว
บัดนี้ 
บริเวณที่เคยเป็นแคว้นมคธในสมัยพุทธกาล เรียกว่าแคว้นพิหาร<br />
<br />
<b>2. </b>เรียกภาษาที่ใช้พูดในแคว้นมคธ
หรือภาษาของ
ชาวแคว้นมคธว่า ภาษามคธ และถือกันว่า ภาษาบาลีที่ใช้รักษาพระพุทธพจน์สืบมาจนบัดนี้
คือ ภาษามคธ<br />
<br />
<b><span class="vcb">มคธชนบท</span></b> แคว้นมคธ,
ประเทศมคธ<br />
<br />
<b><span class="vcb">มคธนาฬี</span></b> ทะนานที่ใช้อยู่ในแคว้นมคธ,
ทะนานชาวมคธ<br />
<br />
<b><span class="vcb">มคธภาษา</span></b> ภาษาของชนชาวมคธ,
ภาษาของชนผู้อยู่ในแคว้นมคธ<br />
<br />
<b><span class="vcb">มคธราช</span></b> ราชาผู้ครองแคว้นมคธ,
หมายถึงพระเจ้าพิมพิสาร<br />
<br />
<b><span class="vcb">มฆเทวะ</span></b> พระเจ้าแผ่นดินผู้ครองแคว้น
วิเทหะพระองค์หนึ่ง สมัยก่อนพุทธกาลเรียก <i>มขาเทวะ</i> ก็มี<br />
<br />
<b><span class="vcb">มงคล</span></b> สิ่งที่ทำให้มีโชคดี,
ตามหลักพระพุทธศาสนา หมายถึง ธรรม ที่นำมาซึ่งความสุขความเจริญ, มงคล 
๓๘ ประการ หรือเรียกเต็มว่า อุดมมงคล (มงคลอันสูงสุง) ๓๘ ประการมีดังนี้
<b>คาถาที่ ๑</b> = <i>๑. อเสวนา จ พาลานํ</i> ไม่คนคบพาล <i>๒. ปณฺฑิตานญฺจ
เสวนา</i> คบบัณฑิต <i>๓. ปูชา จ ปูชนียานํ</i> บูชาคนที่
ควรบูชา <b>คาถาที่ ๒</b> = <i>๔. ปฏิรูปเทสวาโส จ</i> อยู่ในปฏิรูปเทศ, อยู่ในถิ่นมีสิ่งแวดล้อมดี
<i>๕. ปุพฺเพ จ กต ปุญญตา</i> ได้ทำ
ความดีให้พร้อมไว้ก่อน, ทำความดีเตรียมพร้อมไว้แต่ต้น <i>๖. อตฺตสมฺมาปณิธิ
จ</i> ตั้งตนไว้ชอบ <b>คาถา ที่ ๓</b> = <i>๗. พาหุสจฺจญฺจ</i> 
เล่าเรียนศึกษามาก, ทรงความรู้กว้างขวาง, ใส่ใจสดับตรับฟังค้นคว้าหาความรู้อยู่เสมอ
<i>๘. สิปฺปญฺจ</i> มีศิลปวิทยา, ชำนาญ
ในวิชาชีพของตน <i>๙. วินโย จ สุสิกฺขิโต</i> มีระเบียบวินัย, ได้ฝึกอบรมตนไว้ดี
<i>๑๐. สุภาสิตา จ ยา วาจา</i> วาจาสุภาษิต, รู้จัก
ใช้วาจาพูดให้เป็นผลดี <b>คาถาที่ ๔ </b>= <i>๑๑. มาตาปิตุอุปฏฺฐานํ</i> บำรุงมารดาบิดา
<i>๑๒/๑๓. ปุตฺตทารสฺส สงฺคโห</i> = <i>ปุตฺตสงฺคห</i> 
สงเคราะห์บุตรและ ทารสงฺคห สงเคราะห์ภรรยา <i>๑๔. อนากุลา จ กมฺมนฺตา</i>
การงานไม่อากูล <b>คาถาที่ ๕</b> = <i>๑๕. ทาน
ญฺจ</i> รู้จักให้, เผื่อแผ่แบ่งปัน, บริจาคสงเคราะห์และบำเพ็ญประโยชน์ <i>๑๖.
ธมฺมจริยา จ</i> ประพฤติธรรม, ดำรงอยู่ในศีล
ธรรม <i>๑๗. ญาตกานญฺจ สงฺคโห</i> สงเคราะห์ ญาติ <i>๑๘. อนวชฺชานิ กมฺมานิ</i>
การงานที่ไม่มีโทษ, กิจกรรมที่ดีงาม เป็น
ประโยชน์ ไม่เป็นทางเสียหาย <b>คาถาที่ ๖</b> = <i>๑๙. อารติ วิรติ ปาปา</i>
เว้นจากความชั่ว <i>๒๐. มชฺชปานา จ สญฺญโม</i> เว้นจาก
การดื่มน้ำเมา <i>๒๑. อปฺปมาโท จ ธมฺเมสุ</i> ไม่ประมาทในธรรมทั้งหลาย <b>คาถาที่
๗</b> = <i>๒๒. คารโว จ ความเคารพ</i>, 
การแสดงออกที่แสดงถึงความเป็นผู้รู้จักคุณค่าของบุคคล สิ่งของหรือกิจการนั้นๆ
และรู้จักให้ความสำคัญและความ
ใส่ใจเอื้อเฟื้อโดยเหมาะสม <i>๒๓. นิวาโต จ</i> ความสุภาพอ่อนน้อม, ถ่อมตน
<i>๒๔. สนฺตุฏฺฐี จ</i> ความสันโดษ, ความเอิบอิ่ม
พึงพอใจในผลสำเร็จที่ได้สร้างขึ้นหรือในปัจจัยลาภที่แสวงหามาได้ ด้วยเรี่ยวแรงความเพียร
พยายามของตนเองโดยทาง
ชอบธรรม <i>๒๕. กตญฺญุตา</i> มีความกตัญญู <i>๒๖. กาเลน ธมฺมสฺสวนํ</i> ฟังธรรมตามกาล,
หาโอกาสแสวงหาความรู้ ในเรื่องที่
แสดงหลักความจริง <b>คาถาที่ ๘</b> = ๒๗. <i>ขนฺตี จ</i> มีความอดทน <i>๒๘.
โสวจสฺสตา</i> เป็นผู้ว่าง่ายสอนง่าย <i>๒๙. สมณานญฺจ ทสฺส-
นํ</i> พบเห็นสมณะ, เยี่ยมเยือนเข้าหาท่านผู้สงบกิเลส <i>๓๐. กาเลน ธมฺมสากจฺฉา</i>
สนทนาธรรมตามกาล, หาโอกาสสนทนาถก
เถียงเกี่ยวกับหลักความจริงและหลักความถูกต้องดีงาม <b>คาถาที่ ๙</b> = <i>๓๑.
ตโป จ</i> มีความเพียรเผากิเลส, รู้จักบังคับควบคุมตน 
ไม่ปรนเปรอตามใจอยาก <i>๓๒. พฺรหฺมจริยญฺจ</i> ประพฤติพรหมจรรย์, ดำเนินตามอริยมรรค,
การรู้จักควบคุมตนในทางเพศ
หรือถือเมถุนวิรัติตามควร <i>๓๓. อริยสจฺจาน ทสฺสนํ</i> เห็นอริยสัจจ์, เข้าใจความจริงของชีวิต
<i>๓๔. นิพฺพานสจฺฉิกิริยา จ</i> ทำ
พระนิพพานให้แจ้ง, บรรลุนิพพาน <b>คาถาที่ ๑๐</b> = <i>๓๕. ผุฏฺฐสฺส โลกธมฺเมหิ
จิตฺตํ ยสฺส</i> <i>น กมฺปติ</i> ถูกโลกธรรม จิตไม่หวั่นไหว
<i>๓๖. อโสกํ</i> จิตไร้เศร้า <i>๓๗. วิรชํ </i>จิตปราศจากธุลี <i>๓๘. เขมํ</i>
จิตเกษม<br />
<br />
<b><span class="vcb">มณฑป</span></b> เรือนยอดที่มีรูปสี่เหลี่ยม<br />
<br />
<b><span class="vcb">มณฑล</span></b> วงรอบ, บริเวณ,
แคว้น, ดินแดน, วงการ<br />
<br />
<b><span class="vcb">มณฑารพ</span> </b>ดอกไม้ทิพย์
คือ ดอกไม้ในเมืองสวรรค์ที่ตกลงมาบูชาพระพุทธเจ้า ในวันปรินิพพาน ดาดาษทั่วเมือง
กุสินารา และพระมหากัสสปได้เห็นอาชีวกคนหนึ่งถืออยู่ขณะเดินทางระหว่างเมืองกุสินารา
กับ เมืองปาวา จึงได้
ถามข่าวเกี่ยวกับพระพุทธเจ้า และทราบการปรินิพพานจากอาชีวกนั้น เมื่อ ๗ วันหลังพุทธปรินิพพาน<br />
<br />
<b><span class="vcb">มณเฑียร</span></b> ดู <i>มนเทียร<br />
<br />
</i><b><span class="vcb">มตกภัต</span></b> “ภัตเพื่อผู้ตาย”,
อาหารที่ถวายแก่สงฆ์เพื่ออุทิศกุศลแก่ผู้ตาย ดู <i>สังฆทาน<br />
<br />
</i><b><span class="vcb">มติ</span></b> ความคิด,
ความเห็น<br />
<br />
<b><span class="vcb">มทะ</span></b> ความมัวเมา
(ข้อ ๑๕ ในอุปกิเลส ๑๖)<br />
<br />
<b><span class="vcb">มทนิมฺมทโน</span></b> ธรรมยังความเมาให้สร่าง,
ความสร่างเมา (ไวพจน์อย่างหนึ่งของวิราคะ)<br />
<br />
<b><span class="vcb">มธุกะ</span></b> มะทราง,
น้ำคั้นมะทรางเจือน้ำแล้ว เรียกมธุกปานะ เป็นสัตตาหกาลิกอย่างหนึ่ง ดู <i>ปานะ<br />
<br />
</i><b><span class="vcb">มธุรสูตร</span></b> พระสูตรที่พระมหากัจจายนะแสดงแก่พระเจ้ามธุรราช
อวันตีบุตร กล่าวถึงความไม่ต่างกันของวรรณะ 
๔ เหล่า คือ กษัตริย์ พราหมณ์ แพศย์ ศูทร ใจความว่าวรรณะ ๔ นี้แม้จะถือตัวอย่างไร
เหยียดหยามกันอย่างไร แต่
ถ้าทำดีก็ไปสู่ที่ดีเหมือนกันหมด ถ้าทำชั่วก็ต้องได้รับโทษไปอบายเหมือนกันหมด
ทุกวรรณะเสมอกันในพระธรรม
วินัย ออกบวชบำเพ็ญสมณธรรมแล้ว ไม่เรียกว่าวรรณะไหน แต่เป็นสมณะเหมือนกันหมด
เมื่อจบเทศนาพระเจ้า
มธุรราชประกาศพระองค์เป็นอุบาสก (สูตรที่ ๓๔ ในมัชฌิมนิกาย มัชฌิมปัณณาสก์
พระสุตตันตปิฎก)<br />
<br />
<b><span class="vcb">มนะ</span></b> ใจ<br />
<br />
<b><span class="vcb">มนตร์</span></b> คำที่เชื่อถือว่าศักดิ์สิทธิ์,
คำสำหรับสวด, คำสำหรับเสกเป่า (มักใช้สำหรับศาสนาพราหมณ์)<br />
<br />
<b><span class="vcb">มนเทียร</span></b> เรือนหลวง;
โบราณใช้ มณเฑียร<br />
<br />
<b><span class="vcb">มนสิการ</span></b> การทำในใจ,
ใส่ใจ, พิจารณา<br />
<br />
<b><span class="vcb">มนัส</span></b> ใจ<br />
<br />
<b><span class="vcb">มนุษย์</span></b> “ผู้มีใจสูง”
ได้แก่คนผู้มีมนุษยธรรม เช่น เมตตา กรุณา เป็นต้น, สัตว์ที่รู้จักคิดเหตุผล,
สัตว์ที่มีใจสูง, คน<br />
<br />
<b><span class="vcb">มนุษยชาติ</span></b>เหล่าคน,
มวลมนุษย์<br />
<br />
<b><span class="vcb">มนุษยธรรม </span></b>ธรรมที่ทำคนให้เป็นมนุษย์
ได้แก่ ศีล ๕ และคุณธรรม เช่น เมตตา กรุณา เป็นต้น<br />
<br />
<b><span class="vcb">มนุษยโลก, มนุสสโลก</span></b>
โลกมนุษย์ คือ โลกที่เราอาศัยอยู่นี้<br />
<br />
<b><span class="vcb">มนุษย์วิบัติ</span></b> มีความเป็นมนุษย์บกพร่อง
เช่น คนที่ถูกตอน เป็นต้น<br />
<br />
<b><span class="vcb">มโน</span></b> ใจ (ข้อ ๖
ในอายตนะภายใน ๖)<br />
<br />
<b><span class="vcb">มโนกรรม</span></b> การกระทำทางใจ
ทางชั่ว เช่น คิดเพ่งเล็งจ้องจะเอาของเขา ทางดี เช่น คิดช่วยเหลือผู้อื่น
ดู <i>กุศลกรรมบถ, 
อกุศลกรรมบถ<br />
<br />
</i><b><span class="vcb">มโนทวาร</span></b> ทวารคือใจ,
ทางใจ, ใจ โดยฐานเป็นทางทำมโนกรรม คือสำหรับคิดนึกต่างๆ (ข้อ ๓ ในทวาร ๓)<br />
<br />
<b><span class="vcb">มโนทุจริต</span></b> ความประพฤติชั่วด้วยใจ,
ความทุจริตทางใจมี ๓ อย่าง <i>๑. อภิชฌา </i>ความเพ่งเล็งอยากได้จ้องจะเอาของเขา
<i>๒. พยาบาท</i> ความขัดเคืองคิดร้าย <i>๓. มิจฉาทิฏฐิ</i> ความเห็นผิดจากคลองธรรม
(ข้อ ๓ ในทุจริต ๓)<br />
<br />
<b><span class="vcb">มโนภาวนีย์</span></b>
ผู้เป็นที่เจริญใจ, ผู้ทำให้จิตใจของผู้นึกถึงเจริญงอกงาม หมายถึง บุคคลที่เมื่อเราระลึก
คะนึง ใส่ใจถึง ก็
ทำให้สบายใจ จิตใจสดชื่น ผ่องใส (ตามปกติ เป็นคุณสมบัติของพระภิกษุ)<br />
<br />
<b><span class="vcb">มโนมยิทธิ</span></b> ฤทธิ์ทางใจ
คือนิรมิตกายอื่นออกจากกายนี้ได้ เหมือนชักดาบออกจากฝัก หรืองูออกจากคราบ
(ข้อ ๒ 
ในวิชชา ๘)<br />
<br />
<b><span class="vcb">มโนรถ </span></b>ความประสงค์,
ความหวัง<br />
<br />
<b><span class="vcb">มโนรถปูรณี</span></b> ชื่อคัมภีร์อรรถกถา
อธิบายความในอังคุตตรนิกาย แห่งพระสุตันตปิฎก พระพุทธโฆษาจารย์เรียบ
เรียงจากอรรถกถาภาษาสิงหฬเมื่อ พ.ศ. ใกล้ถึง ๑๐๐๐<br />
<br />
<b><span class="vcb">มโนรม, มโนรมย์</span></b>
เป็นที่ชอบใจ, น่ารื่นรมย์ใจ, งาม<br />
<br />
<b><span class="vcb">มโนวิญญาณ</span></b> ความรู้ที่เกิดขึ้นเพราะธรรมารมณ์เกิดกับใจ,
ธรรมเกิดกับใจ เกิดความรู้ขึ้น, ความรู้อารมณ์ทางใจ ดู 
วิญญาณ<br />
<br />
<b><span class="vcb">มโนสัญเจตนาหาร</span></b>
ความจงใจเป็นอาหาร เพราะเป็นปัจจัยให้เกิดกรรม คือ ทำให้พูดให้คิด ให้ทำการต่างๆ
(ข้อ ๓ 
ในอาหาร ๔)<br />
<br />
<b><span class="vcb">มโนสัมผัส</span></b> อาการที่ใจ
ธรรมารมณ์ และมโนวิญญาณประจวบกัน ดู <i>สัมผัส<br />
<br />
</i><b><span class="vcb">มโนสัมผัสสชาเวทนา</span></b>
เวทนาที่เกิดขึ้นเพราะมโนสัมผัส, ความรู้สึกที่เกิดขึ้นเพราะการที่ใจ ธรรมารมณ์และมโน
วิญญาณประจวบกัน ดู<i> เวทนา<br />
<br />
</i><b><span class="vcb">มโนสุจริต</span></b>
ความประพฤติชอบด้วยใจ, ความสุจริตทางใจมี ๓ อย่าง คือ <i>๑. อนภิชฌา</i> ไม่โลภอยากได้ของเขา
<i>๒. อพยาบาท</i> ไม่พยาบาทปองร้ายเขา <i>๓. สัมมาทิฏฐิ</i> เห็นชอบตามคลองธรรม
(ข้อ ๓ ในสุจริต ๓)<br />
<br />
<b><span class="vcb">มรณะ </span></b>ความตาย<br />
<br />
<b><span class="vcb">มรณธรรม </span></b>มีความตายเป็นธรรมดา,
ธรรมคือความตาย<br />
<br />
<b><span class="vcb">มรดก</span></b> ทรัพย์สมบัติของผู้ตาย<br />
<br />
<b><span class="vcb">มรณภัย</span></b> ภัยคือความตาย,
ความกลัวต่อความตาย<br />
<br />
<b><span class="vcb">มรณสติ</span></b> ระลึกถึงความตายอันจะต้องมีมาถึงตนเป็นธรรมดา
พิจารณาให้ใจสงบจากอกุศลธรรม เกิดความไม่
ประมาทและไม่หวาดกลัว คิดเร่งขวนขวายบำเพ็ญกิจและทำความดี (ข้อ ๗ ในอนุสติ
๑๐)<br />
<br />
<b><span class="vcb">มรณัสสติ</span></b> ดู
<i>มรณสติ<br />
<br />
</i><b><span class="vcb">มรรค</span></b> ทาง,
หนทาง <b>1. </b>มรรค ว่าโดยองค์ประกอบ คือ ข้อปฏิบัติให้ถึงความดับทุกข์
เรียกเต็มว่าอริยอัฏฐังคิกมรรค แปลว่าทาง
มีองค์ ๘ ประการอันประเสริฐ เรียกสามัญว่า มรรคมีองค์ ๘ คือ <i>๑. สัมมาทิฏฐิ</i>
เห็นชอบ <i>๒. สัมมาสังกัปปะ</i> ดำริชอบ <i>๓. สัมมา-
วาจา</i> เจรจาชอบ <i>๔. สัมมากัมมันตะ</i> ทำการชอบ <i>๕. สัมมาอาชีวะ</i>
เลี้ยงชีพชอบ <i>๖. สัมมาวายามะ</i> เพียรชอบ <i>๗. สัมมาสติ</i> 
ระลึกชอบ <i>๘. สัมมาสมาธิ</i> ตั้งจิตมั่นชอบ <b>2. </b>มรรคว่าโดยระดับการให้สำเร็จกิจ
คือ ทางอันให้ถึงความเป็นอริยบุคคลแต่ละ
ขั้น, ญาณที่ทำให้ละสังโยชน์ได้ขาด เป็นชื่อแห่งโลกุตตรธรรมคู่กับผล มี ๔
ชั้นคือ โสดาปัตติมรรค ๑ สกทาคามิมรรค ๑
อนาคามิมรรค ๑ อรหัตตมรรค ๑<br />
<br />
<b><span class="vcb">มรรคจิต</span></b> จิตที่สัมปยุตด้วยมรรค
ดู มรรค 2, พระอริยบุคคลผู้ตั้งอยู่ใน มรรคมีโสดาปัตติมรรคเป็นต้น ตั้งอยู่ชั่วขณะ
มรรคจิตเท่านั้น พ้นจากนั้นก็จะเกิดผลจิต กลายเป็นผู้ตั้งอยู่ในผล มีโสดาปัตติผลเป็นต้น<br />
<br />
<b><span class="vcb">มรรคนายก</span></b> “ผู้นำทาง”,
ผู้แนะนำจัดแจงในเรื่องทางบุญทางกุศล และเป็นหัวหน้านำชุมชนฝ่ายคฤหัสถ์ในศาสนพิธี
ตามปกติทำหน้าที่ประจำอยู่กับวัดใดวัดหนึ่ง เรียกว่าเป็นมรรคนายกของวัดนั้นๆ,
ผู้นำทางบุญของเหล่าสัปบุรุษ<br />
<br />
<b><span class="vcb">มรัมมนิกาย</span></b> นิกายพม่า
หมายถึงพระสงฆ์พม่า เรียกชื่อโดยสัญชาติ<br />
<br />
<b><span class="vcb">มรัมมวงศ์</span></b> ชื่อนิกายพระสงฆ์ลังกาที่บวชจากพระสงฆ์พม่า<br />
<br />
<b><span class="vcb">มฤคทายวัน</span></b> ป่าเป็นที่ให้อภัยแก่เนื้อ
หมายความว่าห้ามทำอันตรายแก่สัตว์ในป่านี้ เขียน มิคทายวัน ก็ได้ เช่น<i>
อิสิป-
ตนมฤคทายวัน มัททกุจฉิมิคทายวัน</i> เป็นต้น<br />
<br />
<b><span class="vcb">มฤตยุราช</span></b> ยมราช,
พญายม, ความตาย (พจนานุกรม เขียน มฤตยูราช)<br />
<br />
<b><span class="vcb">มละ</span></b> มลทิน, เครื่องทำให้มัวหมอง
เปรอะเปื้อน, กิเลสดุจสนิมใจ มี ๙ อย่างคือ <i>๑. โกธะ</i> ความโกรธ <i>๒.
มักขะ</i> ความลบ
หลู่คุณท่าน ๓. <i>อิสสา</i> ความริษยา <i>๔. มัจฉริยะ</i> ความตระหนี่ <i>๕.
มายา </i>มารยา <i>๖. สาเถยยะ</i> ความโอ้อวดหลอกเขา <i>๗. 
มุสาวาท</i> การพูดเท็จ <i>๘. ปาปิจฉา</i> ความปรารถนาลามก <i>๙. มิจฉาทิฏฐิ</i>
ความเห็นผิด<br />
<br />
<b><span class="vcb">มลทิน</span></b> ความมัวหมอง,
ความไม่บริสุทธิ์ เช่น ผ้าขาวเมื่อเป็นจุดสีต่างๆ ก็เรียกว่า ผ้ามีมลทิน นักบวชผิดศีลก็เรียกได้ว่า
นักบวชมีมลทิน ดู <i>มละ<br />
<br />
</i><b><span class="vcb">มลัยชนบท</span></b> ชื่อชนบทแห่งหนึ่งในเกาะลังกา
เป็นที่ทำสังคายนาครั้งที่ ๕ จารึกพระไตรปิฎกเป็นตัวอักษรลงในใบ
ลานเป็นครั้งแรก<br />
<br />
<b><span class="vcb">มหกรรม</span></b> การฉลอง,
การบูชา<br />
<br />
<b><span class="vcb">มหรคต</span></b> “อันถึงความเป็นสภาพใหญ่”
“ซึ่งถึงความยิ่งใหญ่” หรือ “ซึ่งดำเนินไปด้วยฉันทะวิริยะจิตตะและปัญญา
อย่างใหญ่" คือ เข้าถึงฌาน, เป็นรูปาวจรหรืออรูปาวจร, ถึงระดับวิกขัมภนวิมุตติ
(เขียนอย่างบาลีเป็น มหัคคตะ)<br />
<br />
<b><span class="vcb">มหรรณพ</span></b> ห้วงน้ำใหญ่,
ทะเล<br />
<br />
<b><span class="vcb">มหรสพ</span></b> การเล่นรื่นเริง<br />
<br />
<b><span class="vcb">มหหมัด, มุหัมมัด</span></b>
ชื่อนบีคนสุดท้าย ซึ่งเป็นผู้ประกาศศาสนาอิสลาม ปัจจุบันให้เขียน มะหะหมัด<br />
<br />
<b><span class="vcb">มหัคฆภัณฑ์</span></b> ของมีค่ามาก
เช่น แก้วแหวน เงิน ทอง เป็นต้น<br />
<br />
<b><span class="vcb">มหันตโทษ</span></b> โทษหนัก,
โทษอย่างหนักคู่กับ <i>ลหุโทษ</i> โทษเบา<br />
<br />
<b><span class="vcb">มหัศจรรย์</span></b> แปลกประหลาดมาก,
น่าพิศวงมาก<br />
<br />
<b><span class="vcb">มหากรุณา</span></b> ความกรุณายิ่งใหญ่,
กรุณามาก<br />
<br />
<b><span class="vcb">มหากัจจายนะ</span></b> พระมหาสาวกองค์หนึ่งเกิดในกัจจายนโคตรที่พระนครอุชเชนี
เป็นบุตรปุโรหิตของพระราชาแห่งแคว้นอวันตี เรียนจบไตรเพทแล้ว ต่อมาได้เป็นปุโรหิตแทนบิดา 
พระเจ้าจัณฑปัชโชตตรัสสั่งให้หาทางนำพระพุทธเจ้าเสด็จมาสู่กรุงอุชเชนี กัจจายนปุโรหิตจึงเดินทางไปเฝ้าพระพุทธเจ้า
ได้ฟังพระธรรมเทศนาแล้ว บรรลุอรหัตตผล อุปสมบทแล้ว แสดงความประสงค์ที่จะอัญเชิญเสด็จพระพุทธเจ้าสู่แคว้นอวันตี
พระพุทธองค์ตรัสสั่งให้ท่านเดินทางไปเอง ท่านเดินทางไปยังกรุงอุชเชนี ประกาศธรรม ยังพระเจ้าจัณฑปัชโชตและชาวเมืองทั้งหมดให้
เลื่อมใสในพระศาสนาแล้ว จึงกลับมาเฝ้าพระบรมศาสดา ต่อมาได้รับยกย่องว่าเป็นเอตทัคคะในทางขยายความคำย่อให้พิสดาร 
มีเรื่องเล่าเป็นเกร็ดว่าท่านมีรูปร่างสวยงาม ผิวพรรณดังทองคำ บุตรเศรษฐีคนหนึ่งชื่อโสเรยยะเห็นแล้ว
เกิดมีอกุศลจิตต่อท่านว่าให้ได้อย่างท่านเป็นภรรยาตนหรือให้ภรรยาตนมีผิวพรรณงามอย่างท่าน
เพราะอกุศลจิตนั้น เพศของโสเรยยะกลายเป็นหญิงไป นางสาวโสเรยยะแต่งงานมีครอบครัว มีบุตรแล้ว
ต่อมาได้พบและขอขมาต่อท่านเพศก็กลับเป็นชายตามเดิม โสเรยยะขอบวชในสำนักของท่าน และได้บรรลุธรรมเป็นพระอรหันต์องค์หนึ่ง<br />
<br />
<b><span class="vcb">มหากัปปินะ</span></b>
พระมหาสาวกองค์หนึ่งเป็นกษัตริย์ครองราชสมบัติในนครกุกกุฏวดีในปัจจันตประเทศ
ได้ทราบข่าวการอุบัติของพระพุทธเจ้าแล้วบังเกิดปีติศรัทธา สละราชสมบัติทรงม้าเดินทางไกลถึง
๓๐๐ โยชน์มาเฝ้าพระพุทธเจ้า สดับธรรมกถา บรรลุพระอรหัตแล้วได้รับอุปสมบท ส่วนพระอัครมเหสีชื่ออโนชา
เมื่อทราบข่าวการอุบัติของพระพุทธเจ้าก็เกิดปีติและศรัทธาเช่นเดียวกัน พระนางทรงรถเสด็จมาเฝ้าพระพุทธเจ้า
ฟังธรรมบรรลุโสดาปัตติผลแล้ว รับบรรพชาจากพระอุบลวรรณาเถรีไปอยู่ในสำนักภิกษุณี ฝ่ายมหากัปปินเถระชอบอยู่สงบสงัดและ
มักอุทานว่าสุขจริงหนอ สุขจริงหนอ ท่านสามารถแสดงธรรมให้ศิษย์บรรลุอรหัตตผลได้พร้อมคราวเดียวถึง
๑,๐๐๐ 
องค์ พระบรมศาสดายกย่องว่าท่านเป็นเอตทัคคะในทางให้โอวาทแก่ภิกษุ<br />
<br />
<b><span class="vcb">มหากัสสปะ</span></b> พระมหาสาวกองค์หนึ่ง
เกิดที่หมู่บ้านพราหมณ์ชื่อมหาติตถะในแคว้นมคธ เป็นบุตรของกปิลพราหมณ์มีชื่อเดิมว่าปิปผลิมาณพ เมื่ออายุ ๒๐ ปี ได้สมรสกับนางภัททกาปิลานีตามความประสงค์ของมารดาบิดา
แต่ไม่มีความยินดีในชีวิตครองเรือน ต่อมาทั้งสามีภรรยาได้สละเรือน นุ่งห่มผ้ากาสาวะออกบวชกันเอง
เดินทางออกจากบ้านแล้วแยกกันที่ทางสองแพร่ง ปิปปผลิมาณพได้พบพระพุทธเจ้าที่พหุปุตตกนิโครธระหว่างเมือง
ราชคฤห์กับเมืองนาลันทา ได้อุปสมบทด้วยโอวาท ๓ ข้อ และได้ถวายผ้าสังฆาฏิของตนแลกกับจีวรเก่าของพระ
พุทธเจ้า แล้วสมาทานธุดงค์ ครั้นบวชล่วงไปแล้ว ๗ วัน ก็ได้บรรลุพระอรหัต เป็นผู้มีปฏิปทามักน้อยสันโดษ
ได้รับยกย่องว่าเป็นเอตทัคคะในทางถือธุดงค์ เมื่อพระพุทธเจ้าปรินิพพานแล้ว ท่านได้เป็นผู้ริเริ่มและเป็นประธานในปฐมสังคายนา ท่านดำรงชีวิตสืบมาจนอายุ ๑๒๐ ปี จึงปรินิพพาน<br />
<br />
<b><span class="vcb">มหากาล</span></b> ชื่อพระสาวกรูปหนึ่งในครั้งพุทธกาล
ได้สำเร็จเป็นพระอรหันต์เป็นพี่ชายของพระจุลกาลที่ถูกภรรยาเก่า
สองคนรุมกันจับสึกเสีย<br />
<br />
<b><span class="vcb">มหาโกฏฐิตะ</span></b> พระมหาสาวกองค์หนึ่งเกิดในตระกูลพราหมณ์ในเมืองสาวัตถีบิดาเป็นมหาพราหมณ์ชื่ออัสสลายนะ
มารดาชื่อจันทวดี ท่านเรียนจบไตรเพท ได้ฟังเทศนาของพระศาสดามีความเลื่อมใส
บวชแล้ว เจริญวิปัสสนา ได้
บรรลุพระอรหัต ได้รับยกย่องว่าเป็นเอตทัคคะในทางเป็นผู้แตกฉานในปฏิสัมภิทา
๔<br />
<br />
<b><span class="vcb">มหาโกลาหล</span></b> เสียงกึงก้องเอิกเกริกอย่างมาก,
เหตุการณ์ที่ก่อให้เกิดความแตกตื่นอย่างมาก <br />
<br />
<b><span class="vcb">มหาคัณฐี</span></b> ชื่อนิกายพระสงฆ์พม่านิกายหนึ่ง<br />
<br />
<b><span class="vcb">มหาชนบท</span></b> แคว้นใหญ่,
ประเทศใหญ่<br />
<br />
<b><span class="vcb">มหาฎีกา</span></b> ดู<i>
ปรมัตถมัญชุสา<br />
<br />
</i><b><span class="vcb">มหานาม</span></b> <b>1.</b>
ชื่อพระเถระองค์หนึ่งในคณะพระปัญจวัคคีย์ เป็นพระอรหันต์รุ่นแรก <b>2.</b>
เจ้าชายในศากยวงศ์ โอรสของ
พระเจ้าอมิโตทนศากยะ เป็นเชฏฐภาดา (พี่ชาย) ของพระอนุรุทธะ ได้เป็นราชาปกครองแคว้นศากยะในสมัยพุทธกาล
(ภายหลังพระเจ้าสุทโธทนะ) และเป็นอุบาสกผู้มีศรัทธาแรงกล้า ได้รับยกย่องเป็นเอตทัคคะในบรรดาผู้ถวายของ
ประณีต<br />
<br />
<b><span class="vcb">มหานามศากยะ</span></b> ดู
<i>มหานาม 2<br />
<br />
</i><b><span class="vcb">มหานิกาย</span></b> ดู
<i>คณะมหานิกาย<br />
<br />
</i><b><span class="vcb">มหาบพิตร</span></b> คำสำหรับพระสงฆ์ใช้พูดแทนพระนามพระเจ้าแผ่นดินหรือพระมเหสี<br />
<br />
<b><span class="vcb">มหาบริจาค</span></b>
การสละอย่างใหญ่ของพระโพธิสัตว์ตามที่อรรถกถาแสดงไว้มี ๕ อย่างคือ <i>๑. ธนบริจาค</i>
สละทรัพย์
สมบัติเป็นทาน <i>๒. อังคบริจาค</i> สละอวัยวะเป็นทาน <i>๓. ชีวิตบริจาค</i>
สละชีวิตเป็นทาน <i>๔. บุตรบริจาค</i> สละลูกเป็น
ทาน <i>๕. ทารบริจาค</i> สละเมียเป็นทาน<br />
<br />
<b><span class="vcb">มหาบันถก</span></b> ดู <i>มหาปันถกะ<br />
<br />
</i><b><span class="vcb">มหาบุรุษ</span></b> บุรุษผู้ยิ่งใหญ่,
คนที่ควรบูชา, ผู้มีมหาบุรุษลักษณะ เป็นคำใช้เรียกพระพุทธเจ้าเมื่อก่อนตรัสรู้<br />
<br />
<b><span class="vcb">มหาบุรุษลักษณะ</span></b>
ลักษณะของมหาบุรุษมี ๓๒ ประการ มาในมหาปทานสูตร แห่งทีฆนิกาย มหาวรรค และ
ลักขณ-
สูตร แห่งทีฆนิกาย ปาฏิกวรรค พระสุตตันตปิฎก โดยย่อ คือ <b>๑. สุปติฏฐิตปาโท
</b>ที่ฝ่าพระบาทราบเสมอกัน <b>๒. เหฏฺ-
ฐาปาทตเลสุ จกฺกานิ ชาตานิ </b>ลายพื้นพระบาทเป็นจักร <b>๓. อายตปณฺหิ </b>มีส้นพระบาทยาว
(ถ้าแบ่ง ๔, พระชงฆ์ตั้งอยู่
ในส่วนที่ ๓) <b>๔. ทีฆงฺคุลิ </b>มีนิ้วยาวเรียว (หมายถึงนิ้วพระหัตถ์และพระบาทด้วย)
<b>๕. มุทุตลนหตฺถปาโท </b>ฝ่าพระหัตถ์
และฝ่าพระบาทอ่อนนุ่ม <b>๖. ชาลหตฺถปาโท </b>ผ่าพระหัตถ์และฝ่าบาทมีลายดุจตาข่าย
<b>๗. อุสฺสงฺขปาโท </b>มีพระบาทเหมือน
สังข์คว่ำอัฐิข้อพระบาทตั้งลอยอยู่หลังพระบาท กลับกลอกได้คล่อง เมื่อทรงดำเนินผิดกว่าสามัญชน
<b>๘. เอฌิชงฺโฆ 
</b>พระชงฆ์เรียวดุจแข้งเนื้อทราย <b>๙. ฐิตโก ว อโนนมนฺโต อุโภหิ ปาณิตเลหิ
ชณฺณุกานิ ปรามสติ </b>เมื่อยืนตรง พระหัตถ์
ทั้งสองลูบจับถึงพระชานุ <b>๑๐. โกโสหิตวตฺถคุยฺโห </b>มีพระคุยหะเร้นอยู่ในฝัก
<b>๑๑. สุวณฺณวณฺโณ </b>มีฉวีวรรณดุจสีทอง 
<b>๑๒. สุขุมจฺฉวิ </b>พระฉวีละเอียด ธุลีละอองไม่ติดพระกาย <b>๑๓. เอเกกโลโม
</b>มีเส้นพระโลมาเฉพาะขุมละเส้น ๆ <b>๑๔. อุ-
ทฺธคฺคโลโม </b>เส้นพระโลมาดำสนิทเวียนเป็นทักษิณาวัฏ มีปลายงอนขึ้นข้างบน
<b>๑๕. พฺรหฺมุชุคตฺโต </b>พระกายตั้งตรง
ดุจท้าวมหาพรหม <b>๑๖. สตฺตุสฺสโท </b>มีพระมังสะอูมเต็มในที่ ๗ แห่ง (คือ
หลังพระหัตถ์ทั้ง ๒, และหลังพระบาททั้ง 
๒, พระอังสาทั้ง ๒. กับลำพระศอ) <b>๑๗. สีหปุพฺพฑฺฒกาโย </b>มีส่วนพระสรีรกายบริบูรณ์
(ล่ำพี) ดุจกึ่งท่อนหน้าแห่ง
พญาราชสีห์ <b>๑๘. ปีตนฺตรํโส </b>พระปฤษฎางค์ราบเต็มเสมอกัน <b>๑๙. นิโคฺรธปริมณฺฑโล
</b>ส่วนพระกายเป็นปริมณฑล 
ดุจปริมณฑลแห่งต้นไทร (พระกายสูงเท่ากับวาของพระองค์) <b>๒๐. สมวฏฺฏกฺขนฺโธ
</b>มีลำพระศอกลมงามเสมอตลอด 
<b>๒๑. รสคฺคสคฺคี </b>มีเส้นประสาทสำหรับรับรสพระกระยาหารอันดี <b>๒๒. สีหหนุ
</b>มีพระหนุดุจคางแห่งราชสีห์ (โค้ง
เหมือนวงพระจันทร์) <b>๒๓. จตฺตาฬีสทนฺโต </b>มีพระทนต์ ๔๐ ซี่ (ข้างละ ๒๐
ซี่) <b>๒๔. สมทนฺโต </b>พระทนต์เรียบเสมอ
กัน <b>๒๕. อวิวรทนฺโต </b>พระทนต์เรียบสนิทมิได้ห่าง <b>๒๖. สุสุกฺกทาโฐ
</b>เขี้ยวพระทนต์ทั้ง ๔ ขาวงามบริสุทธิ์ <b>๒๗. ปหูต-
ชิวฺโห </b>พระชิวหาอ่อนและยาว (อาจแผ่ปกพระนลาฏได้) <b>๒๘. พฺรหมฺสโร กรวิกภาณี
</b>พระสุรเสียงดุจท้าวมหาพรหม
ตรัสมีสำเนียงดุจนกการเวก <b>๒๙. อภินีลเนตฺโต </b>พระเนตรดำสนิท <b>๓๐. โคปขุโม</b>
ดวงพระเนตรแจ่มใสดุจตาลูกโคเพิ่ง
คลอด <b>๓๑. อุณฺณา ภมุกนฺตเร ชาตา </b>มีอุณาโลมระหว่างพระโขนง เวียนขวาเป็นทักษิณาวัฏ
<b>๓๒. อุณฺหิสสีโส</b> มีพระ
เศียรงามบริบูรณ์ดุจประดับด้วยกรอบพระพักตร์<br />
<br />
<b><span class="vcb">มหาบุรุษลักษณพยากรณศาสตร์</span></b>
วิชาว่าด้วยการทำนายลักษณะของมหาบุรุษ<br />
<br />
<b><span class="vcb">มหาปชาบดีโคตมี</span></b>
พระน้านางของพระพุทธเจ้า เดิมเรียกว่าพระนางปชาบดี เป็นธิดาของเจ้าสุปปพุทธะแห่งโกลิ
ยวงศ์ เป็นพระภคินีของพระนางสิริมหามายา เมื่อพระมหามายาสิ้นพระชนม์แล้ว พระเจ้าสุทโธทนะได้มอบพระ
สิทธัตถะได้พระนางเลี้ยงดู ต่อมาเมื่อพระเจ้าสุทโธทนะสวรรคตแล้ว พระนางได้ออกบวชเป็นภิกษุณีองค์แรก
ได้
รับยกย่องเป็นเอตทัคคะในทางรัตตัญญู (บวชนานรู้เหตุการณ์ก่อนใครๆ) ดู <i>ภิกษุณีสงฆ์<br />
<br />
</i><b><span class="vcb">มหาปทานสูตร</span></b>
สูตรแรกในคัมภีร์ทีฆนิกาย มหาวรรค พระสุตตันตปิฎกว่าด้วยเรื่องราวเกี่ยวกับพระพุทธเจ้า
๗ พระ
องค์ เฉพาะอย่างยิ่ง พระวิปัสสี ซึ่งเป็นองค์แรกในจำนวน ๗ นั้น<br />
<br />
<b><span class="vcb">มหาปเทส</span></b> ข้อสำหรับอ้างใหญ่,
หลักอ้างอิงสำหรับเทียบเคียง ๔ คือ
๑. สิ่งใดไม่ได้ทรงห้ามไว้ว่าไม่ควร แต่เข้ากับสิ่งเป็นอกัปปิยะ ขัดต่อสิ่งเป็นกัปปิยะ
สิ่งนั้นไม่ควร
๒. สิ่งใดไม่ได้ทรงห้ามไว้ว่าไม่ควร แต่เข้ากันกับสิ่งเป็นกัปปิยะ ขัดต่อสิ่งเป็นอกัปปิยะ
สิ่งนั้นควร
๓. สิ่งใดไม่ได้ทรงอนุญาตไว้ว่าควร แต่เข้ากันกับสิ่งเป็นอกัปปิยะ ขัดต่อสิ่งเป็นกัปปิยะ
สิ่งนั้นไม่ควร
๔. สิ่งใดไม่ได้ทรงอนุญาตไว้ว่าควร แต่เข้ากันกับสิ่งเป็นกัปปิยะ ขัดต่อสิ่งเป็นอกัปปิยะ
สิ่งนั้นควร<br />
<br />
<b><span class="vcb">มหาปรันตปะ* </span></b>นามหนึ่งที่บางท่านถือมาว่าอยู่ในรายชื่ออสีติมหาสาวก
แต่ไม่ปรากฏว่ามีชาติภูมิเป็นมาอย่างไร 
บางทีจะเกิดจากความสับสนกับพระนามพระราชบิดาของพระเจ้าอุเทน (ที่ถูก คือ ปุณณ
สุนาปรันตะ)<br />
<br />
<b><span class="vcb">มหาปรินิพพานสูตร</span></b>
สูตรที่ ๓ ในคัมภีร์ทีฆนิกาย มหาวรรค พระสุตตันตปิฎก ว่าด้วยเหตุการณ์ใกล้พุทธปริ-
นิพพาน จนถึงโทณพราหมณ์แจกพระบรมสารีริกธาตุเสร็จ<br />
<br />
<b><span class="vcb">มหาปวารณา</span></b> ดู <i>ปวารณา<br />
<br />
</i><b><span class="vcb">มหาปันถกะ</span></b>
พระมหาสาวกองค์หนึ่งเป็นบุตรของธิดาเศรษฐี กรุงราชคฤห์ไปวัดกับเศรษฐีผู้เป็นตา
ได้ฟังเทศนา
ของพระศาสดาอยู่เสมอ จิตก็น้อมไปทางบรรพชา จึงบวชเป็นสามเณรตั้งแต่ยังเด็ก
เมื่ออายุครบ ก็อุปสมบทต่อมา
ได้สำเร็จพระอรหัต พระศาสดาทรงยกย่องว่าเป็นเอตทัคคะทางด้านเป็นผู้ฉลาดในปัญญาวิวัฏฏ์
เพราะท่านชำนาญ
ในอรูปาวจรฌานและเชี่ยวชาญทางด้านวิปัสสนา ท่านเคยรับหน้าที่เป็นภัตตุทเทสก์
คือ ผู้จัดแจกอาหารของสงฆ์
ด้วย, ท่านเป็นพี่ชายของพระจุลลปันถกะ หรือจูฬบันถก<br />
<br />
<b><span class="vcb">มหาปุริสลักษณะ</span></b>
ดู <i>มหาบุรุษลักษณะ<br />
<br />
</i><b><span class="vcb">มหาปุริสวิตก</span></b>
ธรรมที่พระมหาบุรุษตรึก, ความนึกคิดของพระโพธิสัตว์<br />
<br />
<b><span class="vcb">มหาปุริสอาการ</span></b>
อาการของพระมหาบุรุษ, ท่าทางของบุรุษผู้ยิ่งใหญ่<br />
<br />
<b><span class="vcb">มหาโพธิ</span></b> ต้นโพธิเป็นที่พระพุทธเจ้าตรัสรู้
เรียกกันสั้นๆ ว่า โพธิ์ตรัสรู้ ดู <i>โพธิ์</i><br />
<br />
<b><span class="vcb">มหาภารตะ</span></b> ชื่อบทประพันธ์มหากาพย์
เรื่องใหญ่เรื่องหนึ่งของอินเดีย แสดงเรื่องสงคราม ระหว่างกษัตริย์เผ่า
ปาณฑพกับกษัตริย์เผ่าโกรพ เพื่อแย่งความเป็นใหญ่ ในหัสตินาปุระ นครหลวงของกษัตริย์จันทรวงศ์
เผ่าโกรพ<br />
<br />
<b><span class="vcb">มหาภิกเนษกรมณ์</span></b>
การเสด็จออกเพื่อคุณอันยิ่งใหญ่, การเสด็จออกบวชของพระพุทธเจ้า<br />
<br />
<b><span class="vcb">มหาภูต</span></b> ธาตุทั้ง
๔ คือ ดิน น้ำ ไฟ ลม ดู <i>มหาภูตรูป<br />
<br />
</i><b><span class="vcb">มหาภูตรูป</span></b>
รูปใหญ่, รูปต้นเดิม คือ <i>ธาตุ</i> <i>๔ </i>ได้แก่ ปฐวี อาโป เตโช และวาโย
ดู <i>ธาตุ ๔<br />
<br />
</i><b><span class="vcb">มหาโมคคัลลานะ</span></b>
ชื่อพระอัครสาวกเบื้องซ้ายของพระพุทธเจ้า เกิดที่หมู่บ้านโกลิตคาม ไม่ไกลจากเมืองราชคฤห์
เป็นบุตรของพราหมณ์นายบ้านแห่งนั้น มารดาชื่อนางโมคคัลลี พราหมณี เดิมเรียกชื่อว่าโกลิตะ
ตามชื่อหมู่บ้านซึ่ง
บิดาของตนเป็นใหญ่ ต่อมาเรียก โมคคัลลานะ เพราะเป็นบุตรของนางพราหมณีโมคคัลลี
หรือโมคคัลลานีนั้น ได้
เป็นสหายกับอุปติสสะ (คือพระสารีบุตร) มาแต่เด็ก ต่อมาทั้งสองได้ออกบวชเป็นปริพาชกอยู่ในสำนักของสญชัย
ปริพาชก จนกระทั่งอุปติสสะได้พบพระอัสสชิ สหายทั้งสองจึงได้มาเฝ้าพระพุทธเจ้าบวชในพระธรรมวินัย
เมื่อบวชแล้วถึงวันที่ ๗ โกลิตะ ซึ่งบัดนี้เรียกว่ามหาโมคคัลลานะก็ได้บรรลุอรหัตตผล
ท่านได้รับยกย่องเป็นเอตทัคคะ
ในทางมีฤทธิ์มาก ในตอนปลายพุทธกาลท่านถูกพวกโจรซึ่งได้รับจ้างจากพวกเดียรถีย์
ลอบสังหารด้วยการทุบตีจน
ร่างแหลก พระพุทธเจ้าโปรดให้ก่อสถูปบรรจุอัฐิธาตุของท่านไว้ใกล้ซุ้มประตูวัดเวฬุวัน
ในเขตเมืองราชคฤห์, ชื่อของท่านนิยมเรียกกันง่ายๆ ว่า พระโมคคัลลาน์<br />
<br />
<b><span class="vcb">มหายาน</span></b> ยานใหญ่,
ชื่อเรียกพระพุทธศาสนา นิกายที่มีผู้นับถือมากในประเทศฝ่ายเหนือของทวีปอาเซีย
เช่น จีน 
เกาหลี ญี่ปุ่น ทิเบต และมองโกเลีย บางทีเรียก อุตรนิกาย (นิกายฝ่ายเหนือ)
บ้าง อาจารยวาท (ลัทธิของอาจารย์) 
บ้าง เป็นคู่กับนิกายฝ่ายใต้ (ทักษิณนิกาย) คือ <i>เถรวาท</i> ที่ฝ่ายมหายานเรียกว่า
<i>หีนยาน</i> อย่างที่นับถืออยู่ในประเทศ
ไทยและลังกา เป็นต้น<br />
<br />
<b><span class="vcb">มหาวงส์</span></b> ชื่อหนังสือพงศาวดารลังกาเรื่องใหญ่
แต่งขึ้นในสมัยอรรถกถาพรรณนาความเป็นมาของพระพุทธศาสนา
และชาติลังกา ตั้งแต่เริ่มตั้งวงศ์กษัตริย์สิงหล ในตอนพุทธปรินิพพาน จนถึงประมาณ
พ.ศ. ๙๐๔ ประวัติต่อจากนั้น
มีคัมภีร์ชื่อ จูฬวงส์พรรณนาต่อไป<br />
<br />
<b><span class="vcb">มหาวรรค</span></b> ชื่อคัมภีร์อันเป็นหมวดที่
๓ ใน ๕ หมวด แห่งพระวินัยปิฎก คือ อาทิกัมม์ ปาจิตตีย์ มหาวรรค จุลวรรค 
บริวาร, มหาวรรค มี ๑๐ ขันธกะ (หมวด ตอน หรือ บท) คือ <i>๑. มหาขันธกะ</i>
(ว่าด้วยการบรรพชาอุปสมบทเริ่มแต่
เหตุการณ์หลังตรัสรู้ใหม่ ๆ และการประดิษฐานพระศาสนา) <i>๒. อุโปสถขันธกะ</i>
(ว่าด้วยอุโบสถและสีมา) <i>๓. วัส-
สูปนายิกขันธกะ</i> (ว่าด้วยการเข้าพรรษา) <i>๔. ปวารณาขันธกะ</i> (ว่าด้วยปวารณา)
<i>๕. จัมมขันธกะ</i> (ว่าด้วยเครื่องหนัง 
เช่น รองเท้าและเครื่องลาด) <i>๖. เภสัชชขันธกะ</i> (ว่าด้วยเรื่องยาตลอดจนเรื่องกัปปิยะ
อกัปปิยะ และกาลิกทั้ง ๔)
<i>๗.กฐินขันธกะ</i> (ว่าด้วยกฐิน) <i>๘. จีวรขันธกะ</i> (ว่าด้วยเรื่องจีวร)
<i>๙. จัมเปยยขันธกะ</i> (ว่าด้วยข้อควรทราบบางอย่าง
เกี่ยวกับนิคหกรรมต่าง ๆ) <i>๑๐. โกสัมพิกขันธกะ </i>(ว่าด้วยเรื่องภิกษุชาวเมืองโกสัมพีวิวาทกันและสังฆสามัคคี)
ดู 
<i>ไตรปิฎก<br />
<br />
</i><b><span class="vcb">มหาวัน</span></b> <b>1.</b>
ป่าใหญ่ใกล้นครกบิลพัสดุ์ที่พระพุทธเจ้าเคยไปทรงพักผ่อนระหว่างประทับอยู่ที่นิโครธาราม
<b>2.</b> ป่า
ใหญ่ใกล้เมืองเวสาลี ณ ที่นี้พระศาสดาทรงอนุญาตให้มีภิกษุณีขึ้นเป็นครั้งแรก
โดยประทานอนุญาตให้พระมหา
ปชาบดีบวชเป็นภิกษุณี ด้วยวิธีรับครุธรรม ๘ ประการ<br />
<br />
<b><span class="vcb">มหาวิกัฏ</span></b> ยา ๔
อย่าง คือ มูตร คูถ เถ้า ดิน ภิกษุอาพาธฉันได้โดยไม่ต้องรับประเคน คือไม่ต้องอาบัติเพราะขาดประเคน<br />
<br />
<b><span class="vcb">มหาวิโลกนะ</span></b>
“การตรวจดูอันยิ่งใหญ่”, ข้อตรวจสอบพิจารณาที่สำคัญ หมายถึงสิ่งที่พระโพธิสัตว์ทรงพิจารณา
ตรวจดูก่อนจะตัดสินพระทัยประทานปฏิญาณรับอาราธนาของเทพยดาทั้งหลายว่าจะจุติจากดุสิตเทวโลกไปบังเกิด
ในพระชาติสุดท้ายที่จะตรัสรู้เป็นพระพุทธเจ้า มี ๕ อย่าง (นิยมเรียกว่า <i>ปัญจมหาวิโลกนะ</i>)
คือ <b>๑. กาล </b>คือ อายุกาล
ของมนุษย์จะต้องอยู่ระหว่าง ๑๐๐ ถึง ๑ แสนปี (ไม่สั้นกว่าร้อยปี ไม่ยาวเกินแสนปี)
<b>๒. ทีปะ </b>คือทวีปจะอุบัติแต่ใน
ชมพูทวีป <b>๓. เทสะ </b>คือประเทศ หมายถึงถิ่นแดน จะอุบัติในมัธยมประเทศ
และทรงกำหนดเมืองกบิลพัสดุ์เป็นที่พึง
บังเกิด ๔. กุละ คือตระกูล จะอุบัติเฉพาะในขัตติยสกุลหรือในพราหมณสกุล และทรงกำหนดว่าเวลานั้นโลกสมมติว่า
ตระกูลกษัตริย์ประเสริฐกว่าตระกูลพราหมณ์ จึงจะอุบัติในตระกูลกษัตริย์ โดยทรงเลือกพระเจ้าสุทโธทนะเป็น
พุทธบิดา <b>๕. ชเนตติอายุปริจเฉท </b>คือมารดา และกำหนดอายุของมารดา มารดาจะต้องมีศีลห้าบริสุทธิ์
ไม่โลเลใน
บุรุษ ไม่เป็นนักดื่มสุรา ได้บำเพ็ญบารมีมาตลอดแสนกัลป์ ทรงกำหนดได้พระนางมหามายา
และทรงทราบว่าพระ
นางจะมีพระชนม์อยู่เกิน ๑๐ เดือนไปได้ ๗ วัน (สรุปตามแนวอรรถกถาชาดก)<br />
<br />
<b><span class="vcb">มหาวิหาร</span></b> ชื่อวัดสำคัญวัดหนึ่ง
เป็นศูนย์กลางการศึกษาพระพุทธศาสนาในประเทศลังกาสมัยอดีต เคยเป็นที่พำนัก
ของพระพุทธโฆษาจารย์ชาวชมพูทวีป เมื่อครั้งท่านมาแปลคัมภีร์สิงหฬเป็นมคธ<br />
<br />
<b><span class="vcb">มหาศาล</span></b> ผู้มั่งคั่ง,
ผู้มั่งมี, ยิ่งใหญ่<br />
<br />
<b><span class="vcb">มหาศาลนคร</span></b> ชื่อถิ่นที่กั้นอาณาเขตด้านตะวันออกของมัชฌิมชนบท<br />
<br />
<b><span class="vcb">มหาสติปัฏฐานสูตร</span></b>
ชื่อสูตรที่ ๙ แห่งทีฆนิกาย มหาวรรค พระสุตตันตปิฎกว่าด้วย<i>สติปัฏฐาน ๔<br />
<br />
</i><b><span class="vcb">มหาสมณะ</span></b> พระนามหนึ่งสำหรับเรียกสมเด็จพระสัมมาสัมพุทธเจ้า<br />
<br />
<b><span class="vcb">มหาสังคาม</span></b> ชื่อตอนหนึ่งในคัมภีร์บริวาร
พระวินัยปิฎก<br />
<br />
<b><span class="vcb">มหาสัจจกสูตร</span></b> สูตรที่
๓๖ ในคัมภีร์มัชฌิมนิกาย มูลปัณณาสก์ พระสุตตันตปิฎก ว่าด้วยการอบรมกาย อบรมจิต
และมีเรื่องราวในพุทธประวัติตอนแสวงหาโมกขธรรมคือ ตอนตรัสรู้รวมอยู่ด้วย<br />
<br />
<b><span class="vcb">มหาสัตว์</span></b> “สัตว์ผู้มีคุณความดีอันยิ่งใหญ่”
หมายถึงพระโพธิสัตว์<b>มหาสาล</b> ดู <i>มหาศาล<br />
<br />
</i><b><span class="vcb">มหาสาวก </span></b>สาวกผู้ใหญ่,
สาวกชั้นหัวหน้า เรียนกันมาว่าปี ๘๐ องค์ ดู <i>อสีติมหาสาวก<br />
<br />
</i><b><span class="vcb">มหาสีมา</span></b> สีมาใหญ่ผูกทั่ววัด
มีขัณฑสีมาซ้อนภายในอีกชั้นหนึ่งโดยมีสีมันตริกคั่น<br />
<br />
<b><span class="vcb">มหาสุทธันตปริวาส</span></b>
สุทธันตปริวาสที่ภิกษุผู้ต้องอาบัติสังฆาทิเสสหลายคราวด้วยกันจนจำจำนวนอาบัติและจำนวน
วันที่ปิดไม่ได้เลย อยู่ปริวาสจนกว่าจะเห็นว่าบริสุทธิ์ โดยกะเอาตั้งแต่บวชมาถึงเวลาใดยังไม่เคยต้องสังฆาทิเสส
เป็นช่วงแรก แล้วถอยหลังจากปัจจุบันไปจนตลอดเวลาที่ไม่ได้ต้องอีกช่วงหนึ่ง
กำหนดเอาระหว่างช่วงทั้งสองนี้<br />
<br />
<b><span class="vcb">มหาสุทัศน์</span></b> พระเจ้าจักรพรรดิผู้ครองราชสมบัติอยู่ที่กุสาวดีราชธานีในอดีตกาล
ก่อนพุทธกาลช้านาน เมืองกุสาวดี
นี้ในสมัยพุทธกาลมีชื่อว่าเมืองกุสินารา, เรื่องมาในมหาสุทัสสนสูตรแห่งคัมภีร์ทีฆนิกาย
มหาวรรค พระสุตตันตปิฎก<br />
<br />
<b><span class="vcb">มหาสุบิน</span></b> ความฝันอันยิ่งใหญ่,
ความฝันครั้งสำคัญ หมายถึงความฝัน ๕ เรื่อง (<i>ปัญจมหาสุบิน</i>) ของพระโพธิสัตว์
ก่อนจะได้ตรัสรู้เป็นพระอรหันตสัมมาสัมพุทธเจ้า (พระอรรถกถาจารย์ระบุว่าทรงพระสุบินในคืนก่อนตรัสรู้
คือ 
ขึ้น ๑๕ ค่ำ เดือน ๖) ดังตรัสไว้ในคัมภีร์อังคุตตรนิกาย ปัญจกนิบาต พระสุตตันตปิฎก
ใจความว่า ๑. เสด็จบรรทม
โดยมีมหาปฐพีนี้เป็นพระแท่นไสยาสน์ ขุนเขาหิมวันต์เป็นเขนย พระหัตถ์ซ้ายเหยียดหยั่งลงในมหาสมุทรด้านบูรพ
ทิศ พระหัตถ์ขวาเหยียดหยั่งลงในมหาสมุทรด้านปัจฉิมทิศ พระบาททั้งสองเหยียดหยั่งลงในมหาสมุทรด้านทักษิณ
(ข้อนี้เป็นบุพพนิมิตหมายถึง การได้ตรัสรู้สัมมาสัมโพธิญาณอันไม่มีสิ่งใดยิ่งใหญ่กว่า)
๒. มีหญ้าคางอกขึ้นจาก
นาภีของพระองค์สูงขึ้นจดท้องฟ้า (หมายถึงการที่ได้ตรัสรู้อารยอัษฎางคิกมรรคแล้วทรงประกาศออกไปถึงมวล
มนุษย์และหมู่เทพ) ๓. หมู่หนอนตัวขาวศีรษะดำพากันไต่ขึ้นมาจากพระบาทคลุมเต็มถึงชานุมณฑล
(หมายถึงการ
ที่คนนุ่งขาวชาวคฤหัสถ์มากมายพากันถึงตถาคตเป็นสรณะตลอดชีวิต) ๔. นกทั้งหลายสี่จำพวกมีสีต่างๆ
กันบินมา
แต่ทิศทั้งสี่ แล้วมาหมอบจับที่เบื้องพระบาท กลับกลายเป็นสีขาวไปหมดสิ้น (หมายถึงการที่ชนทั้งสี่วรรณะมาออก
บวชรวมกันในพระธรรมวินัย และได้ประจักษ์แจ้งวิมุตติธรรม) ๕. เสด็จดำเนินไปมาบนภูเขาคูถลูกใหญ่
แต่ไม่
ทรงแปดเปื้อนด้วยคูถ (หมายถึงการทรงเจริญลาภในปัจจัยสี่พรั่งพร้อม แต่ไม่ทรงลุ่มหลงติดพัน
ทรงบริโภคด้วย
พระปัญญาที่ดำรงจิตปลอดโปร่งเป็นอิสระ)<br />
<br />
<b><span class="vcb">มหาอุทายี</span></b>
พระเถระผู้ใหญ่องค์หนึ่งเป็นบุตรพราหมณ์ในเมืองกบิลพัสดุ์ เกิดความเลื่อมใสในพระพุทธเจ้าเมื่อคราว
ที่พระองค์เสด็จไปโปรดพระญาติ จึงออกบวชและได้สำเร็จอรหัตตผล ท่านเป็นพระธรรมกถึกองค์หนึ่ง
มีเรื่องเกี่ยวกับ
การที่ท่านแสดงธรรมบ้าง สนทนาธรรมบ้าง ปรากฏในพระไตรปิฎกหลายแห่ง คราวหนึ่งพระอานนท์เห็นท่านนั่ง
แสดงธรรมอยู่ มีคฤหัสถ์ล้อมฟังอยู่เป็นชุมนุมใหญ่ จึงได้กราบทูลเล่าถวายพระพุทธเจ้าเป็นข้อปรารภให้พระองค์
ทรงแสดง <i>ธรรมเทศธรรม </i>หรือ<i>องค์คุณของธรรมกถึก ๕</i> ประการคือ ๑.
แสดงธรรมไปโดยลำดับ ไม่ตัดลัดให้ขาด
ความ ๒. อ้างเหตุผลให้ผู้ฟังเข้าใจ ๓. มีจิตเมตตาปรารถนาให้เป็นประโยชน์แก่ผู้ฟัง
๔. ไม่แสดงธรรมเพราะเห็น
แก่ลาภ ๕. ไม่แสดงธรรมกระทบตนและผู้อื่น<br />
<br />
<b><span class="vcb">มหินทเถระ</span></b> พระเถระองค์หนึ่งเป็นราชโอรสของพระเจ้าอโศกมหาราชและเป็นผู้นำพระพุทธศาสนาไป
ประดิษฐานที่เกาะลังกา<br />
<br />
<b><span class="vcb">มหี</span></b> ชื่อแม่น้ำสายหนึ่งในแม่น้ำใหญ่
๕ สาย ที่เรียกว่าปัญจมหานทีของอินเดีย (คงคา ยมุนา อจิรวดี สรภู มหี)<br />
<br />
<b><span class="vcb">มเหสี</span></b> <b>1.</b>
ผู้แสวงหาคุณอันยิ่งใหญ่, ฤษีใหญ่, พระพุทธเจ้า <b>2.</b> ชายาของพระเจ้าแผ่นดิน<br />
<br />
<b><span class="vcb">มักขะ</span></b> ลบหลู่คุณท่าน,
หลู่ความดีของผู้อื่น (ข้อ ๕ ในอุปกิเลส ๑๖)<br />
<br />
<b><span class="vcb">มักน้อย</span></b> พอใจด้วยของเพียงน้อยที่สุดเท่าที่จำเป็น
(อัปปิจฉะ)<br />
<br />
<b><span class="vcb">มักมาก</span></b> โลภ, อยากได้มากๆ<br />
<br />
<b><span class="vcb">มักใหญ่</span></b> อยากเป็นใหญ่เป็นโต
เกินคุณธรรมและความสามารถของตน<br />
<br />
<b><span class="vcb">มัคคญาณ</span></b> ญาณในอริยมรรค,
ปัญญาสูงสุดที่กำจัดกิเลสเป็นเหตุให้บรรลุความเป็นอริยบุคคลชั้นหนึ่งๆ, ดู
<i>ญาณ ๑๖<br />
<br />
</i><b><span class="vcb">มัคคามัคคญาณทัสสนวิสุทธิ </span></b>ความหมดจดแห่งญาณเป็นเครื่องเห็นว่าทางหรือมิใช่ทาง
(ข้อ ๕ ในวิสุทธิ ๗)<br />
<br />
<b><span class="vcb">มังคลัตถทีปนี</span></b>
ชื่อคัมภีร์อธิบายมงคล ๓๘ ประการ ในมงคลสูตร พระสิริมังคลาจารย์แห่งลานนาไทย
รจนาขึ้นที่
เมืองเชียงใหม่ เมื่อ พ.ศ. ๒๐๖๗ โดยรวบรวมคำอธิบายจากอรรถกถา ฎีกา อนุฎีกาต่าง
ๆ เป็นอันมาก พร้อมทั้งคำ
บรรยายของท่านเอง<br />
<br />
<b><span class="vcb">มังสะ</span></b> เนื้อ, ชิ้นเนื้อ<br />
<br />
<b><span class="vcb">มังสจักขุ</span></b> จักษุคือดวงตา
เป็นคุณพิเศษของพระพุทธเจ้า คือ มีพระเนตรที่งาม แจ่มใส ไว และเห็นได้ชัดเจน
แม้ใน
ระยะไกล (ข้อ ๑ ในจักขุ ๕)<br />
<br />
<b><span class="vcb">มังสวิรัติ </span></b>การงดเว้นกินเนื้อสัตว์
(เป็นคำบัญญัติภายหลัง)<br />
<br />
<b><span class="vcb">มัจจุ, มัจจุราช</span></b>
ความตาย<br />
<br />
<b><span class="vcb">มัจจุมาร</span></b> ความตายเป็นมาร
เพราะตัดโอกาสที่จะทำความดีเสียทั้งหมด (ข้อ ๕ ในมาร ๕)<br />
<br />
<b><span class="vcb">มัจฉะ </span></b>ชื่อแคว้นหนึ่งใน
๑๖ แคว้นใหญ่แห่งชมพูทวีปครั้งพุทธกาล อยู่ทิศใต้ของแคว้นสุรเสนะ นครหลวงชื่อ
วิราฎ
(บางแห่งว่าสาคละ แต่ความจริงสาคละเป็นเมืองหลวงของแคว้นมัททะ)<br />
<br />
<b><span class="vcb">มัจฉริยะ </span></b>ความตระหนี,
ความหวง (ข้อ ๔ ในมละ ๙), มัจฉริยะ ๕ คือ <i>๑. อาวาสมัจฉริยะ</i> ตระหนี่ที่อยู่
<i>๒. กุลมัจ-
ฉริยะ</i> ตระหนี่สกุล <i>๓. ลาภมัจฉริยะ</i> ตระหนี่ลาภ <i>๔. วัณณมัจฉริยะ</i>
ตระหนี่วรรณะ <i>๕. ธัมมมัจฉริยะ</i> ตระหนี่ธรรม<br />
<br />
<b><span class="vcb">มัชชะ</span></b> ของเมา,
น้ำที่ทำผู้ดื่มให้เมา หมายถึงสุราและเมรัย<br />
<br />
<b><span class="vcb">มัชฌันติกสมัย</span></b>
เวลาเที่ยงวัน<br />
<br />
<b><span class="vcb">มัชฌิมะ</span></b> ภิกษุผู้มีพรรษาครบ
๕ แล้ว แต่ยังไม่ถึง ๑๐ พรรษา (ต่ำกว่า ๕ เป็นนวกะ, ๑๐ พรรษาขึ้นไปเป็นเถระ)<br />
<br />
<b><span class="vcb">มัชฌิมชนบท, มัชฌิมประเทศ</span></b>
ประเทศที่ตั้งอยู่ในท่ามกลาง, ถิ่นกลางเป็นอาณาเขตที่กำหนดว่า มีความเจริญรุ่งเรือง
มีประชาชนหนาแน่นมีเศรษฐกิจดี เป็นศูนย์กลางแห่งการค้าขาย เป็นที่อยู่แห่งนักปราชญ์ผู้มีวิชาความรู้
เป็นที่รวม
ของการศึกษาเป็นต้น กำหนดเขต <i>ทิศบูรพา</i> ภายในนับแต่มหาศาลนครเข้ามา
<i>อาคเนย์</i> นับแต่แม่น้ำสัลลวตีเข้ามา 
<i>ทักษิณ</i> นับแต่เสตกัณณิกนิคมเข้ามา <i>ปัศจิม</i> นับแต่ถูนคามเข้ามา
<i>อุดร</i> นับแต่ภูเขาอุสีรธชะเข้ามา นอกจากนั้นไป
เป็น<i>ปัจจันตชนบท</i> หรือ ปัจจันตประเทศ<br />
<br />
<b><span class="vcb">มัชฌิมนิกาย</span></b>
นิกายที่สองแห่งพระสุตตันตปิฎก มีพระสูตรยาวปานกลาง ๑๕๒ สูตร<br />
<br />
<b><span class="vcb">มัชฌิมโพธิกาล</span></b>
ระยะเวลาบำเพ็ญพุทธกิจของพระพุทธเจ้าตอนกลางระหว่างปฐมโพธิกาลกับปัจฉิมโพธิกาลนับ
คร่าวๆ ตั้งแต่ประดิษฐานพระพุทธศาสนาในแคว้นมคธไปแล้ว ถึงปลงประชนมายุสังขาร<br />
<br />
<b><span class="vcb">มัชฌิมภาณกาจารย์</span></b>
อาจารย์ผู้สาธยายคัมภีร์มัชฌิมนิกาย คือ ผู้ได้ศึกษาทรงจำและชำนาญในมัชฌิมนิกาย<br />
<br />
<b><span class="vcb">มัชฌิมภูมิ</span></b> ขั้น
ชั้น หรือระดับพระมัชฌิมะ คือพระปูนกลาง, ระดับอายุคุณธรรม ความรู้ ที่นับว่าเป็นพระปูนกลาง
(ระหว่างพระนวกะ กับพระเถระ) คือ มีพรรษาเกิน ๕ แต่ยังไม่ครบ ๑๐ และมีความรู้พอรักษาตัวเป็นต้น<br />
<br />
<b><span class="vcb">มัชฌิมยาม</span></b> ยามกลาง,
ส่วนที่ ๒ ของราตรี เมื่อแบ่งคืนหนึ่งเป็น ๓ ส่วน,ระยะเที่ยงคืน<br />
<br />
<b><span class="vcb">มัชฌิมวัย</span></b> ตอนท่ามกลางอายุ,
วัยเมื่อเป็นผู้ใหญ่หรือกลางคน, วัยกลางคน ระหว่างปฐมวัยกับปัจฉิมวัย, ดู
<i>วัย<br />
<br />
</i><b><span class="vcb">มัชฌิมา</span></b> ท่ามกลาง,
กลาง<br />
<br />
<b><span class="vcb">มัชฌิมาปฏิปทา </span></b>ทางสายกลาง,
ข้อปฏิบัติเป็นกลางๆ ไม่หย่อนจนเกินไป และไม่ตึงจนเกินไป ไม่ข้องแวะที่สุด
๒ 
อย่างคือ กามสุขัลลิกานุโยค และ อัตตกิลมถานุโยค, ทางแห่งปัญญา (เริ่มด้วยปัญญา,
ดำเนินด้วยปัญญา นำไปสู่
ปัญญา) อันพอดีที่จะให้ถึงจุดหมาย คือ ความดับกิเลสและความทุกข์ หรือความหลุดพ้นเป็นอิสระสิ้นเชิง
ได้แก่
<i>มรรคมีองค์ ๘</i> มีสัมมาทิฏฐิ เป็นต้น สัมมาสมาธิเป็นที่สุด<br />
<br />
<b><span class="vcb">มัตตัญญุตา</span></b>
ความเป็นผู้รู้จักประมาณ คือความพอเหมาะพอดี เช่น รู้จักประมาณในการแสวงหา
รู้จักประมาณใน
การใช้จ่ายพอเหมาะพอควร เป็นต้น ดู <i>สัปปุริสธรรม<br />
<br />
</i><b><span class="vcb">มัตถลุงค์</span></b>
มันสมอง<br />
<br />
<b><span class="vcb">มัททกุจฉิมิคทายวัน</span></b>
ป่าเป็นที่ให้อภัยแก่เนื้อ ชื่อมัททกุจฉิ อยู่ที่พระนครราชคฤห์ เป็นแห่งหนึ่งที่พระพุทธเจ้าเคยทำ
นิมิตต์โอภาสแก่พระอานนท์<br />
<br />
<b><span class="vcb">มัททวะ</span></b> ความอ่อนโยน,
ความนุ่มนวล, ความละมุนละไม (ข้อ ๕ ในราชธรรม ๑๐)<br />
<br />
<b><span class="vcb">มัธยม</span></b> มีในทางกลาง;
ระดับกลาง; เที่ยงวัน หมายถึงเวลาเที่ยงที่ปรากฏตามเงาแตด ถ้าเป็นเวลาที่คิดเฉลี่ยกันแล้ว
เรียกว่า<i> สมผุส<br />
<br />
</i><b><span class="vcb">มัธยมชนบท</span></b>
เมืองในท่ามกลางชมพูทวีป ดู <i>มัชฌิมชนบท<br />
<br />
</i><b><span class="vcb">มัธยมประเทศ</span></b>
ดู <i>มัชฌิมชนบท<br />
<br />
</i><b><span class="vcb">มันตานี</span></b> นางพราหมณีผู้เป็นมารดาของปุณณมาณพ<br />
<br />
<b><span class="vcb">มันตานีบุตร</span></b> บุตรของนางมันตานี
หมายถึงพระปุณณมันตานีบุตร<br />
<br />
<b><span class="vcb">มัลละ</span></b> ชื่อแคว้นหนึ่งบรรดา
๑๖ แคว้นใหญ่แห่งชมพูทวีปครั้งพุทธกาล ปกครองแบบสามัคคีธรรม โดยมีพวกมัลล-
กษัตริย์เป็นผู้ปกครอง นครหลวงเดิมชื่อกุสาวดี แต่ภายหลังแยกเป็นกุสินารา
กับ ปาวา<br />
<br />
<b><span class="vcb">มัลลกษัตริย์</span></b> คณะกษัตริย์ผู้ปกครองแคว้นมัลละ
แบ่งเป็น ๒ พวก คณะหนึ่งปกครองที่นครกุสินารา อีกคณะหนึ่ง
ปกครองที่นครปาวา<br />
<br />
<b><span class="vcb">มัลลชนบท</span></b> แคว้น
<i>มัลละ<br />
<br />
</i><b><span class="vcb">มัลลปาโมกข์</span></b>
มัลลกษัตริย์ชั้นหัวหน้า<br />
<br />
<b><span class="vcb">มัสสุ</span></b> หนวด<br />
<br />
<b><span class="vcb">มาคสิรมาส</span></b> เดือน
๑, เดือนอ้าย<br />
<br />
<b><span class="vcb">มาฆบูชา</span></b>การบูชาใหญ่ในวันเพ็ญ
เดือน ๓ ในโอกาสคล้ายวันประชุมใหญ่แห่งพระสาวก ซึ่งเรียกว่า <i>จาตุรงค-
สันนิบาต</i> ณ พระเวฬุวันหลังจากพระพุทธเจ้าตรัสรู้แล้ว ๙ เดือน ที่พระองค์ทรงแสดง<i>
โอวาทปาฏิโมกข์</i> (การ<i>ปลง
พระชนมานุสังขาร</i> ก็ตรงในวันนี้)<br />
<br />
<b><span class="vcb">มาฆมาส</span></b> เดือน ๓<br />
<br />
<b><span class="vcb">มาณพ</span></b> ชายหนุ่ม,
ชายรุ่น, คนรุ่นหนุ่ม (มักใช้แก่ชายหนุ่มในวรรณะพราหมณ์)<br />
<br />
<b><span class="vcb">มาตรา </span></b>กิริยากำหนดประมาณ,
เครื่องวัดต่างๆ เช่น วัดขนาด จำนวน เวลาระยะทางเป็นต้น, มาตราที่ควรรู้ดังนี้<br />
<br />
มาตราเวลา
๑๕ หรือ ๑๔ วัน เป็น ๑ ปักษ์
๒ ปักษ์ เป็น ๑ เดือน
๔ เดือน เป็น ๑ ฤดู
๓ ฤดู เป็น ๑ ปี
(๑๔ วัน คือ ข้างแรมเดือนขาด, ๑๒ เดือนตั้งแต่เดือนอ้ายมีชื่อดังนี้: มาคสิร,
ปุสส, มาฆ, ผัคคุณ, จิตต, เวสาข, เชฏฐ, 
อาสาฬห, สาวน, ภัททปท หรือโปฏฐปท, อัสสยุชหรือปฐมกัตติก, กัตติก; พึงเติม
มาสต่อท้ายทุกคำเช่นมาฆมาส; 
ฤดู ๓ คือ <i>เหมันต</i> ฤดูหนาว เริ่มเดือนมาคสิระ ของเราเป็นแรม ๑ ค่ำ เดือน
๑๒, <i>คิมห </i>ฤดูร้อน เริ่มเดือนจิตตะ ของ
เราเป็นแรม ๑ ค่ำ เดือน ๔, <i>วัสสาน</i> ฤดูฝน เริ่มเดือนสาวนะ ของเราเป็นแรม
๑ ค่ำเดือน ๘)<br />
<br />
มาตราวัด
๗ เล็ดข้าว เป็น ๑ นิ้ว
๑๒ นิ้ว เป็น ๑ คืบ
๒ คืบ เป็น ๑ ศอก
๔ ศอก เป็น ๑ วา
๒๕ วา เป็น ๑ อุสภะ
๘๐ อุสภะ เป็น ๑ คาวุต
๔ คาวุต เป็น ๑ โยชน์
หรือ
๔ ศอก เป็น ๑ ธนู
๕๐๐ ธนู เป็น ๑ โกสะ
๔ โกสะ เป็น ๑ คาวุต
๔ คาวุต เป็น ๑ โยชน์<br />
<br />
มาตราตวง
๔ มุฏฐิ (กำมือ) เป็น ๑ กุฑวะ (ฟายมือ)
๒ กุฑวะ เป็น ๑ ปัตถะ (กอบ)
๒ ปัตถะ เป็น ๑ นาฬี (ทะนาน)
๔ นาฬี เป็น ๑ อาฬหก<br />
<br />
มาตรารูปิยะ
๕ มาสก เป็น ๑ บาท
๔ บาท เป็น ๑ กหาปณะ<br />
<br />
<b><span class="vcb">มาตาปิตุอุปัฏฐาน</span></b>
การบำรุงมารดาบิดาให้มีความสุข (ข้อ ๓ ในสัปปุริสบัญญัติ ๓, ข้อ ๑๑ ในมงคล
๓๘)<br />
<br />
<b><span class="vcb">มาติกา</span> 1.</b> หัวข้อ
เช่น หัวข้อแห่งการเดาะกฐิน <b>2</b>. แม่บท เช่น ตัวสิกขาบท เรียกว่าเป็นมาติกา
เพราะจะต้องขยาย
ความต่อไป<br />
<br />
<b><span class="vcb">มาตุคาม</span></b> ผู้หญิง<br />
<br />
<b><span class="vcb">มาตุฆาต</span></b> ฆ่ามารดา
(ข้อ ๑ ในอนันตริยกรรม ๕)<br />
<br />
<b><span class="vcb">มาตุจฉา</span></b> พระน้านาง,
น้าผู้หญิง<br />
<br />
<b><span class="vcb">มานะ</span></b> ความถือตัว,
ความสำคัญตัวว่าเป็นนั่นเป็นนี่ (ข้อ ๕ ในอนุสัย ๗, ข้อ ๘ ในสังโยชน์ ๑๐,
ข้อ ๑๓ ในอุปกิเลส ๑๖)<br />
<br />
<b><span class="vcb">มานัต</span></b> ชื่อวุฏฐานวิธี
คือระเบียบปฏิบัติในการออกจากครุกาบัติ แปลว่า นับหมายถึงการนับราตรี ๖ ราตรี
คือภิกษุผู้
ต้องอาบัติสังฆาทิเสสแล้ว เมื่อจะปลดเปลื้องตนจากอาบัติ ตามธรรมเนียมแห่งอาบัติสังฆาทิเสส
จะต้องไปหาสงฆ์
จตุรวรรค ทำผ้าห่มเฉวียงป่าข้างหนึ่ง กราบภิกษุแก่กว่า นั่งกระหย่งประนมมือกล่าวคำขอมานัตตามอาบัติที่ต้อง
ภิกษุรูปหนึ่งสวดประกาศให้มานัตแล้ว ภิกษุรูปนั้นประพฤติมานัต ๖ ราตรี เป็นวุฏฐานวิธีเบื้องต้น
แห่งการออก
จากครุกาบัติ แล้วสงฆ์จึงสวดระงับอาบัตินั้น (แต่ถ้าปกปิดอาบัติไว้ ต้องอยู่<i>ปริวาส</i>ก่อนจึงประพฤติมานัตได้)<br />
<br />
<b><span class="vcb">มานัตตจาริกภิกษุ</span></b>
ภิกษุผู้ประพฤติมานัต<br />
<br />
<b><span class="vcb">มานัตตารหภิกษุ</span></b>
ภิกษุผู้ควรแก่มานัต คือ ภิกษุที่อยู่ปริวาสครบกำหนดแล้ว มีสิทธิขอมานัตกะสงฆ์
และสงฆ์จะให้
มานัตเพื่อประพฤติในลำดับต่อไป<br />
<br />
<b><span class="vcb">มายา</span></b> เจ้าหญิงแห่งเทวทหนคร
เป็นพระราชบุตรีของพระเจ้าอัญชนะเป็นพระมเหสีของพระเจ้าสุทโธทนะแห่ง
กรุงกบิลพัสดุ์ เป็นพระราชชนนีของเจ้าชายสิทธัตถะ เป็นพระพุทธมารดา เจ้าชายสิทธัตถะ
เป็นพุทธมารดา เจ้าชาย
สิทธัตถะประสูติได้ ๗ วัน พระนางก็สวรรคต, คำว่า “มายา” ในที่นี้ มิได้หมายความว่ามารยา
ที่แปลว่า เล่ห์เหลี่ยม 
หรือล่อลวง แต่หมายถึงความงามที่ทำให้ผู้ประสบงวยงงหลงใหล, นิยมเรียกว่า พระนางสิริมหามายา<br />
<br />
<b><span class="vcb">มายา</span></b> มารยา คือเจ้าเล่ห์
(ข้อ ๕ ในมละ ๙, ข้อ ๙ ในอุปกิเลส ๑๖)<br />
<br />
<b><span class="vcb">มาร</span></b> <b>1.</b>
สิ่งที่ฆ่าบุคคลให้ตายจากความดีหรือจากผลที่หมายอันประเสริฐ, ตัวการที่กำจัดหรือขัดขวางไม่ให้บรรลุ
ความดี มี ๕ คือ <i>๑. กิเลสมาร</i> มารคือกิเลส <i>๒. ขันธมาร</i> มารคือเบญจขันธ์
<i>๓. อภิสังขารมาร</i> มารคืออภิสังขารที่ปรุง
แต่งกรรม <i>๔. เทวปุตตมาร</i> มารคือเทพบุตร <i>๕.</i> <i>มัจจุมาร </i>มารคือความตาย<br />
<br />
<b>2.</b> พระยามารที่มีเรื่องราวปรากฏบ่อยๆ 
ในคัมภีร์ คอยมาแทรกแซงเหตุการณ์ต่างๆ ในพุทธประวัติ เช่น ยกพลเสนามาผจญพระมหาบุรุษในวันที่จะตรัสรู้
พระองค์ ชนะพระยามารได้ด้วยทรงนึกถึงบารมี ๑๐ คือ ทาน ศีล เนกขัมมะ ปัญญา
วิริยะ ขันติ สัจจะ อธิฏฐาน 
เมตตา อุเบกขา มารในกรณีเช่นนี้ บางทีท่านอธิบายออกชื่อว่าเป็น<i>วสวัตดีมาร</i>
ซึ่งครองแดนหนึ่งในสวรรค์ชั้นสูง
สุดแห่งระดับกามาวจรคือปรนิมมิตวสวัตดี เป็นผู้คอยขัดขวางเหนี่ยวรั้งบุคคลไว้มิให้ล่วงพ้นจากแดนกามซึ่งอยู่ใน
อำนาจครอบงำของตน อย่างไรก็ดี ผู้ศึกษาพึงพิจารณาเทียบจากมาร ๕ ในความหมายที่
1. ด้วย<br />
<br />
<b><span class="vcb">มารยา</span> </b>การแสร้งทำ,
เล่ห์เหลี่ยม, การล่อลวง, กิริยาที่แสดงอาการให้เขาเห็นผิดจากที่เป็นจริง<br />
<br />
<b><span class="vcb">มารยาท</span></b> กิริยา,
กิริยาวาจาที่ถือว่าเรียบร้อย<br />
<br />
<b><span class="vcb">มาลัย</span> </b>ดอกไม้ที่ร้อยเป็นพวง<br />
<br />
<b><span class="vcb">มาลา</span> </b>พวงดอกไม้,
ดอกไม้ทั่วไป, สร้อยคอ<br />
<br />
<b><span class="vcb">มาลี</span></b> ดอกไม้ทั่วไป,
ผู้แต่งด้วยพวงดอกไม้<br />
<br />
<b><span class="vcb">มาส</span></b> เดือน ดู <i>มาตรา,
เดือน<br />
<br />
</i><b><span class="vcb">มาสก</span></b> ชื่อมาตราเงินในครั้งโบราณ
ห้ามาสก เป็นหนึ่งบาท<br />
<br />
<b><span class="vcb">มิคจิรวัน</span></b> พระราชอุทยานของพระเจ้าโกรัพยะ
ผู้ครองแคว้นกุรุ<br />
<br />
<b><span class="vcb">มิจฉัตตะ</span></b> ความเป็นผิด,
ภาวะที่ผิดมี ๑๐ อย่าง คือ มิจฉาทิฏฐิ มิจฉาสังกัปปะ มิจฉาวาจา มิจฉากัมมันตะ
มิจฉา
อาชีวะ มิจฉาวายามะ มิจฉาสติ มิจฉาสมาธิ มิจฉาญาณ มิจฉาวิมุตติ<br />
<br />
<b><span class="vcb">มิจฉา</span></b> ผิด<br />
<br />
<b><span class="vcb">มิจฉากัมมันตะ</span></b>
ทำการผิดได้แก่กายทุจริต ๓ คือ <i>๑.</i> <i>ปาณาติบาต</i> ฆ่าสัตว์ <i>๒.</i>
<i>อทินนาทาน</i> ลักทรัพย์ <i>๓.</i> <i>กาเม-
สุมิจฉาจาร</i> ประพฤติผิดในกาม<br />
<br />
<b><span class="vcb">มิจฉาจริยา, มิจฉาจาร</span></b>
ความประพฤติผิด<br />
<br />
<b><span class="vcb">มิจฉาชีพ</span></b> การหาเลี้ยงชีพในทางผิด
ดู <i>มิจฉาอาชีวะ</i><br />
<br />
<b><span class="vcb">มิจฉาญาณ</span></b> รู้ผิด
เช่น ความรู้ในการคิดอุบายทำความชั่วให้สำเร็จ<br />
<br />
<b><span class="vcb">มิจฉาทิฏฐิ</span></b> เห็นผิด,
ความเห็นที่ผิดจากคลองธรรม เช่น เห็นว่าทำดีได้ชั่ว ทำชั่วได้ดี มารดาบิดาไม่มี
เป็นต้น และ
ความเห็นที่ไม่นำไปสู่ความพ้นทุกข์ (พจนานุกรม เขียน มิจฉาทิฐิ)<br />
<br />
<b><span class="vcb">มิจฉาวณิชชา</span></b> การค้าขายไม่ชอบธรรม,
การค้าขายที่ผิดศีลธรรม หมายถึงอกรณียวณิชชา (การค้าขายที่อุบาสกไม่
ควรทำ) ๕ อย่าง คือ <i>๑.</i> <i>สัตถวณิชชา</i> ค้าอาวุธ <i>๒.</i> <i>สัตตวณิชชา</i>
ค้ามนุษย์ <i>๓.</i> <i>มังสวณิชชา</i> ค้าสัตว์สำหรับฆ่าเป็น
อาหาร <i>๔. มัชชวณิชชา</i> ค้าของเมา <i>๕. วิสวณิชชา</i> ค้ายาพิษ<br />
<br />
<b><span class="vcb">มิจฉาวาจา</span></b> วาจาผิด,
เจรจาผิด ได้แก่ <i>๑.</i> <i>มุสาวาท</i> พูดปด <i>๒.</i> <i>ปิสุณาวาจา</i>
พูดส่อเสียด <i>๓.</i> <i>ผรุสวาจา</i> พูดคำหยาบ
<i>๔.</i> <i>สัมผัปปลาป</i> พูดเพ้อเจ้อ<br />
<br />
<b><span class="vcb">มิจฉาวายามะ</span></b> พยายามผิด
ได้แก่พยายามทำบาป พยายามทำอกุศลที่ยังไม่เกิดให้เกิดขึ้น เป็นต้น<br />
<br />
<b><span class="vcb">มิจฉาวิมุตติ</span></b> พ้นผิด
เช่น การระงับกิเลสบาปธรรมได้ชั่วคราว เพราะกลัวอำนาจพระเจ้าผู้สร้างโลก การระงับกิเลส
นั้นดี แต่การระงับเพราะกลัวอำนาจพระเจ้าสร้างโลกนั้นผิดทาง ไม่ทำให้พ้นทุกข์ได้จริง<br />
<br />
<b><span class="vcb">มิจฉาสติ</span></b> ระลึกผิด
ได้แก่ระลึกถึงการอันจะยั่วให้เกิดราคะ โทสะ โมหะ<br />
<br />
<b><span class="vcb">มิจฉาสมาธิ</span></b> ตั้งใจผิด
ได้แก่จดจ่อ ปักใจแน่วในกามราคะ ในพยาบาท เป็นต้น<br />
<br />
<b><span class="vcb">มิจฉาสังกัปปะ</span></b>
ดำริผิด ได้แก่ดำริแส่ไปในกาม ดำริพยาบาท ดำริเบียดเบียนเขา<br />
<br />
<b><span class="vcb">มิจฉาอาชีวะ</span></b> เลี้ยงชีพผิด
ได้แก่หาเลี้ยงชีพในทางทุจริตผิดวินัยหรือผิดศีลธรรม เช่น หลอกลวงเขา เป็นต้น<br />
<br />
<b><span class="vcb">มิตตปฏิรูป</span></b> คนเทียมมิตร,
มิตรเทียมไม่ใช่มิตรแท้ มี ๔ พวก ได้แก่ <i>๑.</i> <i>คนปอกลอก</i> มีลักษณะ
๔ คือ ๑. คิดเอาแต่ได้
ฝ่ายเดียว ๒. ยอมเสียน้อยโดยหวังจะเอาให้มาก ๓. ตัวมีภัย จึงมาช่วยทำกิจของเพื่อน
๔. คบเพื่อนเพราะเห็นแก่
ประโยชน์ของตัว <i>๒.</i> <i>คนดีแต่พูด</i> มีลักษณะ ๔ คือ ๑. ดีแต่ยกของหมดแล้วมาปราศรัย
๒. ดีแต่อ้างของยังไม่มีมา
ปราศรัย ๓. สงเคราะห์ด้วยสิ่งหาประโยชน์มิได้ ๔. เมื่อเพื่อนมีกิจ อ้างแต่เหตุขัดข้อง
<i>๓. คนหัวประจบ</i> มีลักษณะ 
๔ คือ ๑. จะทำชั่วก็เออออ ๒. จะทำดีก็เออออ ๓. ต่อหน้าสรรเสริญ ๔. ลับหลังนินทา
<i>๔. คนชวนฉิบหาย</i> มีลักษณะ 
๔ คือ ๑. คอยเป็นเพื่อนดื่มน้ำเมา ๒. คอยเป็นเพื่อนเที่ยวกลางคืน ๓. คอยเป็นเพื่อนเที่ยวดูการเล่น
๔. คอยเป็น
เพื่อนไปเล่นการพนัน<br />
<br />
<b><span class="vcb">มิตร</span></b> เพื่อน,
ผู้มีความเยื่อใยดี, ผู้มีน้ำใจเอื้อเฟื้อ แยกเป็นมิตรแท้ ๔ พวก มิตรเทียม
(มิตตปฏิรูป) ๔ พวก<br />
<br />
<b><span class="vcb">มิตรแท้</span></b> มิตรด้วยใจจริง
มี ๔ พวก ได้แก่ <i>๑. มิตรอุปการะ</i> มีลักษณะ ๔ คือ ๑. เพื่อนประมาท ช่วยรักษาเพื่อน
๒. 
เพื่อนประมาท ช่วยรักษาทรัพย์ของเพื่อน ๓. เมื่อมีภัย เป็นที่พึ่งพำนักได้
๔. มีกิจจำเป็น ช่วยออกทรัพย์ให้เกินกว่าที่
ออกปาก <i>๒. มิตรร่วมสุขร่วมทุกข์</i> มีลักษณะ ๔ คือ ๑. บอกความลับแก่เพื่อน
๒. ปิดความลับของเพื่อน ๓. มีภัย
อันตรายไม่ละทิ้ง ๔. แม้ชีวิตก็สละให้ได้ <i>๓. มิตรแนะประโยชน์</i> มีลักษณะ
๔ คือ ๑. จะทำชั่วเสียหายคอยห้าม
ปรามไว้ ๒. คอยแนะนำให้ตั้งอยู่ในความดี ๓. ให้ได้ฟังได้รู้สิ่งที่ไม่เคยได้รู้ได้ฟัง
๔. บอกทางสุขทางสวรรค์ให้ <i>๔. 
มิตรมีน้ำใจ</i> มีลักษณะ ๔ คือ ๑. เพื่อนมีทุกข์พลอยทุกข์ด้วย ๒. เพื่อนมีสุข
พลอยดีใจ ๓. เขาติเตียนเพื่อน ช่วยยับยั้ง
แก้ให้ ๔. เขาสรรเสริญเพื่อน ช่วยพูดเสริมสนับสนุน<br />
<br />
<b><span class="vcb">มิถิลา</span></b> ชื่อนครหลวงของแคว้นวิเทหะ<br />
<br />
<b><span class="vcb">มิทธะ</span></b> ความท้อแท้,
ความเชื่อมซึม, มาคู่กับถีนะ ในนิวรณ์ ๕ ดู <i>ถีนมิทธะ<br />
<br />
</i><b><span class="vcb">มิลักขะ</span></b> คนป่าเถื่อน,
คนดอย, คนที่ยังไม่เจริญ, พวกเจ้าถิ่นเดิมของชมพูทวีป มิใช่ชาวอริยกะ<br />
<br />
<b><span class="vcb">มิลินท์</span></b> มหากษัตริย์เชื้อชาติกรีก
แห่งสาคลประเทศในชมพูทวีป ผู้เป็นปราชญ์ยิ่งใหญ่ โต้วาทะชนะนักปราชญ์ทั้ง
หลายในสมัยนั้น จนในที่สุดได้โต้กับพระ<i>นาคเสน </i>ยอมเลื่อมใสหันมานับถือพระพุทธศาสนา
และเป็นองค์
อุปถัมภกสำคัญ พระนามภาษากรีกว่า พระเจ้าเมนานเดอร์ ครองราชย์ พ.ศ. ๔๒๓ สวรรคต
พ.ศ. ๔๕๓<br />
<br />
<b><span class="vcb">มิลินทปัญหา</span></b>
คัมภีร์สำคัญ บันทึกคำสนทนาตอบปัญหาธรรมระหว่างพระนาคเสนกับพระยามิลินท์<br />
<br />
<b><span class="vcb">มิสสกสโมธาน</span></b> การประมวลครุกาบัติระคนกัน,
เป็นชื่อปริวาสสำหรับภิกษุผู้ ปรารถนาจะออกจากอาบัติสังฆาทิ-
เสสต่างวัตถุกัน หมายความว่าต้องอาบัติสังฆาทิเสสหลายตัวต่างสิกขาบทกัน ซึ่งมีวันปิดเท่ากันบ้าง
ไม่เท่ากันบ้าง 
ภิกษุผู้ต้องอาบัติสังฆาทิเสสเหล่านั้น ขอปริวาสจากสงฆ์เพื่ออยู่กรรมชดใช้ทั้งหมด<br />
<br />
<b><span class="vcb">มุข</span></b> หัวหน้า, หัวข้อ,
ปาก, ทาง<br />
<br />
<b><span class="vcb">มุขปาฐ</span></b> คำออกจากปาก,
ข้อความที่ท่องจำกันมาด้วยปากเปล่า ไม่ได้เขียนไว้, ต่อปากกันมา (พจนานุกรมเขียน
มุขบาฐ)<br />
<br />
<b><span class="vcb">มุขปุญฉนะ</span></b> ผ้าเช็ดปาก<br />
<br />
<b><span class="vcb">มุจจลินท์</span></b> <b>1.</b>
ต้นจิก, ไม้จิก ตั้งอยู่ทิศตะวันออกเฉียงใต้ของต้นพระศรีมหาโพธิ พระพุทธเจ้าประทับนั่งเสวยวิมุตติ
สุขอยู่ใต้ต้นไม้นี้ ๗ วัน (สัปดาห์ที่ ๓ ตามพระวินัย, สัปดาห์ที่ ๖ ตามคัมภีร์ชาดก)
<b>2. </b>ชื่อพระยานาคที่เข้ามาเฝ้าพระ
พุทธเจ้า ขณะที่ประทับเสวยวิมุตติสุขอยู่ใต้ต้นจิก (มุจจลินท์) ฝนตกพรำเจือด้วยลมหนาวตลอด
๗ วัน พระยามุจจลิ
นทนาคราชจึงแผ่พังพานปกพระพุทธเจ้าเพื่อป้องกันฝนและลมมิให้ถูกต้องพระกาย
นี่เป็นมูลเหตุของการสร้าง
พระพุทธรูปนาคปรก<br />
<br />
<b><span class="vcb">มุจจิตุกัมยตาญาณ</span></b>
ดู <i>มุญจิตุกัมยตาญาณ<br />
<br />
</i><b><span class="vcb">มุจฉา</span></b> ลมจับ,
สลบ, สวิงสวาย<br />
<br />
<b><span class="vcb">มุญจิตุกัมยตาญาณ</span></b>
ญาณอันคำนึงด้วยใคร่จะพ้นไปเสีย, ความหยั่งรู้ที่ทำให้ต้องการจะพ้นไปเสีย
คือ ต้อง
การจะพ้นไปเสียจากสังขารที่เบื่อหน่ายแล้ว ด้วยนิพพิทานุปัสสนาญาณ (ข้อ ๖
ในวิปัสสนาญาณ ๙)<br />
<br />
<b><span class="vcb">มุฏฐิ</span></b> กำมือ ดู
<i>มาตรา<br />
<br />
</i><b><span class="vcb">มุตตะ</span></b> ดู <i>มูตร<br />
<br />
</i><b><span class="vcb">มุทิตา</span></b> ความพลอยยินดีเมื่อผู้อื่นได้ดี,
เห็นผู้อื่นอยู่ดีมีสุข ก็แช่มชื่นเบิกบานใจด้วย เห็นเขาประสบความสำเร็จเจริญ
ก้าวหน้ายิ่งขึ้นไป ก็พลอยยินดีบันเทิงใจ พร้อมที่จะส่งเสริมสนับสนุนไม่กีดกันริษยา;
ธรรมตรงข้ามคือ <i>อิสสา </i>(ข้อ 
๓ ในพรหมวิหาร ๔)<br />
<br />
<b><span class="vcb">มุนี</span></b> นักปราชญ์,
ผู้สละเรือนและทรัพย์ สมบัติแล้ว มีจิตใจตั้งมั่นเป็นอิสระไม่เกาะเกี่ยวติดพันในสิ่งทั้งหลาย
สงบ
เย็น ไม่ทะเยอทะยานฝันใฝ่ ไม่แส่พร่านหวั่นไหว มีปัญญาเป็นกำลังและมีสติรักษาตน,
พระสงฆ์หรือนักบวชที่เข้า
ถึงธรรมและดำเนินชีวิตอันบริสุทธิ์<br />
<br />
<b><span class="vcb">มุสา</span></b> เท็จ, ปด,
ไม่จริง<br />
<br />
<b><span class="vcb">มุสาวาท</span></b> พูดเท็จ,
พูดโกหก, พูดไม่จริง (ข้อ ๔ ในกรรมกิเลส ๔, ข้อ ๗ ในมละ ๙, ข้อ ๔ ในอกุศลกรรมบถ
๑๐)<br />
<br />
<b><span class="vcb">มุสาวาทวรรค</span></b> ตอนที่ว่าด้วยเรื่องพูดปดเป็นต้น
เป็นวรรคที่ ๑ แห่งปาจิตติยกัณฑ์ ในมหาวิภังค์ แห่งวินัยปิฎก<br />
<br />
<b><span class="vcb">มุสาวาทา เวรมณี</span></b>
เว้นจากการพูดเท็จ, เว้นจากการพูดโกหก, เว้นจากพูดไม่จริง (ข้อ ๔ ในศีล ๕
ศีล ๘ ศีล ๑๐ และ
กุศลกรรมบถ ๑๐)<br />
<br />
<b><span class="vcb">มูควัตร</span></b> ข้อปฏิบัติของผู้ใบ้,
ข้อปฏิบัติของผู้เป็นดังคนใบ้, การถือไม่พูดจากันเป็นวัตรของเดียรถีย์อย่างหนึ่ง
มีพุทธ
บัญญัติห้ามไว้มิให้ภิกษุถือ เพราะเป็นการเป็นอยู่อย่างปศุสัตว์<br />
<br />
<b><span class="vcb">มูตร</span></b> ปัสสาวะ,
น้ำเบา, เยี่ยว<br />
<br />
<b><span class="vcb">มูรธาภิเษก</span></b> พิธีหลั่งน้ำรดพระเศียรในงานราชาภิเษกหรือพระราชพิธีอื่น<br />
<br />
<b><span class="vcb">มูล</span></b> (ในคำว่า “อธิกรณ์อันภิกษุจะพึงยกขึ้นว่าได้นั้น
ต้องเป็นเรื่องมีมูล”) เค้า, ร่องรอย, ลักษณะอาการที่ส่อว่าน่าจะ
เป็นอย่างนั้น, เรื่องที่จัดว่ามีมูลมี ๓ อย่าง คือ เรื่องที่ได้เห็นเอง ๑
เรื่องที่ได้ยินเอง หรือผู้อื่นบอกและเชื่อว่าเป็นจริง 
๑ เรื่องที่รังเกียจโดยอาการ ๑<br />
<br />
<b><span class="vcb">มูลค่า</span></b> ราคา<br />
<br />
<b><span class="vcb">มูลเฉท</span></b> ตัดรากเหง้า,
หมายถึงอาบัติปาราชิก ซึ่งผู้ต้องขาดจากความเป็นภิกษุและภิกษุณี<br />
<br />
<b><span class="vcb">มูลนาย</span></b> (ในคำว่า
“เลขสม คือ เลขสมัครมีมูลนาย”) ผู้อุปการะเป็นเจ้าบุญ นายคุณ อย่างที่ใช้ว่า
เจ้าขุนมูลนาย<br />
<br />
<b><span class="vcb">มูลบัญญัติ</span></b> ข้อบัญญัติที่พระพุทธเจ้าทรงตั้งไว้เดิม,
บัญญัติเดิม คู่กับ <i>อนุบัญญัติ</i> (ตามปกติใช้เพียงว่า บัญญัติกับอนุบัญญัติ)<br />
<br />
<b><span class="vcb">มูลเภสัช</span></b> มีรากเป็นยาก,
ยาทำจากรากไม้ เช่น ขมิ้น ขิง ว่านน้ำ ข่า แห้วหมู เป็นต้น<br />
<br />
<b><span class="vcb">มูลแห่งพระบัญญัติ</span></b>
ต้นเหตุให้พระพุทธเจ้าทรงบัญญัติพระวินัย<br />
<br />
<b><span class="vcb">มูลายปฏิกัสสนา</span></b>
การชักเข้าหาอาบัติเดิม เป็นชื่อวุฏฐานวิธีอย่างหนึ่ง ดู <i>ปฏิกัสสนา<br />
<br />
</i><b><span class="vcb">มูลายปฏิกัสสนารหภิกษุ</span></b>
ภิกษุผู้ควรแก่การชักเข้าหาอาบัติเดิม หมายถึงภิกษุผู้กำลังอยู่ปริวาส หรือประพฤติมานัต
อยู่ ต้องอาบัติสังฆาทิเสสข้อเดียวกันหรืออาบัติสังฆาทิเสสข้ออื่นเข้าอีกก่อนที่สงฆ์จะอัพภาน
ต้องตั้งต้นอยู่ปริวาส
หรือประพฤติมานัตใหม่<br />
<br />
<b><span class="vcb">เมฆิยะ</span></b> พระมหาสาวกองค์หนึ่ง
เคยเป็นอุปัฏฐากของพระพุทธองค์ คราวหนึ่ง ได้เห็นสวนมะม่วงริมฝั่งแม่น้ำกิมิ
กาฬา น่ารื่นรมย์ จึงขอพระพุทธเจ้าไปบำเพ็ญเพียรที่นั่น พระพุทธเจ้าห้ามไม่ฟัง
ท่านไปบำเพ็ญเพียร ถูกอกุศลวิตก
ต่างๆ รบกวนในที่สุดต้องกลับมาเฝ้าพระพุทธเจ้าได้ฟังพระธรรมเทศนาเรื่องธรรม
๕ ประการสำหรับบ่มเจโต
วิมุตติ เป็นต้น ที่พระศาสดาทรงแสดงจึงได้สำเร็จพระอรหัต<br />
<br />
<b><span class="vcb">เมณฑกานุญาต</span></b> ข้ออนุญาตที่ปรารภเมณฑกเศรษฐี
คืออนุญาตให้ภิกษุยินดีของที่กับปปิยการก จัดซื้อมาด้วยเงินที่ผู้
ศรัทธาได้มอบให้ไว้ตามแบบอย่างที่เมณฑกเศรษฐีเคยทำ<br />
<br />
<b><span class="vcb">เมตตคูมาณพ</span></b> ศิษย์คนหนึ่งในจำนวน
๑๖ คน ของพราหมณ์พาวรีที่ไปทูลถามปัญหากะพระศาสดา ณ ปาสาณเจดีย์<br />
<br />
<b><span class="vcb">เมตตา</span></b> ความรัก,
ความปรารถนาให้เขามีความสุข, แผ่ไมตรีจิตคิดจะให้สัตว์ทั้งปวงเป็นสุขทั่วหน้า
(ข้อ ๑ ในพรหม
วิหาร ๔, ข้อ ๒ ในอารักขกรรมฐาน ๔) ดู <i>แผ่เมตตา<br />
<br />
</i><b><span class="vcb">เมตตากรุณา</span></b>
<i>เมตตา</i> และ<i>กรุณา</i> ความรักความปรารถนาดีและความสงสารความอยากช่วยเหลือปลดเปลื้องทุกข์
(ข้อแรกในเบญจธรรม)<br />
<br />
<b><span class="vcb">เมตตาจิต</span></b> จิตประกอบด้วยเมตตา,
ใจมีเมตตา<br />
<br />
<b><span class="vcb">เมตติยะ</span></b> ชื่อภิกษุผู้โจทพระทัพพมัลลบุตร
คู่กับพระภุมมชกะ<br />
<br />
<b><span class="vcb">เมตติยาภิกษุณี</span></b>
ภิกษุณีผู้เป็นตัวการรับมอบหมายจากพระเมตติยะและพระภุมมชกะมาเป็นผู้โจทพระทัพพมัลล
บุตรด้วยข้อหาปฐมปาราชิก<br />
<br />
<b><span class="vcb">เมตเตยยะ, เมตไตรย</span></b>
ดู <i>ศรีอารยเมตไตรย<br />
<br />
</i><b><span class="vcb">เมถุน</span></b> “การกระทำของคนที่เป็นคู่ๆ”,
การร่วมสังวาส, การร่วมประเวณี<br />
<br />
<b><span class="vcb">เมถุนวิรัติ</span></b> การเว้นจากร่วมประเวณี<br />
<br />
<b><span class="vcb">เมถุนสังโยค</span></b> อาการพัวพันเมถุน,
ความประพฤติที่ยังเกี่ยวเนื่องกับเมถุน มี ๗ ข้อ โดยใจความคือ สมณะบางเหล่าไม่
เสพเมถุน แต่ยังยินดีในเมถุนสังโยค คือ ชอบการลูบไล้และการนวดของหญิง, ชอบซิกซี้
เล่นหัวสัพยอกกับหญิง, 
ชอบจ้องดูตากับหญิง, ชอบฟังเสียงหัวเราะขับร้องของหญิง ชอบนึกถึงการเก่าที่เคยหัวเราะพูดเล่นกับหญิง,
เห็น
ชาวบ้านเขาบำรุงบำเรอกันด้วยกามคุณแล้วปลื้มใจ, หรือแม้แต่ประพฤติพรหมจรรย์
โดยตั้งความปรารถนาที่จะ
เป็นเทพเจ้า<br />
<br />
<b><span class="vcb">เมทนีดล</span></b> พื้นแผ่นดิน<br />
<br />
<b><span class="vcb">เมทฬุปนิคม</span></b> นิคมหนึ่งในสักกชนบท<br />
<br />
<b><span class="vcb">เมโท, เมท</span></b> มันข้น<br />
<br />
<b><span class="vcb">เมธี</span></b> นักปราชญ์,
คนมีความรู้<br />
<br />
<b><span class="vcb">เมรัย</span></b> น้ำเมาที่ไม่ได้กลั่น,
น้ำเมาที่เกิดจากการหมักหรือแช่<br />
<br />
<b><span class="vcb">เมรุ</span></b> <b>1. </b>ชื่อภูเขาที่เป็นศูนย์กลางของจักรวาล
บางทีเรียกพระสุเมรุ ตามคติของศาสนาฮินดู ถือว่าเป็นบริเวณที่มี
สวรรค์อยู่โดยรอบ เช่น สวรรค์ของพระอินทร์อยู่ทางทิศเหนือ ไวกูณฐ์แดนสถิตของพระวิษณุหรือพระนารายณ์อยู่
ทางทิศใต้ ไกลาสที่สถิตของพระศิวะหรือพระอิศวรก็อยู่ทางทิศใต้เหนือยอดเขาพระสุเมรุนั้น
คือ พรหมโลก เป็นที่
สถิตของพระพรหม; ภูเขานี้เรียกชื่อเป็นภาษาบาลีว่า <b>สิเนรุ</b> และตามคติฝ่ายพระพุทธศาสนา
ในชั้นอรรถกถา ยอด
เขาสิเนรุเป็นที่ตั้งของสวรรค์ชั้นดาวดึงส์ ซึ่งเป็นที่สถิตของพระอินทร์ เชิงเขาสิเนรุ
ซึ่งหยั่งลึกลงไปในมหาสมุทร
เป็นอสูรพิภพ สูงขึ้นไปกึ่งทางระหว่างแดนทั้งสองนั้น เป็นสวรรค์ของท้าวจาตุมหาราช
สวรรค์ชั้นอื่นๆ และโลก
มนุษย์ เป็นต้น ก็เรียงรายกันอยู่สูงบ้างต่ำบ้าง รอบเขาสิเนรุนี้ (ในวรรณคดีบาลียุคหลัง
เช่น จูฬวงส์ พงศาวดารลังกา 
เรียก เมรุและสุเมรุ อย่างสันสกฤตก็มี) <b>2. </b>ที่เผาศพ หลังคาเป็นยอด
มีรั้วล้อมรอบซึ่งคงได้คติจากภูเขาเมรุนั้น<br />
<br />
<b><span class="vcb">แม่หม้ายงานท่าน</span></b>
พระสนมในรัชกาลก่อนๆ<br />
<br />
<b><span class="vcb">โมกข์</span></b> <b>1.</b>
ความหลุดพ้นจากกิเลส คือ นิพพาน <b>2.</b> ประธาน, หัวหน้า, ประมุข<br />
<br />
<b><span class="vcb">โมกขธรรม</span></b> ธรรมนำสัตว์ให้หลุดพ้นจากกิเลส,
ความหลุดพ้น, นิพพาน<br />
<br />
<b><span class="vcb">โมคคัลลานะ</span></b> ดู
<i>มหาโมคคัลลานะ<br />
<br />
</i><b><span class="vcb">โมคคัลลานโคตร</span></b>
ตระกูลพราหมณ์ โมคคัลลานะ<br />
<br />
<b><span class="vcb">โมคคัลลี</span></b> ชื่อนางพราหมณีผู้เป็นมารดาของพระมหาโมคคัลลานะ<br />
<br />
<b><span class="vcb">โมคคัลลีบุตรติสสเถระ</span></b>
พระเถระผู้ใหญ่สมัยพระเจ้าอโศกมหาราช ท่านได้อาศัยพระบรมราชูปถัมภ์กำจัดพวกเดียรถีย์ที่เข้ามาปลอมบวชในสังฆมณฑล และเป็นประธานในการสังคายนาครั้งที่
๓<br />
<br />
<b><span class="vcb">โมฆบุรุษ</span></b> บุรุษเปล่า,
คนเปล่า, คนที่ใช้การไม่ได้, คนโง่เขลา, คนที่พลาดจากประโยชน์อันพึงได้พึงถึง<br />
<br />
<b><span class="vcb">โมฆราชมาณพ</span></b>
ศิษย์คนหนึ่งในจำนวน ๑๖ คน ของพราหมณ์พาวรี ที่ไปทูลถามปัญหากะพระศาสดาที่ปาสาณเจดีย์ 
ได้บรรลุอรหัตตผลแล้วอุปสมบทเป็นพระมหาสาวกองค์หนึ่ง และได้รับยกย่องเป็นเอตทัคคะในทางทรงจีวรเศร้าหมอง<br />
<br />
<b><span class="vcb">โมทนา</span></b> บันเทิง,
ยินดี; มักใช้พูดเป็นคำตัดสั้น สำหรับคำว่าอนุโมทนา หมายความว่าพลอยยินดี
หรือชื่นชมเห็นชอบ
ในการกระทำนั้นๆ ด้วย เป็นต้น ดู <i>อนุโมทนา<br />
<br />
</i><b><span class="vcb">โมไนย</span></b> ความเป็นมุนี,
ความเป็นปราชญ์, คุณธรรมของนักปราชญ์, ธรรมที่ทำให้เป็นมุนี<br />
<br />
<b><span class="vcb">โมริยกษัตริย์</span></b>
กษัตริย์ผู้ครองเมืองปิปผลิวัน ส่งทูตมาไม่ทันเวลาแจกพระบรมสารีริกธาตุ จึงได้แต่พระอังคารไป
สร้างอังคารสตูป ที่เมืองของตน<br />
<br />
<b><span class="vcb">โมลี, เมาลี</span> </b>จอม,
ยอด, ผมที่มุ่นเป็นจอม<br />
<br />
<b><span class="vcb">โมหะ</span></b> ความหลง,
ความไม่รู้ตามเป็นจริง, อวิชชา, (ข้อ ๓ ในอกุศลมูล ๓)<br />
<br />
<b><span class="vcb">โมหจริต</span></b> พื้นนิสัยที่หนักในโมหะ
โง่เขลางมงาย พึงแก้ด้วยให้มีการเรียน การถาม การฟังธรรม สนทนาธรรม ตาม
กาล หรืออยู่กับครู (ข้อ ๓ ในจริต ๖)<br />
<br />
<b><span class="vcb">โมหันธ์</span></b> มืดมนด้วยความหลง,
มืดมนเพราะความหลง<br />
<br />
<b><span class="vcb">โมหาคติ</span></b> ลำเอียงเพราะเขลา
(ข้อ ๓ ในอคติ ๔) <br />
<br />
<b><span class="vcb">โมหาโรปนกรรม</span></b> กิริยาที่สวดประกาศยกโทษภิกษุว่า
แสร้งทำหลง คือรู้แล้วทำเป็นไม่รู้; เมื่อสงฆ์สวดประกาศแล้ว 
ยังแกล้งทำไม่รู้อีก ต้องปาจิตตีย์ (สิกขาบทที่ ๓ แห่งสหธรรมิกวรรค ปาจิตติยกัณฑ์)<br />
<br />
<b><span class="vcb">โมโห</span></b> โกรธ, ขุ่นเคือง;
ตามรูปศัพท์เป็นคำภาษาบาลี ควรแปลว่า ความหลง แต่ที่ใช้กันมาในภาษาไทย ความหมาย
เพี้ยนไปเป็นอย่างข้างต้น<br />
<br />
<b><span class="vcb">ไม่มีสังวาส</span></b> ไม่มีธรรมเป็นเหตุอยู่ร่วมกับภิกษุทั้งหลาย,
ขาดสิทธิอันชอบธรรม ที่จะถือเอาประโยชน์แห่งความเป็น
ภิกษุ, ขาดจากความเป็นภิกษุ, อยู่ร่วมกับสงฆ์ไม่ได้<br />
<br />
<b><span class="vcb">ไมตรี</span></b> “คุณชาติ
(ความดีงาม) ที่มีในมิตร”, ความเป็นเพื่อน, ความรัก, ความหวังดีต่อกัน, ความเยื่อใยต่อกัน,
มิตร
ธรรม, เมตตา<br />
<br />
<b><span class="vcb">ไม่อยู่ปราศจากไตรจีวร</span></b>
ไตรจีวรอยู่กับตัว คืออยู่ในเขตที่ตัวอยู่<br />
<br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
