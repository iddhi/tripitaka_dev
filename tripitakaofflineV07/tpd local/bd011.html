<html>
<head>
<title>พจนานุกรมพุทธศาสน์ - สกทาคามิผล-สันตติ</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
พจนานุกรมพุทธศาสน์ ฉบับประมวลศัพท์ โดย สมเด็จพระพุทธโฆษาจารย์ (ประยุทธ์ ปยุตฺโต) หรือ พระธรรมปิฎก (ป.อ. ปยุตฺโต)<br /><br />
พจนานุกรมพุทธศาสน์ สกทาคามิผล-สันตติ
</div>
<br />
<b><span class="vcb">สกทาคามิผล</span></b>
ผลที่ได้รับจากการละสักกายทิฏฐิ วิจิกิจฉา สีลัพพตปรามาสกับทำ ราคะ โทสะ โมหะ
ให้เบาบาง ซึ่งสืบ
เนื่องมาแต่สกทาคามิมรรค, สกิทาคามิผล ก็เขียน<br />
<br />
<b><span class="vcb">สกทาคามิมรรค</span></b> ทางปฏิบัติเพื่อบรรลุผล
คือความเป็นพระสกทาคามี, ญาณคือความรู้เป็นเหตุละสังโยชน์ได้ ๓ คือ สัก-
กายทิฏฐิ วิจิกิจฉา สีลัพพตปรามาส กับทำ ราคะ โทสะ โมหะ ให้เบาบางลง, สกิทาคามิมรรค
ก็เขียน<br />
<br />
<b><span class="vcb">สกทาคามี</span></b> พระอริยบุคคลผู้ได้บรรลุสกทาคามิผล,
สกิทาคามี ก็เขียน<br />
<br />
<b><span class="vcb">สกสัญญา</span></b> ความสำคัญว่าเป็นของตน,
นึกว่าเป็นของตนเอง<br />
<br />
<b><span class="vcb">สกุล </span></b>วงศ์, เชื้อสาย,
เผ่าพันธุ์<br />
<br />
<b><span class="vcb">สงกรานต์</span></b> การย้าย
คือ ดวงอาทิตย์ย้ายราศี ในที่นี้หมายถึงมหาสงกรานต์คือพระอาทิตย์ย้ายเข้าสู่ราศีเมษ
นับเป็นเวลา
ขึ้นปีใหม่อย่างเก่า จัดเป็นนักขัตฤกษ์ ซึ่งตามสุริยคติตกวันที่ ๑๓, ๑๔, ๑๕
เมษายน ตามปรกติ<br />
<br />
<b><span class="vcb">สงคราม</span></b> การรบกัน,
เป็นโวหารทางพระวินัย เรียกภิกษุผู้จะเข้าสู่การวินิจฉัยอธิกรณ์ ว่าเข้าสู่สงคราม<br />
<br />
<b><span class="vcb">สงเคราะห์</span></b> <b>1.
</b>การช่วยเหลือ, การเอื้อเฟื้อเกื้อกูล <b>ดู </b><i>สังคหวัตถุ</i> <b>2.
</b>การรวมเข้า, ย่นเข้า, จัดเข้า<br />
<br />
<b><span class="vcb">สงฆ์</span></b> หมู่, ชุมนุม
<b>1. </b>หมู่สาวกของพระพุทธเจ้า เรียกว่า <i>สาวกสงฆ์</i> ดังคำสวดในสังฆคุณ
ประกอบด้วยคู่บุรุษ ๔ บุรุษ
บุทคล ๘ เริ่มแต่ท่านผู้ตั้งอยู่ในโสดาปัตติมรรค จนถึงพระอรหันต์ต่างจาก <i>ภิกษุสงฆ์</i>
คือ หมู่แห่งภิกษุหรือชุมนุมภิกษุ 
(ดูความหมาย ๒), ต่อมา บางทีเรียกอย่างแรกว่า <i>อริยสงฆ์ </i>อย่างหลังว่า
<i>สมมติสงฆ์</i> <b>2. </b>ชุมนุมภิกษุหมู่หนึ่งตั้งแต่ ๔ รูป
ขึ้นไป ซึ่งสามารถประกอบสังฆกรรมได้ตามกำหนดทางพระวินัย ต่างโดยเป็นสงฆ์จตุรวรรคบ้าง
ปัญจวรรคบ้าง ทศ-
วรรคบ้าง วีสติวรรคบ้าง<br />
<br />
<b><span class="vcb">สงฆ์จตุวรรค</span></b>
สงฆ์พวก ๔ คือ มีภิกษุ ๔ รูปขึ้นไป จึงจะครบองค์กำหนด, สงฆ์จตุวรรค ก็เขียน
ดู <i>วรรค<br />
<br />
</i><b><span class="vcb">สงฆ์ทศวรรค</span></b>
สงฆ์พวก ๑๐ คือ มีภิกษุ ๑๐ รูปขึ้นไป จึงจะครบองค์กำหนด ดู <i>วรรค<br />
<br />
</i><b><span class="vcb">สงฆ์ปัญจวรรค</span></b>
สงฆ์พวก ๕ คือ มีภิกษุ ๕ รูปขึ้นไป จึงจะครบองค์กำหนด ดู <i>วรรค<br />
<br />
</i><b><span class="vcb">สงฆมณฑล </span></b>หมู่พระ,
วงการพระ<br />
<br />
<b><span class="vcb">สงฆ์วีสติวรรค</span></b>
สงฆ์พวก ๒๐ คือ มีภิกษุ ๒๐ รูปขึ้นไป จึงจะครบองค์กำหนด ดู วรรค<br />
<br />
<b><span class="vcb">สงสาร</span></b> <b>1. </b>การเวียนว่ายตายเกิด,
การเวียนตายเวียนเกิด <b>2. </b>ในภาษาไทยมักหมายถึงรู้สึกในความเดือดร้อนหรือความ
ทุกข์ของผู้อื่น (= กรุณา)<br />
<br />
<b><span class="vcb">สงสารทุกข์</span></b> ทุกข์ที่ต้องเวียนว่ายตายเกิด<br />
<br />
<b><span class="vcb">สงสารวัฏฏ์</span></b> วังวนแห่งสงสาร
คือ ท่องเที่ยวเวียนว่ายตายเกิดอยู่ซ้ำแล้วซ้ำเล่า<br />
<br />
<b><span class="vcb">สงสารสาคร</span></b> ห้วงน้ำคือการเวียนว่ายตายเกิด<br />
<br />
<b><span class="vcb">สงสารสุทธิ</span></b> ดู
<i>สังสารสุทธิ<br />
<br />
</i><b><span class="vcb">สจิตตกะ</span></b> มีเจตนา,
เป็นไปโดยตั้งใจ, เป็นชื่อของอาบัติพวกหนึ่งที่เกิดขึ้นโดยสมุฏฐานมีเจตนา
คือ ต้องจงใจทำจึงจะ
ต้องอาบัตินั้น เช่น ภิกษุหลอนภิกษุให้กลัวผี ต้องปาจิตตีย์ ข้อนี้เป็นสจิตตกะ
คือตั้งใจหลอกจึงต้องปาจิตตีย์ แต่ถ้าไม่
ได้ตั้งใจจะหลอก ไม่ต้องอาบัติ<br />
<br />
<b><span class="vcb">สญชัย</span></b> ดู <i>สัญชัย<br />
<br />
</i><b><span class="vcb">สดัปกรณ์</span></b> “เจ็ดคัมภีร์”
หมายถึงคัมภีร์พระอภิธรรมทั้ง ๗ ในพระอภิธรรมปิฎก เขียนเต็มว่า สัตตัปปกรณ์
(ดู ในคำว่า 
<i>ไตรปิฎก</i>) แต่ในภาษาไทยคำนี้มีความหมายกร่อนลงมา เป็นคำสำหรับใช้ในพิธีกรรม
เรียกกิริยาที่พระภิกษุกล่าวคำ
พิจารณาสังขารเมื่อจะชักผ้าบังสุกุลในพิธีศพเจ้านายว่าสดับปกรณ์ ตรงกับที่เรียกในพิธีศพทั่วๆ
ไปว่า บังสุกุล (ซึ่งก็
เป็นศัพท์ที่มีความหมายกร่อนเช่นเดียวกัน); ใช้เป็นคำนาม หมายถึง พิธีสวดมาติกาบังสุกุลในงานศพ
ปัจจุบันใช้
เฉพาะศพเจ้านาย<br />
<br />
<b><span class="vcb">สติ</span></b> ความระลึกได้,
นึกได้, ความไม่เผลอ, การคุมใจไว้กับกิจ หรือกุมจิตไว้กับสิ่งที่เกี่ยวข้อง,
จำการที่ทำและคำที่พูด
แล้ว แม้นานได้ (ข้อ ๑ ในธรรมมีอุปการะมาก ๒, ข้อ ๓ ในพละ ๕, ข้อ ๑ ในโพชฌงค์
๗, ข้อ ๖ ในสัทธรรม ๗, ข้อ 
๙ ในนาถกรณธรรม ๑๐)<br />
<br />
<b><span class="vcb">สติปัฏฐาน</span></b>
ธรรมเป็นที่ตั้งแห่งสติ, ข้อปฏิบัติมีสติเป็นประธาน, การตั้งสติกำหนดพิจารณาสิ่งทั้งหลายให้รู้เห็นเท่าทัน
ตามความเป็นจริง, การมีสติกำกับดูสิ่งต่างๆ และความเป็นไปทั้งหลาย โดยรู้เท่าทันตามสภาวะของมัน
ไม่ถูกครอบ
งำด้วยความยินดียินร้าย ที่ทำให้มองเห็นเพี้ยนไปตามอำนาจกิเลส มี ๔ อย่างคือ
<i>๑. กายานุปัสสนา สติปัฏฐาน</i> การตั้ง
สติกำหนดพิจารณากาย, การมีสติกำกับดูรู้เท่าทันกายและเรื่องทางกาย <i>๒. เวทนานุปัสสนา
สติปัฏฐาน</i> การตั้งสติ
กำหนดพิจารณาเวทนา, การมีสติกำกับดูรู้เท่าทันเวทนา <i>๓. จิตตานุปัสสนา สติปัฏฐาน</i>
การตั้งสติกำหนดพิจารณาจิต, 
การมีสติกำกับดูรู้เท่าทันจิตหรือสภาพและอาการของจิต <i>๔. ธัมมานุปัสสนา
สติปัฏฐาน</i> การตั้งสติกำหนดพิจารณา
ธรรม, การมีสติกำกับดูรู้เท่าทันธรรม; เรียกสั้นๆ ว่า กาย เวทนา จิต ธรรม<br />
<br />
<b><span class="vcb">สติวินัย</span></b> ระเบียบยกเอาสติขึ้นเป็นหลัก
ได้แก่กิริยาที่สงฆ์สวดประกาศให้สมมติแก่พระอรหันต์ ว่าเป็นผู้มีสติเต็มที่
เพื่อระงับอนุวาทาธิกรณ์ ที่มีผู้โจทท่านด้วยศีลวิบัติ หมายความว่าจำเลยเป็นพระอรหันต์
สงฆ์เห็นว่าไม่เป็นฐานะที่
จำเลยจะทำการล่วงละเมิดดังโจทก์กล่าวหา จึงสวดกรรมวาจาประกาศความข้อนี้ไว้
เรียกว่าให้สติวินัย แล้วยกฟ้อง
ของโจทก์เสีย ภายหลังจำเลยจะถูกผู้อื่นโจทด้วยอาบัติอย่างนั้นอีก ก็ไม่ต้องพิจารณา
ให้อธิกรณ์ระงับด้วยสติวินัย<br />
<br />
<b><span class="vcb">สติสังวร</span></b> ดู <i>สังวร<br />
<br />
</i><b><span class="vcb">สติสมฺโมสา</span></b>
อาการที่จะต้องอาบัติด้วยลืมสติ<br />
<br />
<b><span class="vcb">สตูป</span></b> สิ่งก่อสร้างสำหรับบรรจุของควรบูชา
นิยมเรียก <i>สถูป<br />
<br />
</i><b><span class="vcb">สเตกิจฉา</span></b> อาบัติที่ยังพอเยียวยาหรือแก้ไขได้
ได้แก่ อาบัติอย่างกลางและอย่างเบา คือตั้งแต่สังฆาทิเสสลงมา; คู่กับ 
<i>อเตกิจฉา<br />
<br />
</i><b><span class="vcb">สถลมารค</span></b> ทางบก<br />
<br />
<b><span class="vcb">สถาปนา</span></b> ก่อสร้าง,
ยกย่องโดยแต่งตั้งให้สูงขึ้น<br />
<br />
<b><span class="vcb">สถาพร</span> </b>มั่นคง,
ยั่งยืน, ยืนยง<br />
<br />
<b><span class="vcb">สถิต</span></b> อยู่, ยืนอยู่,
ตั้งอยู่<br />
<br />
<b><span class="vcb">สถูป</span></b> สิ่งก่อสร้างซึ่งก่อไว้สำหรับบรรจุของควรบูชา
เป็นอนุสรณ์ที่เตือนใจให้เกิดปสาทะและกุศลธรรมอื่นๆ เช่น 
พระสารีริกธาตุ อัฐิแห่งพระสาวกหรือกระดูกแห่งบุคคลที่นับถือ (บาลี: ถูป,
สันสกฤต: สฺตูป) ดู <i>ถูปารหบุคคล<br />
<br />
</i><b><span class="vcb">สทารสันโดษ</span></b>
ความพอใจด้วยภรรยาของตน, ความยินดีเฉพาะภรรยาของตน (ข้อ ๓ ในเบญจธรรม), จัดเป็น
พรหมจรรย์อย่างหนึ่ง<br />
<br />
<b><span class="vcb">สนตพาย</span></b> ร้อยเชือกสำหรับร้อยจมูกควาย
ที่จมูกควาย (สน=ร้อย, ตพาย=เชือกที่ร้อยจมูกควาย) (พจนานุกรมเขียน สน-
ตะพาย)<br />
<br />
<b><span class="vcb">สนาน</span></b> อาบน้ำ, การอาบน้ำ<br />
<br />
<b><span class="vcb">สบง</span></b> ผ้านุ่งของภิกษุสามเณร,
คำเดิมเรียก อันตรวาสก; ดู <i>ไตรจีวร<br />
<br />
</i><b><span class="vcb">สปทานจาริกังคะ</span></b>
องค์แห่งผู้ถือเที่ยวบิณฑบาตไปตามลำดับบ้านเป็นวัตรคือรับตามลำดับบ้านตามแถวเดียวกันไม่รับ
ข้ามบ้านข้ามแถว, เที่ยวบิณฑบาตไปตามตรอก ตามห้องแถวเรียงลำดับเรื่อยไปเป็นแนวเดียวกัน
ไม่ข้ามไปเลือกรับที่
โน้นที่นี่ตามใจชอบ (ข้อ ๔ ในธุดงค์ ๑๓)<br />
<br />
<b><span class="vcb">สปิณฑะ</span></b> ผู้ร่วมก้อนข้าว,
พวกพราหมณ์ หมายเอาบุรพบิดร ๓ ชั้น คือ บิดา, ปู่, ทวด ซึ่งเป็นผู้ควรที่ลูกหลานเหลนจะ
เซ่นด้วยก้อนข้าว<br />
<br />
<b><span class="vcb">สพรหมจารี</span></b> ผู้ประพฤติพรหมจรรย์
ร่วมกัน, เพื่อนพรหมจรรย์, เพื่อนบรรพชิต, เพื่อนนักบวช <br />
<br />
<b><span class="vcb">สภา</span></b> “ที่เป็นที่พูดร่วมกัน”,
ที่ประชุม,สถาบันหรือองค์การอันประกอบด้วยคณะบุคคลซึ่งทำหน้าที่พิจารณาวินิจฉัย
หรืออำนวยกิจการ ด้วยการประชุมปรึกษาหารือออกความคิดเห็นร่วมกัน<br />
<br />
<b><span class="vcb">สภาค</span></b> มีส่วนเสมอกัน,
เท่ากัน, ถูกกัน, เข้ากันได้, พวกเดียวกัน<br />
<br />
<b><span class="vcb">สภาคาบัติ</span></b> ต้องอาบัติอย่างเดียวกัน<br />
<br />
<b><span class="vcb">สภาพ, สภาวะ</span></b> ความเป็นเอง,
สิ่งที่เป็นเอง, ธรรมดา<br />
<br />
<b><span class="vcb">สภาวทุกข์</span></b> ทุกข์ที่เป็นเองตามคติแห่งธรรมดา
ได้แก่ ทุกข์ประจำสังขาร คือ ชาติ ชรา มรณะ<br />
<br />
<b><span class="vcb">สภาวธรรม</span></b> หลักแห่งความเป็นเอง,
สิ่งที่เป็นเองตามธรรมดาของเหตุปัจจัย<br />
<br />
<b><span class="vcb">สภิยะ</span></b> พระเถระผู้ใหญ่ชั้นมหาสาวกเคยเป็นปริพาชกมาก่อน
ได้ฟังพระพุทธเจ้าพยากรณ์ปัญหาที่ตนถาม มีความ
เลื่อมใส ขอบวช หลังจากบวชแล้วไม่ช้าก็ได้บรรลุพระอรหัต<br />
<br />
<b><span class="vcb">สโภชนสกุล</span></b> สกุลที่กำลังบริโภคอาหารอยู่,
ครอบครัวที่กำลังบริโภคอาหารอยู่ (ห้ามมิให้ภิกษุเข้าไปนั่งแทรกแซงตาม
สิกขาบทที่ ๓ แห่งอเจลกวรรค ปาจิตติยกัณฑ์)<br />
<br />
<b><span class="vcb">สมจารี</span></b> ผู้ประพฤติสม่ำเสมอ,
ประพฤติถูกต้องเหมาะสม (มาคู่กับธรรมจารี) <br />
<br />
<b><span class="vcb">สมโจร</span></b> เป็นใจกับโจร<br />
<br />
<b><span class="vcb">สมชีวิตา</span></b> มีความเป็นอยู่พอเหมาะพอดีคือเลี้ยงชีวิตตามสมควรแก่กำลังทรัพย์ที่หาได้
ไม่ฝืดเคืองนัก ไม่ฟูมฟายนัก 
(ข้อ ๔ ในทิฏฐธัมมิกัตถฯ ๔)<br />
<br />
<b><span class="vcb">สมณะ</span></b> ผู้สงบ หมายถึงนักบวชทั่วไป
แต่ในพระพุทธศาสนา ท่านให้ความหมายจำเพาะ หมายถึงผู้ระงับบาปได้แก่
พระอริยบุคคล และผู้ปฏิบัติเพื่อระงับบาป ได้แก่ผู้ปฏิบัติธรรมเพื่อเป็นพระอริยบุคคล<br />
<br />
<b><span class="vcb">สมณคุณ</span></b> คุณธรรมของสมณะ,
ความดีที่สมณะควรมี<br />
<br />
<b><span class="vcb">สมณโคดม</span></b> คำที่คนทั่วไปหรือคนภายนอกพระศาสนา
นิยมใช้เรียกพระพุทธเจ้า<br />
<br />
<b><span class="vcb">สมณพราหมณ์</span></b> สมณะและพราหมณ์
(เคยมีการสันนิษฐานว่าอาจแปลได้อีกอย่างหนึ่งว่า พราหมณ์ผู้เป็นสมณะหรือ
พราหมณ์ผู้ถือบวช แต่หลักฐานไม่เอื้อ)<br />
<br />
<b><span class="vcb">สมณวัตต์</span> </b>ดู <i>สมณวัตร<br />
<br />
</i><b><span class="vcb">สมณวัตร</span></b> หน้าที่ของสมณะ,
กิจที่พึงทำของสมณะ, ข้อปฏิบัติของสมณะ<br />
<br />
<b><span class="vcb">สมณวิสัย</span></b> วิสัยของสมณะ,
ลักษณะที่เป็นอยู่ของสมณะ, ลักษณะที่เป็นอยู่ของผู้สงบ<br />
<br />
<b><span class="vcb">สมณสัญญา</span> </b>ความสำคัญว่าเป็นสมณะ,
ความกำหนดใจไว้ว่าตนเป็นสมณะ, ความสำนึกในความเป็นสมณะของตน<br />
<br />
<b><span class="vcb">สมณสารูป</span> </b>ความประพฤติอันสมควรของสมณะ<br />
<br />
<b><span class="vcb">สมณุทเทส, สมณุเทศ</span>
</b>สามเณร<br />
<br />
<b><span class="vcb">สมเด็จ</span> </b>เป็นคำยกย่อง
หมายความว่ายิ่งใหญ่ หรือประเสริฐ<br />
<br />
<b><span class="vcb">สมถะ</span> </b>ธรรมเป็นเครื่องสงบระงับจิต,
ธรรมยังจิตให้สงบระงับจากนิวรณูปกิเลส, การฝึกจิตให้สงบเป็นสมาธิ (ข้อ ๑ 
ในกรรมฐาน ๒ หรือภาวนา ๒)<br />
<br />
<b><span class="vcb">สมถกัมมัฏฐาน</span> </b>กรรมฐานคือสมถะ,
งานฝึกจิตให้สงบ ดู <i>สมถะ<br />
<br />
</i><b><span class="vcb">สมถขันธกะ</span></b>
ชื่อขันธกะที่ ๔ แห่งจุลวรรค ในพระวินัยปิฎก ว่าด้วยวิธีระงับอธิกรณ์<br />
<br />
<b><span class="vcb">สมถภาวนา </span></b>การเจริญสมถกัมมัฏฐาน
ทำจิตให้แน่วแน่เป็นสมาธิ ดู <i>ภาวนา<br />
<br />
</i><b><span class="vcb">สมถยานิก </span></b>ผู้มีสมถะเป็นยาน
หมายถึงผู้เจริญสมถกรรมฐาน จนได้ฌานก่อนแล้วจึงเจริญวิปัสสนาต่อ<br />
<br />
<b><span class="vcb">สมถวิธี </span></b>วิธีระงับอธิกรณ์
ดู<b> </b><i>อธิกรณสมถะ<br />
<br />
</i><b><span class="vcb">สมถวิปัสสนา</span> </b>สมถะและวิปัสสนา<br />
<br />
<b><span class="vcb">สมนุภาสนา</span> </b>การสวดสมนุภาสน์,
สวดประกาศห้ามไม่ให้ถือรั้นการอันมิชอบ<br />
<br />
<b><span class="vcb">สมบัติ<sup>๑</sup> </span></b>ความถึงพร้อม,
สิ่งที่ได้ที่ถึงด้วยดี, เงินทองของมีค่า, สิ่งที่มีอยู่ในสิทธิอำนาจของตน,
ความพรั่งพร้อมสมบูรณ์,
สมบัติ ๓ ได้แก่<i> มนุษยสมบัติ </i>สมบัติในชั้นมนุษย์<i> สวรรคสมบัติ </i>สมบัติ
ในสวรรค์<i> </i>(<b>เทวสมบัติ </b>หรือ<b>ทิพยสมบัติ</b>ก็เรียก)
และ<i>นิพพานสมบัติ </i>สมบัติคือนิพพาน<br />
<br />
<b><span class="vcb">สมบัติ<sup>๒</sup> </span></b>ความถึงพร้อม,
ความสมบูรณ์, ความครบถ้วนของสังฆกรรม เช่นอุปสมบท เป็นต้น ที่จะทำให้สังฆกรรม
นั้นถูกต้อง ใช้ได้ มีผลสมบูรณ์ มี ๔ คือ <i>๑. วัตถุสมบัติ</i> วัตถุถึงพร้อม
เช่นผู้อุปสมบทเป็นชายอายุครบ ๒๐ ปี <i>๒. ปริส-
สมบัติ</i> บริษัทคือที่ประชุมถึงพร้อม สงฆ์ครบองค์กำหนด <i>๓. สีมาสมบัติ</i>
เขตชุมนุมถึงพร้อม เช่น สีมามีนิมิตถูกต้อง
ตามพระวินัย และประชุมทำในเขตสีมา <i>๔. กรรมวาจาสมบัติ</i> กรรมวาจาถึงพร้อม
สวดประกาศถูกต้องครบถ้วน (ข้อ 
๔ อาจแยกเป็น ๒. ข้อ คือเป็น ๔ ญัตติสมบัติ ญัตติถึงพร้อม คือคำเผดียงสงฆ์ถูกต้อง
๕. อนุสาวนาสมบัติ อนุสาวนา
ถึงพร้อม คำหารือตกลงถูกต้อง รวมเป็นสมบัติ ๕); เทียบ <i>วิบัติ<br />
<br />
</i><b><span class="vcb">สมบัติของอุบาสก ๕ </span></b>คือ
๑. มีศรัทธา ๒. มีศีลบริสุทธิ์ ๓. ไม่ถือมงคลตื่นข่าว เชื่อกรรม ไม่เชื่อมงคล
๔. ไม่แสวงหา
เขตบุญนอกหลักพระพุทธศาสนา ๕. ขวนขวายในการอุปถัมภ์บำรุงพระพุทธศาสนา (ข้อ
๕ ตามแบบเรียนว่าบำเพ็ญ
บุญแต่ในพุทธศาสนา)<br />
<br />
<b><span class="vcb">สมผุส</span> </b>เป็นคำเฉพาะในโหราศาสตร์
หมายถึงการคำนวณชนิดหนึ่ง เกี่ยวกับโลกและดาวนพเคราะห์เล็งร่วมกัน และ 
ดู <i>มัธยม<br />
<br />
</i><b><span class="vcb">สมพงศ์ </span></b>การร่วมวงศ์หรือตระกูลกัน,
ร่วมวงศ์กันได้ ลงกันได้<br />
<br />
<b><span class="vcb">สมเพช</span></b> ในภาษาไทย
ใช้ในความหมายว่า สลดใจ ทำให้เกิดความสงสารแต่ตามหลักภาษาตรงกับ<i> สังเวช<br />
<br />
</i><b><span class="vcb">สมโพธิ </span></b>การตรัสรู้เป็นพระพุทธเจ้า<br />
<br />
<b><span class="vcb">สมโภค</span></b> การกินร่วม;
ดู <i>กินร่วม<br />
<br />
</i><b><span class="vcb">สมโภช </span></b>งานฉลองในพิธีมงคลเพื่อความรื่นเริงยินดี<br />
<br />
<b><span class="vcb">สมภพ</span> </b>การเกิด<br />
<br />
<b><span class="vcb">สมมติ </span></b>การรู้ร่วมกัน,
การตกลงกัน, การมีมติร่วมกัน หรือยอมรับร่วมกัน; การที่สงฆ์ ประชุมกันตกลงมอบหมายหรือ
แต่งตั้งภิกษุให้ทำกิจหรือเป็นเจ้าหน้าที่ในเรื่องอย่างใดอย่างหนึ่ง เช่น
สมมติภิกษุเป็นผู้ให้โอวาทภิกษุณี สมมติภิกษุ
เป็นภัตตุเทศก์ เป็นต้น; ในภาษาไทย ใช้ในความหมายว่า ตกลงกันว่า ต่างว่า<br />
<br />
<b><span class="vcb">สมมติเทพ </span></b>เทวดาโดยสมมติ
คือโดยความตกลงหรือยอมรับร่วมกันของมนุษย์ ได้แก่พระราชา พระราชเทวี พระราช
กุมาร (ข้อ ๑ ในเทพ ๓)<br />
<br />
<b><span class="vcb">สมมติสัจจะ </span></b>จริงโดยสมมติ
คือ โดยความตกลงหมายรู้ร่วมกันของมนุษย์ เช่น นาย ก. นาย ข. ช้าง ม้า มด โต๊ะ
หนังสือ พ่อ แม่ ลูก เพื่อน เป็นต้น ซึ่งเมือกล่าวตามสภาวะ หรือโดยปรมัตถ์แล้ว
ก็เป็นเพียงสังขาร หรือนามรูป หรือ
ขันธ์ ๕ เท่านั้น; คู่กับ<i>ปรมัตถสัจจะ<br />
<br />
</i><b><span class="vcb">สมรภูมิ </span></b>ที่ร่วมตาย,
สนามรบ<br />
<br />
<b><span class="vcb">สมสีสี</span></b> บุคคลผู้สิ้นอาสวะพร้อมกับสิ้นชีวิต
คือ บรรลุอรหัตตผล ในขณะเดียวกับที่สิ้นชีวิต; นี้เป็นความหมายหลัก
ตามพระบาลี แต่ในมโนรถปูรณี อรรถกถาแห่งอังคุตตรนิกาย ให้ความหมายสมสีสี ว่าเป็นการสิ้นอาสวะพร้อมกับ
สิ้นอย่างอื่นอันใดอันหนึ่งใน ๔ อย่างและแสดงสมสีสีไว้ ๔ ประเภทคือ ผู้สิ้นอาสวะพร้อมกับหายโรค
เรียกว่าโรค
สมสีสี ผู้สิ้นอาสวะพร้อมกับที่เวทนา ซึ่งกำลังเสวยอยู่สงบระงับไปเรียกว่า
เวทนาสมสีสี ผู้สิ้นอาสวะพร้อมกับการ
สิ้นสุดของอิริยาบถอันใดอันหนึ่ง เรียกว่า อิริยาบถสมสีสี ผู้สิ้นอาสวะพร้อมกับสิ้นชีวิต
เรียกว่า ชีวิตสมสีสี สมสีสี
ในความหมายหลักข้างต้น ก็คือ ชีวิตสมสีสี; อย่างไรก็ดีในอรรถกถาแห่งปุคคลปัญญัติ
เป็นต้น แสดงสมสีสีไว้ ๓ 
ประเภท และอธิบายต่างออกไปบ้าง ไม่ขอนำมาแสดงในที่นี้ เพราะจะทำให้ฟั่นเฝือ<br />
<br />
<b><span class="vcb">สมันตจักขุ</span> </b>จักษุรอบคอบ,
ตาเห็นรอบ ได้แก่พระสัพพัญญุตญาณ อันหยั่งรู้ธรรมทุกประการ เป็นคุณสมบัติพิเศษของ
พระพุทธเจ้า (ข้อ ๕ ในจักขุ ๕)<br />
<br />
<b><span class="vcb">สมันตปาสาทิกา</span></b>
ชื่อคัมภีร์อรรถกถาอธิบายความในพระวินัยปิฎก พระพุทธโฆษาจารย์เรียบเรียงขึ้น
เมื่อ พ.ศ. ใกล้
จะถึง ๑๐๐๐ โดยปรึกษาอรรถกถาภาษาสิงหฬที่มีอยู่ก่อน ชื่อมหาปัจจริย และกุรุนที<br />
<br />
<b><span class="vcb">สมัย </span></b>คราว, เวลา;
ลัทธิ; การประชุม; การตรัสรู้<br />
<br />
<b><span class="vcb">สมาคม </span></b>การประชุม,
การเข้าร่วมพวก ร่วมคณะ<br />
<br />
<b><span class="vcb">สมาจาร</span> </b>ความประพฤติที่ดี;
มักใช้ในความหมายที่เป็นกลางๆ ว่า ความประพฤติ โดยมีคำอื่นประกอบขยายความ
เช่น กายสมาจาร วจีสมาจาร ปาปสมาจาร เป็นต้น<br />
<br />
<b><span class="vcb">สมาทปนา</span> </b>การให้สมาทาน
หรือชวนให้ปฏิบัติคือ อธิบาย ให้เห็นว่าเป็นความจริง ดีจริง จนใจยอมรับที่จะนำไป
ปฏิบัติ; เป็นลักษณะอย่างหนึ่งของการสอนที่ดี (ข้อก่อนคือสันทัสสนา, ข้อต่อไปคือ
สมุตเตชนา)<br />
<br />
<b><span class="vcb">สมาทาน</span></b> การถือเอารับเอาเป็นข้อปฏิบัติ,
การถือปฏิบัติ เช่น สมาทาน ศีล คือรับเอาศีลมาปฏิบัติ<br />
<br />
<b><span class="vcb">สมาทานวัตร </span></b>ดู
<i>ขึ้นวัตร<br />
<br />
</i><b><span class="vcb">สมาทานวิรัติ </span></b>การเว้นด้วยการสมาทาน
คือ ได้สมาทานศีลไว้ก่อนแล้ว เมื่อประสบเหตุที่จะให้ทำความชั่ว ก็งดเว้นได้
ตามที่สมาทานนั้น (ข้อ ๒ ในวิรัติ ๓)<br />
<br />
<b><span class="vcb">สมาธิ </span></b>ความมีใจตั้งมั่น,
ความตั้งมั่นแห่งจิต, การทำให้ใจสงบแน่วแน่ ไม่ฟุ้งซ่าน, การมีจิตกำหนดแน่วแน่อยู่ในสิ่งใด
สิ่งหนึ่งโดยเฉพาะ มักใช้เป็นคำเรียกง่ายๆ สำหรับ อธิจิตตสิกขา; ดู <i>เอกัคคตา,
อธิจิตตสิกขา<br />
<br />
</i><b><span class="vcb">สมาธิ ๒ </span></b>คือ
<i>๑. อุปจารสมาธิ</i> สมาธิจวนเจียน หรือสมาธิเฉียดๆ <i>๒. อัปปนาสมาธิ</i>
สมาธิแน่วแน่<br />
<br />
<b><span class="vcb">สมาธิ ๓ </span></b>คือ <i>๑.
สุญญตสมาธิ</i> <i>๒. อนิมิตตสมาธิ</i> <i>๓. </i>อัปปณิหิตสมาธิ; อีกหมวดหนึ่งได้แก่
<i>๑. ขณิกสมาธิ</i> <i>๒. อุปจาร-
สมาธิ</i> <i>๓. อัปปนาสมาธิ<br />
<br />
</i><b><span class="vcb">สมาธิกถา</span></b> ถ้อยคำที่ชักชวนให้ทำใจให้สงบตั้งมั่น
(ข้อ ๗ ในกถาวัตถุ ๑๐)<br />
<br />
<b><span class="vcb">สมาธิขันธ์ </span></b>หมวดธรรมจำพวกสมาธิ
เช่น ฉันทะ วิริยะ จิตตะ ชาคริยานุโยค กายคตาสติ เป็นต้น<br />
<br />
<b><span class="vcb">สมานกาล</span></b> เวลาปัจจุบัน<br />
<br />
<b><span class="vcb">สมานฉันท์ </span></b>มีความพอใจร่วมกัน,พร้อมใจกัน<br />
<br />
<b><span class="vcb">สมานลาภสีมา</span> </b>แดนมีลาภเสมอกัน
ได้แก่เขตที่สงฆ์ตั้งแต่ ๒ อาวาสขึ้นไปทำกติกากันไว้ว่า ลาภเกิดขึ้นในอาวาสหนึ่ง
สงฆ์อีกอาวาสหนึ่งมีส่วนได้รับแจกด้วย; ดู <i>กติกา</i> ด้วย <br />
<br />
<b><span class="vcb">สมานสังวาส </span></b>มีธรรมเป็นเครื่องอยู่ร่วมเสมอกัน,
ผู้ร่วมสังวาส หมายถึงภิกษุสงฆ์ผู้สามัคคีร่วมอุโบสถสังฆกรรมกัน; 
เหตุให้ภิกษุผู้แตกกันออกไปแล้วกลับเป็นสมานสังวาสกันได้อีกมี ๒ อย่าง คือ
๑. ทำตนให้เป็นสมานสังวาสเอง คือ 
สงฆ์ปรองดองกันเข้าได้ หรือภิกษุนั้นแตกจากหมู่แล้วกลับเข้าหมู่เดิม ๒. สงฆ์ระงับอุกเขปนียกรรมที่ลงโทษภิกษุ
นั้น แล้วรับเข้าสังวาสตามเดิม<br />
<br />
<b><span class="vcb">สมานสังวาสสีมา</span></b>
แดนมีสังวาสเสมอกัน, เขตที่กำหนดความพร้อมเพรียงและสิทธิในการเข้าอุโบสถปวารณา
และ
สังฆกรรมด้วยกัน<br />
<br />
<b><span class="vcb">สมานัตตตา</span> </b>ความเป็นผู้มีตนเสมอ
หมายถึง การทำตัวให้เข้ากันได้ ด้วยการร่วมสุขร่วมทุกข์ ไม่ถือตัว มีความเสมอ
ภาค และวางตัวเหมาะสม (ข้อ ๔ ในสังคหวัตถุ ๔)<br />
<br />
<b><span class="vcb">สมานาจริยกะ</span> </b>ภิกษุผู้ร่วมพระอาจารย์เดียวกัน<br />
<br />
<b><span class="vcb">สมานาสนิกะ</span></b> ผู้ร่วมอาสนะกัน
หมายถึงภิกษุผู้มีพรรษารุ่นราวคราวเดียวกันแก่หรืออ่อนกว่ากันไม่ถึง ๓ พรรษา
นั่ง
ร่วมอาสนะเสมอกันได้ เทียบ <i>อสมานาสนิกะ<br />
<br />
</i><b><span class="vcb">สมานุปัชฌายกะ</span>
</b>ภิกษุผู้ร่วมพระอุปัชฌายะเดียวกัน<br />
<br />
<b><span class="vcb">สมาโนทก</span> </b>ผู้ร่วมน้ำ,
ตามธรรมเนียมพราหมณ์ หมายถึง บุรพบิดรพ้นจากทวดขึ้นไปก็ดี ญาติผู้มิได้สืบสายตรงก็ดี
ซึ่ง
เป็นผู้จะพึงได้รับน้ำกรวด (คู่กับ ส<i>ปิณฑะ</i>)<br />
<br />
<b><span class="vcb">สมาบัติ</span> </b>ภาวะสงบประณีตซึ่งพึงเข้าถึง;
สมาบัติมีหลายอย่าง เช่น ฌานสมาบัติผลสมาบัติ อนุปุพพวิหารสมาบัติ เป็นต้น
สมาบัติที่กล่าวถึงบ่อยคือ ฌานสมาบัติกล่าวคือ สมาบัติ ๘ อันได้แก่ รูปฌาน
๔ และอรูปฌาน ๔ ถ้าเพิ่มนิโรธสมาบัติ 
ต่อท้ายสมาบัติ ๘ นี้ รวมเรียกว่า อนุปุพพวิหารสมาบัติ ๙<br />
<br />
<b><span class="vcb">สมุจจยขันธกะ</span> </b>ชื่อขันธกะที่
๓ ในจุลวรรคแห่งพระวินัยปิฎก ว่าด้วยวุฏฐานวิธีบางเรื่อง<br />
<br />
<b><span class="vcb">สมุจเฉท</span> </b>การตัดขาด<br />
<br />
<b><span class="vcb">สมุจเฉทปหาน</span> </b>การละกิเลสได้โดยเด็ดขาดด้วยอริยมรรค<br />
<br />
<b><span class="vcb">สมุจเฉทวิมุตติ</span> </b>หลุดพ้นด้วยตัดขาดได้แก่
พ้นจากกิเลสด้วยอริยมรรค กิเลสเหล่านั้นขาดเด็ดไป ไม่กลับเกิดขึ้นอีก 
เป็นโลกุตตรวิมุตติ (ข้อ ๓ ในวิมุตติ ๕)<br />
<br />
<b><span class="vcb">สมุจเฉทวิรัติ</span> </b>การเว้นด้วยตัดขาด
หมายถึงการเว้นความชั่วได้เด็ดขาดของพระอริยเจ้า เพราะไม่มีกิเลสที่จะเป็นเหตุ
ให้ทำความชั่วนั้นๆ (ข้อ ๓ ในวิรัติ ๓)<br />
<br />
<b><span class="vcb">สมุฏฐาน</span> </b>ที่เกิด,
ที่ตั้ง, เหตุ; ทางที่เกิดอาบัติ โดยตรงมี ๔ คือ ๑. ลำพังกาย ๒. ลำพังวาจา
๓.<i> </i>กายกับจิต ๔. วาจากับจิต 
และที่ควบกันอีก ๒ คือ ๑. กายกับวาจา ๒. กายกับวาจากับทั้งจิต<br />
<br />
<b><span class="vcb">สมุตเตชนา </span></b>การทำให้อาจหาญ
คือ เร้าใจให้แกล้วกล้า ปลุกใจให้คึกคักเกิดความกระตือรือร้น มีกำลังใจแข็งขัน
มั่นใจที่จะทำให้สำเร็จ ไม่กลัวเหน็ดเหนื่อยหรือยากลำบาก; เป็นลักษณะอย่างหนึ่งของการสอนที่ดี
(ข้อก่อนคือสมาทปนา, ข้อสุดท้ายคือสัมปหังสนา)<br />
<br />
<b><span class="vcb">สมุทัย</span> </b>เหตุให้เกิดทุกข์
ได้แก่ ตัณหา คือความทะยานอยาก เช่น อยากได้นั่นได้นี่ อยากเป็นโน่นเป็นนี่
อยากไม่เป็นโน่นเป็นนี่ (ข้อ ๒ ในอริยสัจ ๔) ดู <i>ตัณหา<br />
<br />
</i><b><span class="vcb">สโมธานปริวาส </span></b>ปริวาสแบบประมวลเข้าด้วยกันคือ
ปริวาสที่ภิกษุผู้ต้องอาบัติสังฆาทิเสสต่างคราว มีจำนวนวันปิด
ต่างกันบ้าง ไม่ต่างบ้าง ปรารถนาจะออกจากอาบัตินั้น จึงอยู่ปริวาสโดยประมวลอาบัติและราตรีเข้าด้วยกันจำแนก
เป็น ๓ อย่างคือ <i>๑. โอธานสโมธาน</i> สำหรับอาบัติมากกว่าหนึ่งแต่ปิดไว้นานเท่ากัน
เช่น ต้องอาบัติ ๒ คราว ปิดไว้คราวละ ๕ วัน ประมวลเข้าด้วยกัน อยู่ปริวาส ๕ วัน <i>๒.</i> <i>อัคฆสโมธาน</i>
สำหรับอาบัติมากกว่าหนึ่งและปิดไว้นานไม่เท่ากัน เช่น ต้องอาบัติ ๓ คราว ปิดไว้ ๓ วันบ้าง ๕ วันบ้าง ๗ วันบ้าง ประมวลเข้าด้วยกันอยู่ปริวาสเท่าจำนวนวันที่
มากที่สุด (คือ ๗ วัน) <i>๓.</i> <i>มิสสกสโมธาน</i> สำหรับอาบัติที่ต่างวัตถุกัน
(เช่น กายสังสัคคะก็มี ทุฏฐุลลวาจาก็มี สัญจริตตะก็มี) มีวันปิดเท่ากันบ้าง ไม่เท่ากันบ้าง ประมวลเข้าด้วยกัน อยู่ปริวาสรวมเป็นคราวเดียว<br />
<br />
<b><span class="vcb">สยัมภู </span></b>พระผู้เป็นเอง
คือตรัสรู้ได้เอง โดยไม่มีใครสั่งสอน หมายถึงพระพุทธเจ้า<br />
<br />
<b><span class="vcb">สยัมภูญาณ </span></b>ญาณของพระสยัมภู,
ปรีชาหยั่งรู้ของพระสยัมภู<br />
<br />
<b><span class="vcb">สยามนิกาย</span></b> <b>1.</b>
นิกายสยาม หมายถึงพวกพระไทย เรียกชื่อโดยสัญชาติ <b>2.</b> ดู <i>สยามวงศ์<br />
<br />
</i><b><span class="vcb">สยามวงศ์ </span></b>ชื่อนิกายพระสงฆ์ลังกาที่บวชจากพระสงฆ์สยาม
(คือพระสงฆ์ไทย) ในสมัยอยุธยา ซึ่งพระอุบาลีเป็นหัวหน้าไปประดิษฐาน ใน พ.ศ. ๒๒๙๖<br />
<br />
<b><span class="vcb">สรณะ</span> </b>ที่พึ่ง,
ที่ระลึก<br />
<br />
<b><span class="vcb">สรณคมน์</span> </b>การถึงสรณะ,
การยึดเอาเป็นที่พึ่ง, การยึดเอาเป็นที่ระลึก ดู <i>ไตรสรณคมน์, รัตนตรัย<br />
<br />
</i><b><span class="vcb">สรณคมนอุปสัมปทา</span>
</b>วิธีอุปสมบทด้วยการเปล่งวาจาถึงพระพุทธเจ้า พระธรรม และพระสงฆ์ เป็นสรณะเป็นวิธีที่
พระพุทธเจ้าทรงอนุญาตให้พระสาวกใช้อุปสมบทกุลบุตรในตอนปฐมโพธิกาล ต่อมาเมื่อพระพุทธเจ้าทรงอนุญาต
การอุปสมบทด้วยญัตติจตุตถกรรมแล้ว การบวชด้วยสรณคมน์ ก็ใช้สำหรับบรรพชาสามเณรสืบมา
ติสรณคมนูป
สัมปทา ก็เรียก; ดู <i>อุปสัมปทา<br />
<br />
</i><b><span class="vcb">สรณตรัย</span> </b>ที่พึ่งทั้งสาม
คือ พระพุทธ พระธรรม พระสงฆ์ ดู <i>รัตนตรัย<br />
<br />
</i><b><span class="vcb">สรภังคะ</span> </b>นามของศาสดาคนหนึ่งในอดีต
เป็นพระโพธิสัตว์ มีคุณสมบัติคือ เป็น ผู้ปราศจากราคะในกามทั้งหลาย ได้
ประกาศคำสอน มีศิษย์จำนวนมากมาย<br />
<br />
<b><span class="vcb">สรภัญญะ </span></b>ทำนองสวดคำฉันท์<br />
<br />
<b><span class="vcb">สรร </span></b>เลือก, คัด<br />
<br />
<b><span class="vcb">สรรค์ </span></b>สร้าง <br />
<br />
<b><span class="vcb">สรรพ </span></b>ทั้งปวง,
ทั้งหมด, ทุกสิ่ง<br />
<br />
<b><span class="vcb">สรรพางค์</span></b> ทุกๆ
ส่วนแห่งร่างกาย, ร่างกายทุกๆ ส่วน<br />
<br />
<b><span class="vcb">สรรเพชญ</span></b> ผู้รู้ทั่ว,
ผู้รู้ทุกสิ่งทุกอย่าง หมายถึงพระพุทธเจ้า (=สัพพัญญู)<br />
<br />
<b><span class="vcb">สรีระ</span></b> ร่างกาย
<br />
<br />
<b><span class="vcb">สรีรยนต์ </span></b>กลไกคือร่างกาย<br />
<br />
<b><span class="vcb">สรีราพยพ</span></b> ส่วนของร่างกาย,
อวัยวะในร่างกาย<br />
<br />
<b><span class="vcb">สลาก </span></b>เครื่องหมายหรือวัตถุที่ใช้ในการเสี่ยงโชค
เช่น สลากภัต ก็ได้แก่อาหารที่เขาถวายสงฆ์โดยเขียนชื่อเจ้าภาพลง
ในกระดาษใบละชื่อ ม้วนรวมคละกันเข้าแล้วให้ภิกษุทั้งหลายจับตามลำดับพรรษากันมา
หรือเขียนเลขหมายไว้ที่ของ
จำนวนหนึ่ง ภิกษุจับได้สลากของผู้ใดก็ได้รับอาหารของทายกนั้น; ฉลาก<i> </i>ก็เรียก<br />
<br />
<b><span class="vcb">สลากภัต</span></b> อาหารถวายตามสลาก
หมายเอาสังฆภัตอันทายกเข้ากันถวาย ต่างคนต่างจัดมา เป็นของต่างกัน เขามักทำใน
เทศกาลที่ผลไม้เผล็ดแล้วถวายพระด้วยวิธีจับสลาก; ดู <i>สลาก</i><br />
<br />
<b><span class="vcb">ส่วนข้างปลายทั้งสอง</span></b>
อดีต กับอนาคต<br />
<br />
<b><span class="vcb">ส่วนท่ามกลาง</span></b> ในประโยคว่า
“ไม่ติดอยู่ในส่วนท่ามกลาง” ปัจจุบัน<br />
<br />
<b><span class="vcb">สวนานุตตริยะ </span></b>การสดับที่ยอดเยี่ยม
เช่น ได้สดับธรรมของพระพุทธเจ้า (ข้อ ๒ ในอนุตตริยะ ๖)<br />
<br />
<b><span class="vcb">สวรรค์ </span></b>แดนอันแสนดีเลิศล้ำด้วยกามคุณทั้ง
๕, โลกของเทวดา ตามปกติหมายถึงกามาพจรสวรรค์ (สวรรค์ที่ยังเกี่ยว
ข้องกาม) ๖ ชั้น คือ จาตุมหาราชิกา ดาวดึงส์ ยามา ดุสิต นิมมานรดี ปรนิมมิตวสวัตดี<br />
<br />
<b><span class="vcb">สวรรคต </span></b>ไปสู่สวรรค์
คือ ตาย (ใช้สำหรับพระเจ้าแผ่นดิน สมเด็จพระบรมราชินี สมเด็จพระบรมราชชนนี
สมเด็จ
พระยุพราช สมเด็จพระบรมโอรสาธิราชและพระบรมราชวงศ์ที่ทรงได้รับพระราชทานฉัตร
๗ ชั้น)<br />
<br />
<b><span class="vcb">สวัสดิ์, สวัสดี</span></b>
ความดีความงาม, ความเจริญรุ่งเรือง, ความปลอดโปร่ง, ความปลอดภัยไร้อันตราย<br />
<br />
<b><span class="vcb">สวัสดิมงคล</span></b> มงคล
คือ ความสวัสดี<br />
<br />
<b><span class="vcb">สวากขาตธรรม</span></b> พระธรรมอันพระผู้มีพระภาคตรัสดีแล้ว
คือ ตรัสได้จริงไม่วิปริต ไพเราะในเบื้องต้น ท่ามกลางและที่สุด<br />
<br />
<b><span class="vcb">สวากขาตนิยยานิกธรรม </span></b>ธรรมที่พระพุทธเจ้ากล่าวดีแล้ว
นำผู้ประพฤติตามให้ออกไปจากทุกข์<br />
<br />
<b><span class="vcb">สวาธยาย</span></b> ดู <i>สาธยาย<br />
<br />
</i><b><span class="vcb">สวิญญาณกะ</span></b>
สิ่งที่มีวิญญาณ ได้แก่ สัตว์ต่างๆ เช่น แพะ แกะ สุกร โค กระบือ เป็นต้น เทียบ
<i>อวิญญาณกะ<br />
<br />
</i><b><span class="vcb">สสังขารปรินิพพายี</span></b>
พระอนาคามีผู้จะปรินิพพานด้วยต้องใช้ความเพียร ดู <i>อนาคามี<br />
<br />
</i><b><span class="vcb">สสังขาริก</span></b>
“เป็นไปกับด้วยการชักนำ”, มีการชักนำ ใช้แก่จิตที่คิดดีหรือชั่วโดยถูกกระตุ้นหรือชักจูงจากภายนอก
มิใช่
เริ่มขึ้นเอง และมีกำลังอ่อน ตรงข้ามกับ <i>อสังขาริก </i>ซึ่งแปลว่าไม่มีการชักนำ
คือ จิตคิดดีหรือชั่ว โดยเริ่มขึ้นเอง มิใช่
ถูกกระตุ้นหรือชักจูงจากภายนอก จึงมีกำลังมาก<br />
<br />
<b><span class="vcb">สหคตทุกข์</span></b> ทุกข์ในด้วยกัน,
ทุกข์กำกับได้แก่ทุกข์ที่พ่วงมาด้วยกับผลอันไพบูลย์ มีลาภ ยศ สรรเสริญ สุข
เป็นต้น แต่
ละอย่างย่อมพัวพันด้วยทุกข์<br />
<br />
<b><span class="vcb">สหชาต, สหชาติ</span></b>
&nbsp;“ผู้เกิดร่วมด้วย” หมายถึง บุคคล (ตลอดจนสัตว์และสิ่งของ) ที่เกิดร่วมวันเดือนปีเดียวกันอย่างเพลา
หมายถึง ผู้เกิดร่วมปีกัน; ตำนาน กล่าวว่า เมื่อเจ้าชายสิทธัตถะประสูตินั้น
มีสหชาต ๗ คือ พระมารดาของเจ้าชายราหุล
(เจ้าหญิงยโสธราหรือพิมพา) พระอานนท์ นายฉันนะ อามาตย์กาฬุกายี ม้ากัณฐกะ
ต้นมหาโพธิ์ และขุมทรัพย์ทั้ง 
๔ (นิธิกุมภี)<br />
<br />
<b><span class="vcb">สหชาตธรรม</span></b> ธรรมที่เกิดพร้อมกัน<br />
<br />
<b><span class="vcb">สหชีวินี</span></b> คำเรียกแทนคำว่า
ลัทธิวิหารินีของภิกษุณี ทั้ง ๒ คำนี้แปลว่าผู้อยู่ร่วมตรงกับสัทธิวิหาริกในฝ่ายภิกษุ;
ศิษย์
ของ<i>ปวัตตินี</i><br />
<br />
<b><span class="vcb">สหธรรมิก</span></b> ผู้มีธรรมร่วมกัน,
ผู้ประพฤติธรรมร่วมกัน แสดงไว้ในคัมภีร์มหานิทเทส แห่งพระสุตตันตปิฎก มี ๗
คือ 
ภิกษุ ภิกษุณี สิกขมานา สามเณร สามเณรี อุบาสก อุบาสิกา; ในสัตตาหกรณียะ หมายถึง
๕ อย่างแรก เท่านั้น เรียกว่า 
<i>สหธรรมิก</i> ๕ (คัมภีร์ฝ่ายวินัยทั่วไปก็มักหมายเฉพาะจำนวน ๕)<br />
<br />
<b><span class="vcb">สหธรรมิกวรรค</span></b> ตอนที่ว่าด้วยเรื่องภิกษุถูกว่ากล่าวโดยชอบธรรม
เป็นต้น เป็นวรรคที่ ๘ แห่งปาจิตติยกัณฑ์ มี ๑๒ 
สิกขาบท<br />
<br />
<b><span class="vcb">สหรคต </span></b>ไปด้วยกัน,
กำกับกัน, ร่วมกัน<br />
<br />
<b><span class="vcb">สหวาส</span></b> อยู่ร่วม
เป็นประการหนึ่งในรัตติเฉท คือเหตุขาดราตรีแห่งการประพฤติมานัตและการอยู่ปริวาสหมายถึง
การอยู่ร่วมในชายคาเดียวกับปกตัตตภิกษุ ดู <i>รัตติเฉท<br />
<br />
</i><b><span class="vcb">สหเสยยสิกขาบท</span></b>
สิกขาบทเกี่ยวกับการนอนร่วมมี ๒ ข้อ ข้อหนึ่งปรับอาบัติปาจิตตีย์แก่ภิกษุผู้นอนร่วมกับอนุปสัม-
บันเกิน ๒-๓ คืน อีกข้อหนึ่ง ปรับอาบัติปาจิตตีย์แก่ภิกษุผู้นอนร่วม (คือนอนในที่มุงที่บังเดียวกัน)
กับหญิงแม้ในคืนแรก (ข้อ ๕ และ ๖ ในมุสาวาทวรรค ปาจิตติยกัณฑ์)<br />
<br />
<b><span class="vcb">สหไสย</span></b> การนอนด้วยกัน,
การนอนร่วม<br />
<br />
<b><span class="vcb">สหัมบดี</span></b> ชื่อพระพรหมผู้อาราธนาพระพุทธเจ้าให้แสดงธรรมโปรดสัตว์<br />
<br />
<b><span class="vcb">สหาย</span> </b>เพื่อน, เพื่อนร่วมการงาน
(แปลตามศัพท์ว่า ผู้ไปด้วยในกิจทั้งหลายหรือผู้มีความเสื่อมและความเจริญร่วมกัน)<br />
<br />
<b><span class="vcb">สองต่อสอง</span></b> สองคนโดยเฉพาะ
ไม่มีผู้อื่นอยู่ด้วย, ตัวต่อตัว<br />
<br />
<b><span class="vcb">ส่อเสียด</span> </b>ยุให้แตกกัน
คือฟังคำของข้างนี้แล้ว เก็บเอาไปบอกข้างโน้นเพื่อทำลายข้างนี้ ฟังคำของข้างโน้นแล้วเก็บเอา
มาบอกข้างนี้ เพื่อทำลายข้างโน้น ดู <i>ปิสุณาวาจา<br />
<br />
</i><b><span class="vcb">สอุปาทิเสสนิพพาน</span></b>
นิพพานยังมีอุปาทิเหลือ, ดับกิเลสแต่ยังมีเบญจขันธ์เหลือ คือนิพพานของพระอรหันต์ผู้ยังมีชีวิต
อยู่, นิพพานในแง่ที่เป็นภาวะดับกิเลส คือ โลภะ โทสะ โมหะ; เทียบ <i>อนุปาทิเสสนิพพาน</i><br />
<br />
<b><span class="vcb">สอุปาทิเสสบุคคล</span></b>
บุคคลผู้ยังมีเชื้อกิเลสเหลืออยู่, ผู้ยังไม่สิ้นอุปาทานได้แก่ พระเสขะ คือ
พระอริยบุคคลทั้งหมด ยกเว้นพระอรหันต์; เทียบ <i>อนุปาทิเสสบุคคล<br />
<br />
</i><b><span class="vcb">สักกะ</span> 1.</b> พระนามจอมเทพ
ในสวรรค์ชั้นดาวดึงส์ เรียกกันว่า ท้าวสักกะหรือพระ<i>อินทร์;</i> ดู <i>วัตรบท
๗</i> <b>2. </b>ชื่อดงไม้ที่
อยู่ในชมพูทวีปตอนเหนือ แถบเขาหิมาลัยในเขตป่าหิมพานต์ <b>3.</b> ชื่อชนบทที่ตั้งอยู่ในดงไม้สักกะ
ดู <i>สักกชนบท<br />
<br />
</i><b><span class="vcb">สักกชนบท</span></b> ชื่อแคว้นหนึ่งในชมพูทวีปตอนเหนือ
นครหลวงชื่อกบิลพัสดุ์ เป็นชาติภูมิของพระพุทธเจ้ามีการปกครอง
โดยสามัคคีธรรม มีประวัติสืบมาแต่สมัยพระเจ้าโอกกากราช บัดนี้อยู่ในเขตประเทศเนปาล<br />
<br />
<b><span class="vcb">สักกรนิคม</span></b> เป็นนิคมหนึ่งอยู่ในสักกชนบท;
สักขรนิคม ก็เรียก<br />
<br />
<b><span class="vcb">สักกายทิฏฐิ</span></b> ความเห็นว่าเป็นตัวของตน,
ความเห็นเป็นเหตุถือตัวตน เช่นเห็นรูปเป็นตน เห็นเวทนาเป็นตน เป็นต้น 
(ข้อ ๑ ในสังโยชน์ ๑๐)<br />
<br />
<b><span class="vcb">สักการ, สักการะ</span></b>
เคารพนับถือบูชา, เครื่องแสดงความเคารพบูชา<br />
<br />
<b><span class="vcb">สักขิสาวก</span></b> สาวกที่ทันเห็นองค์พระพุทธเจ้า,
พระสุภัททะผู้เคยเป็นปริพาชก เป็นสักขิสาวกองค์สุดท้ายของพระพุทธเจ้า<br />
<br />
<b><span class="vcb">สักยปุตติยะ</span></b> ผู้เป็นเหล่ากอแห่งพระศากยบุตร
(ศากยบุตร หรือ สักยปุตต หมายถึงพระพุทธเจ้า), โดยใจความคือ ผู้
เป็นลูกพระพุทธเจ้า ได้แก่พระภิกษุ (ภิกษุณีเรียกว่าสักยธิดา)<br />
<br />
<b><span class="vcb">สักยราช</span></b> กษัตริย์วงศ์ศากยะ,
พระราชาวงศ์ศากยะ<br />
<br />
<b><span class="vcb">สังกัจฉิกะ</span></b> ผ้ารัดหรือโอบรักแร้
เป็นจีวรอย่างหนึ่งในจีวร ๕ ของภิกษุณี คือสังฆาฏิ ผ้าทาบ ๑ อุตตราสงค์ ผ้าห่ม
๑ 
อันตรวาสก สบง๑ สังกัจฉิกะ ผ้ารัดหรือผ้าโอบรักแร้ ๑ อุทกสาฏิกา ผ้าอาบ ๑
(มากกว่าของภิกษุณีซึ่งมีจำนวนเพียง 
๓ อย่างข้างต้น)<br />
<br />
<b><span class="vcb">สังกิเลส</span></b> เครื่องทำใจให้เศร้าหมอง<br />
<br />
<b><span class="vcb">สังขตะ</span></b> สิ่งที่ถูกปัจจัยปรุงแต่ง,
สิ่งที่เกิดจากเหตุปัจจัยแต่งขึ้น ได้แก่สภาพที่เกิดแต่เหตุทั้งปวง, สังขตธรรม;
ตรงข้ามกับ <i>อสังขตะ</i><br />
<br />
<b><span class="vcb">สังขตธรรม</span></b>
ธรรมที่ถูกปัจจัยปรุงแต่งขึ้น ตรงกับสังขารในคำว่า สังขารทั้งปวงไม่เที่ยง
ดังนี้เป็นต้น; ตรงข้ามกับ 
<i>อสังขตธรรม<br />
<br />
</i><b><span class="vcb">สังขตลักษณะ</span> </b>ลักษณะแห่งสังขตธรรม,
ลักษณะของปรุงแต่ง มี ๓ อย่าง ๑. ความเกิดขึ้น ปรากฏ ๒. ความดับสลาย 
ปรากฏ ๓. เมื่อตั้งอยู่ ความแปร ปรากฏ<br />
<br />
<b><span class="vcb">สังขาร</span> 1.</b> สิ่งที่ถูกปัจจัยปรุงแต่ง,
สิ่งที่เกิดจากเหตุปัจจัย เป็นรูปธรรมก็ตาม นามธรรมก็ตาม ได้แก่ขันธ์ ๕ ทั้งหมด,
ตรงกับคำว่า สังขตะหรือสังขตธรรม ได้ในคำว่า สังขารทั้งหลายทั้งปวงไม่เที่ยง
ดังนี้เป็นต้น<br />
<br />
<b>2. </b>สภาพที่ปรุงแต่งใจ
ให้ดีหรือชั่ว, ธรรมมีเจตนาเป็นประธานที่ปรุงแต่งความคิด การพูด การกระทำ
มีทั้งที่ดีเป็นกุศล ที่ชั่วเป็นอกุศล ที่
กลางๆ เป็นอัพยากฤตได้แก่เจตสิก ๕๐ อย่าง (คือเจตสิกทั้งปวงเว้นเวทนาและสัญญา)
เป็นนามธรรมอย่างเดียว, ตรง
กับสังขารขันธ์ ในขันธ์ ๕ ได้ในคำว่ารูปไม่เที่ยง เวทนาไม่เที่ยง สัญญาไม่เที่ยง
สังขารไม่เที่ยง วิญญาณไม่เที่ยง ดังนี้
เป็นต้น; อธิบายอีกปริยายหนึ่งสังขารตามความหมายนี้ยกเอาเจตนาขึ้นเป็นตัวนำหน้า
ได้แก่สัญเจตนา คือ เจตนาที่แต่งกรรมหรือปรุงแต่งการกระทำ มี ๓ อย่าง คือ <i>๑. กายสังขาร</i> สภาพที่ปรุงแต่งการกระทำทางกาย
คือ กายสัญเจตนา 
<i>๒. วจีสังขาร</i> สภาพที่ปรุงแต่งการกระทำทางวาจา คือ วจีสัญเจตนา <i>๓.
จิตตสังขาร</i> หรือ <i>มโนสังขาร</i> สภาพที่ปรุงแต่ง
การกระทำทางใจ คือ มโนสัญเจตนา<br />
<br />
<b>3. </b>สภาพที่ปรุงแต่งชีวิตมี ๓ คือ <i>๑.
กายสังขาร </i>สภาพที่ปรุงแต่งกาย ได้แก่
อัสสาสะปัสสาสะ คือลมหายใจเข้า ลมหายใจออก <i>๒. วจีสังขาร</i> สภาพที่ปรุงแต่งวาจา
ได้แก่วิตกและวิจาร <i>๓. จิตต-
สังขาร</i> สภาพที่ปรุงแต่งใจ ได้แก่สัญญาและเวทนา<br />
<br />
<b><span class="vcb">สังขาร ๒ </span></b>คือ <i>๑.
อุปาทินนกสังขาร</i> สังขารที่กรรมครอบครอง ๒.<i> อนุปาทินนกสังขาร</i> สังขารที่กรรมไม่ครอบครอง,
โดยปริยายแปลว่า สังขารที่มีใจครอง และสังขารที่ไม่มีใจครอง<br />
<br />
<b><span class="vcb">สังขารทุกข์</span></b>
ทุกข์เพราะเป็นสังขาร คือ เพราะเป็นสภาพอันถูกปัจจัยปรุงแต่งขึ้น จึงต้องผันแปรไปตามเหตุปัจจัยเป็น
สภาพอันปัจจัยบีบคั้นขัดแย้ง คงทนอยู่มิได้<br />
<br />
<b><span class="vcb">สังขารโลก</span></b> โลกคือสังขาร
ได้แก่ชุมนุมแห่งสังขารทั้งปวงอันต้องเป็นไปตามธรรมดาแห่งเหตุปัจจัย<br />
<br />
<b><span class="vcb">สังขารุเปกขาญาณ</span></b>
ปรีชาหยั่งรู้ถึงขั้นเกิดความวางเฉยในสังขาร, ญาณอันเป็นไปโดยความเป็นกลางต่อสังขาร
คือรู้
เท่าทันสภาวะของสังขารว่าที่ไม่เที่ยงเป็นทุกข์เป็นต้นนั้น มันเป็นไปของมันอย่างนั้นเป็นธรรมดา
จึงเลิกเบื่อหน่าย 
เลิกคิดหาทางแต่จะหนี วางใจเป็นกลางต่อมันได้เลิกเกี่ยวเกาะและให้ญาณแล่นมุ่งสู่นิพพานอย่างเดียว
(ข้อ ๘ ใน
วิปัสสนาญาณ ๙)<br />
<br />
<b><span class="vcb">สังเขป</span></b> ย่อ, การย่อ,
ใจความ, เค้าความ<br />
<br />
<b><span class="vcb">สังคหวัตถุ </span></b>เรื่องสงเคราะห์กัน,
คุณเป็นเครื่องยึดเหนี่ยวใจของผู้อื่นไว้ได้, หลักการสงเคราะห์ คือ ช่วยเหลือกันยึด
เหนี่ยวใจกันไว้ และเป็นเครื่องเกาะกุมประสานโลกคือสังคมแห่งหมู่สัตว์ไว้
ดุจสลักเกาะยึดรถที่กำลังแล่นไปให้คง
เป็นรถและวิ่งแล่นไปได้ มี ๔ อย่าง คือ <i>๑. ทาน </i>การแบ่งปันเอื้อเฟื้อเผื่อแผ่กัน
<i>๒. ปิยวาจา</i> พูดจาน่ารักน่านิยมนับถือ 
<i>๓. อัตถจริยา</i> บำเพ็ญประโยชน์ <i>๔. สมานัตตตา</i> ความมีตนเสมอ คือ
ทำตัวให้เข้ากันได้ เช่น ไม่ถือตัว ร่วมสุขร่วม
ทุกข์กัน เป็นต้น<br />
<br />
<b><span class="vcb">สังคายนา</span></b> การสวดพร้อมกัน,
การร้อยกรองพระธรรมวินัย, การประชุมตรวจชำระสอบทานและจัดหมวดหมู่คำสั่ง
สอนของพระพุทธเจ้าวางลงเป็นแบบแผนอันหนึ่งอันเดียว; สังคายนาครั้งที่ ๑ ถึง
๕ มีดังนี้:<br />
<br />
<i>ครั้งที่ ๑ </i>ปรารภเรื่องสุภัททภิกษุผู้บวชเมื่อแก่กล่าวจ้วงจาบพระธรรมวินัย
และปรารภที่จะทำให้ธรรมรุ่งเรือง
อยู่สืบไป พระอรหันต์ ๕๐๐ รูป มีพระมหากัสสปะเป็นประธาน และเป็นผู้ถาม พระอุบาลีเป็นผู้วิสัชนาพระวินัย
พระอานนท์เป็นผู้วิสัชนาพระธรรมประชุมสังคายนาที่ถ้ำสัตตบรรณคูหาภูเขาเวภารบรรพต
เมืองราชคฤห์ เมื่อหลังพุทธ
ปรินิพพาน ๓ เดือน โดยพระเจ้าอชาตศัตรูเป็นศาสนูปถัมภ์ สิ้นเวลา ๗ เดือนจึงเสร็จ<br />
<br />
<i>ครั้งที่ ๒ </i>ปรารภพวกภิกษุวัชชีบุตรแสดงวัตถุ ๑๐ ประการนอกธรรมนอกวินัย
พระยศกากัณฑกบุตรเป็นผู้ชัก
ชวน ได้พระอรหันต์ ๗๐๐ รูป พระเรวตะเป็นผู้ถาม พระสัพพกามี เป็นผู้วิสัชนา
ประชุมทำที่วาลิการาม เมืองเวสาลี 
เมื่อ พ.ศ. ๑๐๐ โดยพระเจ้ากาลาโศกราช เป็นศาสนูปถัมภก์ สิ้นเวลา ๘ เดือนจึงเสร็จ<br />
<br />
<i>ครั้งที่ ๓ </i>ปรารภเดียรถีย์มากมายปลอมบวชในพระศาสนาเพราะมีลาภสักการะเกิดขึ้นมาก
พระอรหันต์ 
๑,๐๐๐ รูป มีพระโมคคัลลีบุตรติสสเถระเป็นประธาน ประชุมทำที่อโศการามเมืองปาฏลีบุตร
เมื่อประมาณ พ.ศ. 
๒๓๔ (พ.ศ. ๒๑๘ เป็นปีที่พระเจ้าอโศกขึ้นครองราชย์) โดยพระเจ้าอโศก หรือ ศรีธรรมาโศกราชเป็นศาสนูปถัมภก์
สิ้นเวลา ๙ เดือนจึงเสร็จ<br />
<br />
<i>ครั้งที่</i> <i>๔ </i>ปรารภจะให้พระศาสนาประดิษฐานมั่นคงในลังกาทวีป พระสงฆ์
๖๘,๐๐๐ รูป มีพระมหินทเถระ
เป็นประธานและเป็นผู้ถาม พระอริฏฐะเป็นผู้วิสัชนา ประชุมทำที่ถูปาราม เมืองอนุราธบุรี
เมื่อ พ.ศ. ๒๓๖ โดยพระ
เจ้าเทวานัมปิยติสสะ เป็นศาสนูปถัมภก์ สิ้นเวลา ๑๐ เดือน จึงเสร็จ<br />
<br />
<i>ครั้งที่</i> <i>๕ </i>ปรารภพระสงฆ์แตกกันเป็น ๒ พวกคือ พวกมหาวิหารกับพวกอภัยคีรีวิหาร
และคำนึงว่าสืบไปภาย
หน้ากุลบุตรจะถอยปัญญา ควรจารึกพระธรรมวินัยลงในใบลาน พระอรหันต์ ๕๐๐ รูป
ประชุมกันสวดซ้อมแล้วจาร
พุทธพจน์ลงในใบลาน ณ อาโลกเลณสถาน ในมลยชนบท ในลังกาทวีป เมื่อ พ.ศ. ๔๕๐ (ว่า
๔๓๖ ก็มี) โดยพระเจ้า
วัฏฏคามณีอภัย เป็นศาสนูปถัมภก์(ครั้งที่ ๔ และ ๕ ไม่เป็นที่รับรองทั่วไป)<br />
<br />
<b><span class="vcb">สังคีติ</span></b> <b>1.
</b>การสังคายนา ดู <i>สังคายนา </i><b>2. </b>ในคำว่า “บอกสังคีติ” ซึ่งเป็นปัจฉิมกิจอย่างหนึ่งของการอุปสมบท
ท่านสันนิษฐานว่า หมายถึงการประมวลบอกอย่างอื่นนอกจากที่ระบุไว้ เช่น สีมาหรืออาวาสที่อุปสมบท
อุปัชฌายะ 
กรรมวาจาจารย์ จำนวนสงฆ์<br />
<br />
<b><span class="vcb">สังคีติกถา</span></b>
ถ้อยคำที่กล่าวถึงเรื่องสังคายนา,แถลงความเรื่องสังคายนา<br />
<br />
<b><span class="vcb">สังคีติปริยาย</span></b>
บรรยายเรื่องการสังคายนา,การเล่าเรื่องการสังคายนา<br />
<br />
<b><span class="vcb">สังฆกรรม</span></b> งานของสงฆ์,กรรมที่สงฆ์พึงทำ,กิจที่พึงทำโดยที่ประชุมสงฆ์มี
๔ คือ <i>๑. อปโลกนกรรม</i> กรรมที่ทำเพียง
ด้วยบอกกันในที่ประชุมสงฆ์ ไม่ต้องตั้งญัตติและไม่ต้องสวดอนุสาวนา เช่น แจ้งการลงพรหมทัณฑ์แก่ภิกษุ
<i>๒.</i> <i>ญัตติ-
กรรม</i> กรรมที่ทำเพียงตั้งญัตติไม่ต้องสวดอนุสาวนา เช่น อุโบสถและปวารณา
<i>๓. ญัตติทุติยกรรรม </i>กรรมที่ทำด้วยตั้ง
ญัตติแล้วสวดอนุสาวนาหนหนึ่ง เช่น สมมติสีมา ให้ผ้ากฐิน <i>๔. ญัตติจตุตถกรรม</i>
กรรมที่ทำด้วยตั้งญัตติแล้วสวดอนุ-
สาวนา ๓ หน เช่น อุปสมบท ให้ปริวาส ให้มานัต<br />
<br />
<b><span class="vcb">สังฆการี</span></b> เจ้าหน้าที่ผู้ทำการสงฆ์,เจ้าพนักงานผู้มีหน้าที่เกี่ยวกับสงฆ์ในงานหลวง,เจ้าหน้าที่ผู้เป็นพนักงานในการพิธี
สงฆ์ มีมาแต่โบราณสมัยอยุธยาสังกัดกรมสังฆการี ซึ่งรวมอยู่ด้วยกันกับกรมธรรมการเรียกรวมว่ากรมธรรมการสังฆ-
การี เดิมเรียกว่า สังกะรี หรือสังการี เปลี่ยนเรียกสังฆการีในรัชกาลที่ ๔
ต่อมาเมื่อตั้งกระทรวงธรรมการใน พ.ศ. 
๒๔๓๒ กรมธรรมการสังฆการีเป็นกรมหนึ่งในสังกัดของกระทรวงนั้น จนถึง พ.ศ. ๒๔๕๔
กรมสังฆการีจึงแยกเป็น
กรมต่างหากกันกับกรมธรรมการ ต่อมาใน พ.ศ. ๒๔๗๖ กรมสังฆการีถูกยุบลงเป็นกองสังกัดในกรมธรรมการ
กระทรวงศึกษาธิการ ต่อมาอีกใน พ.ศ. ๒๔๘๔ กรมธรรมการเปลี่ยนชื่อเป็นกรมการศาสนา
และในคราวท้ายสุด 
พ.ศ.๒๕๑๕ กองสังฆการีได้ถูกยุบเลิกไป และมีกองศาสนูปถัมภ์ขึ้นมาแทน <i>ปัจจุบันจึงไม่มีสังฆการี;</i>บางสมัยสังฆ
การีมีอำนาจหน้าที่กว้างขวาง มิใช่เป็นเพียงเจ้าพนักงานในราชพิธีเท่านั้น
แต่ทำหน้าที่ชำระอธิกรณ์พิจารณาโทษแก่
พระสงฆ์ผู้ล่วงละเมิดสิกขาบทประพฤติผิดธรรมวินัยด้วย<br />
<br />
<b><span class="vcb">สังฆคารวตา</span></b>
ดู <i>คารวะ<br />
<br />
</i><b><span class="vcb">สังฆคุณ</span></b> คุณของพระสงฆ์
(หมายถึงสาวกสงฆ์ หรือ อริยสงฆ์) มี ๙ คือ ๑.สุปฏิปนฺโน ภควโต สาวกสงฺโฆ พระสงฆ์
สาวกของพระผู้มีพระภาคเจ้าเป็นผู้ปฏิบัติดี ๒. อุชุปฏิปนฺโน เป็นผู้ปฏิบัติตรง
๓. ญายปฏิปนฺโน เป็นผู้ปฏิบัติถูกทาง 
๔. สามีจิปฏิปนฺโน เป็นผู้ปฏิบัติสมควร (ยทิทํ จตฺตาริ ปุริสยุคานิ อฏฺฐ ปุริสปุคฺคลา
ได้แก่ คู่บุรุษ ๔ ตัวบุคคล ๘ เอส 
ภควโต สาวกสงฺโฆ พระสงฆ์สาวกของพระผู้มีพระภาคนี้) ๕. อาหุเนยฺโย เป็นผู้ควรแก่ของคำนับคือควรรับของที่เขา
นำมาถวาย ๖. ปาหุเนยฺโย เป็นผู้ควรแก่การต้อนรับ ๗.ทกฺขิเณยฺโย เป็นผู้ควรแก่ทักษิณา
คือควรแก่ของทำบุญ ๘. อญฺ
ชลีกรณีโย เป็นผู้ควรแก่การทำอัญชลี คือควรแก่การกราบไหว้ ๙. อนุตฺตรํ ปุญฺญกฺเขตตํ
โลกสฺส เป็นนาบุญอันยอด
เยี่ยมของโลก คือเป็นแหล่งเพาะปลูกและเผยแพร่ความดีที่ยอดเยี่ยมของโลก<br />
<br />
<b><span class="vcb">สังฆเถระ</span></b> ภิกษุผู้เป็นเถระในสงฆ์คือ
เป็นผู้ใหญ่เป็นประธานในสงฆ์,ภิกษุผู้มีพรรษามากกว่าภิกษุอื่นในชุมนุมนั้นทั้งหมด<br />
<br />
<b><span class="vcb">สังฆทาน</span></b> ทานเพื่อสงฆ์,การถวายแก่สงฆ์
คือ ถวายเป็นกลางๆ ไม่จำเพาะเจาะจงภิกษุรูปใดรูปหนึ่ง เช่น จะทำพิธีถวายของที่มีจำนวนจำกัดพึงแจ้งแก่ทางวัดให้จัดพระไปรับตามจำนวนที่ต้องการ
หัวหน้าสงฆ์จัดภิกษุใดไปพึงทำใจว่า ท่านมารับในนามของสงฆ์ หรือเป็นผู้แทนของสงฆ์ทั้งหมด ไม่พึงเพ่งเล็งว่าเป็นบุคคลใด
คิดตั้งใจแต่ว่า จะถวายอุทิศแก่สงฆ์;ในพิธีพึงจุดธูปเทียนบูชาพระ อาราธนาศีล รับศีล จบแล้วตั้งนโม
๓ จบ กล่าวคำถวายเสร็จแล้วประเคนของ และเมื่อพระสงฆ์อนุโมทนา พึงกรวดน้ำ รับพร เป็นเสร็จพิธี, คำถวายสังฆทานว่าดังนี้:อิมานิ
มยํ ภนฺเต, <i>ภตฺตานิ</i>, 
สปริวารานิ, ภิกฺขุสงฺฆสฺส, โอโณชยาม, สาธุ โนภนฺเต, ภิกฺขุสงฺโฆ, อิมานิ,
<i>ภตฺตานิ</i>, สปริวารานิ, ปฏิคฺคณฺหาตุ, <i>อมฺหา
กํ</i>,ทีฆรตฺตํ, หิตาย, สุขาย, แปลว่า : ข้าแต่พระสงฆ์ผู้เจริญ ข้าพเจ้าทั้งหลายขอน้อมถวาย
<i>ภัตตาหาร</i> กับทั้งบริวารเหล่านี้แก่พระภิกษุสงฆ์ ขอพระภิกษุสงฆ์จงรับ <i>ภัตตาหาร</i> กับทั้งบริวารเหล่านี้
ของข้าพเจ้าทั้งหลาย เพื่อประโยชน์และความสุข<i>แก่ข้าพเจ้าทั้งหลาย</i> สิ้นกาลนานเทอญฯ
อนึ่ง ถ้าเป็นสังฆทานประเภทอุทิศผู้ตาย เรียกว่า <b>มตกภัต</b> ถึงเปลี่ยนแลงคำถวายที่พิมพ์ตัวเอนไว้คือ
<i>ภตฺตานิ</i> 
เป็น มตกภตฺตานิ<i>, อมฺหากํ</i> เป็น อมฺหากญฺเจว มาตาปิตุอาทีนญฺจ ญาตกานํ
กาลกตานํ; <i>ภัตตาหาร</i> เป็น่ มตกภัตตาหาร, 
<i>แก่ข้าพเจ้าทั้งหลาย</i> เป็น แก่ข้าพเจ้าทั้งหลายด้วย แก่ญาติของข้าพเจ้าทั้งหลาย
มีมารดา บิดา เป็นต้น ผู้ล่วงลับไปแล้วด้วย<br />
<br />
<b><span class="vcb">สังฆนวกะ</span></b> ภิกษุผู้ใหม่ในสงฆ์
คือบวชภายหลังภิกษุทั้งหมดในชุมนุมสงฆ์นั้น<br />
<br />
<b><span class="vcb">สังฆภัต</span></b> อาหารถวายสงฆ์
หมายถึงอาหารที่เจ้าของนำมา หรือส่งมาถวายสงฆ์ในอารามพอแจกทั่วกัน<br />
<br />
<b><span class="vcb">สังฆเภท</span></b> ความแตกแห่งสงฆ์,การทำสงฆ์ให้แตกจากกัน
(ข้อ ๕ ในอนันตริยกรรม ๕ ), กำหนดด้วยไม่ทำอุโบสถ
ปวารณา และทำสังฆกรรมด้วยกัน<br />
<br />
<b><span class="vcb">สังฆเภทขันธกะ</span></b>
ชื่อขันธกะที่ ๗ แห่งจุลวรรคในพระวินัยปิฎก ว่าด้วยเรื่องพระเทวทัตทำลายสงฆ์และเรื่องควรทราบ
เกี่ยวกับสังฆเภท สังฆสามัคคี<br />
<br />
<b><span class="vcb">สังฆมิตตา</span></b> พระราชบุตรีของพระเจ้าอโศกมหาราช
ทรงผนวชเป็นภิกษุณีและไปประดิษฐานภิกษุณีสงฆ์ที่ลังกาทวีป 
พร้อมทั้งนำกิ่งพระศรีมหาโพธิไปถวายแก่พระเจ้าเทวานัมปิยติสสะด้วย<br />
<br />
<b><span class="vcb">สังฆราชี</span></b> ความร้าวรานแห่งสงฆ์
คือจะแตกแยกกัน แต่ยังไม่ถึงกับแยกทำอุโบสถปวารณาและสังฆกรรมต่างหากกัน 
เทียบ<i> สังฆเภท<br />
<br />
</i><b><span class="vcb">สังฆสัมมุขตา</span></b>
ความเป็นต่อหน้าสงฆ์หมายความว่า การระงับอธิกรณ์นั้นกระทำในที่พร้อมหน้าสงฆ์
ซึ่งภิกษุผู้เข้า
ประชุมมีจำนวนครบองค์เป็นสงฆ์ ได้นำฉันทะของผู้ควรแก่ฉันทะมาแล้ว และผู้อยู่พร้อมหน้ากันนั้นไม่คัดค้าน<br />
<br />
<b><span class="vcb">สังฆสามัคคี</span></b> ความพร้อมเพรียงแห่งสงฆ์<br />
<br />
<b><span class="vcb">สังฆอุโบสถ</span></b>
อุโบสถของสงฆ์คือ การทำอุโบสถของสงฆ์ที่ครบองค์กำหนด คือ มีภิกษุตั้งแต่ ๕
รูปขึ้นไป สวดปาฏิ-
โมกข์ได้ตามปกติ (ถ้ามีภิกษุอยู่ ๒-๓ รูป ต้อง<i>ทำคณอุโบสถ</i> คือ อุโบสถของคณะ
ซึ่งเป็น <i>ปาริสุทธิอุโบสถ</i> คืออุโบ-
สถที่ทำโดยบอกความบริสุทธิ์ของกั้นและกัน ถ้ามีภิกษุรูปเดียว ต้องทำ<i>บุคคลอุโบสถ</i>
คือ อุโบสถของบุคคล ซึ่งเป็น 
<i>อธิษฐานอุโบสถ</i> คือ อุโบสถที่ทำโดยการอธิษฐานกำหนดใจว่าวันนั้นเป็นวันอุโบสถ)
ดู <i>อุโบสถ<br />
<br />
</i><b><span class="vcb">สังฆาฏิ</span></b> ผ้าทาบ,ผ้าคลุมกันหนาวที่พระใช้ทาบบนจีวร
เป็นผ้าผืนหนึ่งในสามผืนที่เรียกว่า ไตรจีวร<br />
<br />
<b><span class="vcb">สังฆาทิเสส</span></b> ชื่อหมวดอาบัติหนักรองจากปาราชิก
ต้องอยู่กรรมจึงพ้นได้ คือเป็นครุกาบัติ (อาบัติหนัก) แต่ยังเป็น สเต-
กิจฉา (แก้ไขหรือเยียวยาได้), ตามศัพท์ สังฆาทิเสส แปลว่า หมวดอาบัติ อันจำปรารถนาสงฆ์ในกรรมเบื้องต้น
และกรรมที่เหลือ, หมายความว่า วิธีการที่จะออกจากอาบัตินี้ ต้องอาศัยสงฆ์ ตั้งแต่ต้นไปจนตลอด
กล่าวคือ เริ่มต้นจะอยู่ปริวาส ก็ต้องขอปริวาสจากสงฆ์ ต่อจากนั้น จะประพฤติมานัตก็ต้องอาศัยสงฆ์เป็นผู้ให้
ถ้ามีมูลายปฏิกัสสนาก็ต้องสำเร็จด้วยสงฆ์อีก และท้ายที่สุดก็ต้องขออัพภานจากสงฆ์, สิกขาบทที่ภิกษุละเมิดแล้ว
จะต้องอาบัติสังฆาทิเสส มี 
๑๓ ข้อ คำว่าสังฆาทิเสส ใช้เป็นชื่อเรียกสิกขาบท ๑๓ ข้อนี้ด้วย<br />
<br />
<b><span class="vcb">สังฆาทิเสสภัณฑ์</span></b>
ตอนอันว่าด้วยอาบัติสังฆาทิเสส, ในพระวินัยปิฎก ท่านเรียกว่าเตรสกัณฑ์ (ตอนว่าด้วยสิกขาบท
๑๓) อยู่ในคัมภีร์มหาวิภังค์เล่มแรก<br />
<br />
<b><span class="vcb">สังฆานุสติ</span></b> ระลึกถึงคุณของพระสงฆ์
(ข้อ ๓ ในอนุสติ ๑๐ ) ดู <i>สังฆคุณ<br />
<br />
</i><b><span class="vcb">สังฆิกาวาส</span></b>
อาวาสที่เป็นของสงฆ์,อาวาสของสงฆ์<br />
<br />
<b><span class="vcb">สังยมะ</span></b> ดู <i>สัญญมะ</i><br />
<br />
<b><span class="vcb">สังโยชน์</span></b> กิเลสที่ผูกมัดใจสัตว์,
ธรรมที่มัดสัตว์ไว้กับทุกข์ มี ๑๐ อย่างคือ <b>ก.โอรัมภาคิยสังโยชน์</b> สังโยชน์เบื้องต่ำ
๕ 
ได้แก่ <i>๑. สักกายทิฏฐิ</i> ความเห็นว่าเป็นตัวของตน <i>๒. วิจิกิจฉา </i>ความลังเลสงสัย
<i>๓. สีลัพพตปรามาส</i> ความถือมั่นศีล
พรต <i>๔. กามราคะ</i> ความติดใจในกามคุณ <i>๕. ปฏิฆะ </i>ความกระทบกระทั่งในใจ
<b>ข. อุทธัมภาคิยสังโยชน์ </b>สังโยชน์เบื้อง
สูง ๕ ได้แก่ <i>๖. รูปราคะ</i> ความติดใจในรูปธรรมอันประณีต <i>๗. อรูปราคะ</i>
ความติดใจในอรูปธรรม <i>๘. มานะ </i>ความถือ
ว่าตัวเป็นนั่นเป็นนี่ <i>๙. อุทธัจจะ</i> ความฟุ้งซ่าน <i>๑๐. อวิชชา</i>
ความไม่รู้จริง, <b>พระโสดาบัน </b>ละสังโยชน์ ๓ ข้อต้นได้, <b>พระ
สกิทาคามี </b>ทำสังโยชน์ข้อ ๔ และ ๕ ให้เบาบางลงด้วย, พระอนาคามี ละสังโยชน์
๕ ข้อต้นได้หมด, พระอรหันต์ละ
สังโยชน์ทั้ง ๑๐ ข้อ, ในพระอภิธรรมท่านแสดง<b>สังโยชน์อีกหมวดหนึ่ง </b>คือ
๑. กามราคะ ๒. ปฏิฆะ ๓. มานะ ๔. ทิฏฐิ 
(ความเห็นผิด) ๕. วิจิกิจฉา ๖.สีลัพพตปรามาส ๗. ภวราคะ (ความติดใจในภพ) ๘.
อิสสา (ความริษยา) ๙. มัจฉริยะ 
(ความตระหนี่) ๑๐.อวิชชา<br />
<br />
<b><span class="vcb">สังวร</span></b> ความสำรวม,การระวังปิดกั้นบาป
อกุศล มี ๕ อย่าง คือ <i>๑. ปาฏิโมกขสังวร</i> สำรวมในปาฏิโมกข์ (บางแห่งเรียก
สีลสังวร สำรวมในศีล) <i>๒. สติสังวร</i> สำรวมด้วยสติ <i>๓. ญาณสังวร</i>
สำรวมด้วยญาณ <i>๔. ขันติสังวร </i>สำรวมด้วยขันติ 
<i>๕. วิริยสังวร</i> สำรวมด้วยความเพียร<br />
<br />
<b><span class="vcb">สังวรปธาน</span></b> เพียรระวัง
คือ เพียรระวังบาปอกุศลธรรมที่ยังไม่เกิด มิให้เกิดขึ้น (ข้อ ๑ ในปธาน ๔)<br />
<br />
<b><span class="vcb">สังวรปาริสุทธิ</span></b>
ความบริสุทธิ์ด้วยสังวร,ความสำรวมที่เป็นความบริสุทธิ์ หรือเป็นเครื่องทำให้บริสุทธิ์
หมายถึง ศีลที่
ประพฤติถูกต้อง เป็นไปเพื่อความไม่มีวิปฏิสาร เป็นต้น ตามลำดับจนถึงพระนิพพาน
จัดเป็น อธิศีล<br />
<br />
<b><span class="vcb">สังวรรณนา</span></b> พรรณนาด้วยดี,
อธิบายความ<br />
<br />
<b><span class="vcb">สังวรสุทธิ</span> </b>ความบริสุทธิ์ด้วยสังวร,ความสำรวมที่เป็นเครื่องทำให้บริสุทธิ์หมายถึง
<i>อินทรียสังวร<br />
<br />
</i><b><span class="vcb">สังวาส</span></b> ธรรมเป็นเครื่องอยู่ร่วมกันของสงฆ์
ได้แก่การทำสังฆกรรมร่วมกัน สวดปาฏิโมกข์ร่วมกัน มีสิกขาบทเสมอ
กัน เรียกง่ายๆ ว่า ทำอุโบสถสังฆกรรมร่วมกัน คือ เป็นพวกเดียวกัน อยู่ด้วยกันได้
มีฐานะและสิทธิเสมอกัน; ใน
ภาษาไทย ใช้หมายถึง ร่วมประเวณี ด้วย<br />
<br />
<b><span class="vcb">สังวาสนาสนา</span></b>
ให้ฉิบหายจากสังวาส หมายถึงการทำอุกเขปนียกรรมยกเสียจากสังวาส คือทำให้หมดสิทธ์ที่จะอยู่ร่วม
กับสงฆ์<br />
<br />
<b><span class="vcb">สังเวคกถา</span></b> ถ้อยคำแสดงความสลดใจให้เกิดความสังเวชคือเร้าเตือนสำนึก<br />
<br />
<b><span class="vcb">สังเวควัตถุ</span></b> เรื่องที่น่าสลดใจ,
เรื่องที่พิจารณาแล้วจะทำให้เกิดความสังเวช คือเร้าเตือนสำนึกให้มีจิตใจน้อมมาในทาง
กุศล เกิดความไม่ประมาทและมีกำลังใจที่จะทำความเพียรปฏิบัติธรรมต่อไป เช่น
ความเกิด ความแก่ ความเจ็บ ความตาย และอาหารปริเยฏฐิทุกข์ คือทุกข์ในการหากิน เป็นต้น<br />
<br />
<b><span class="vcb">สังเวช</span></b> ความสลดใจ,
ความกระตุ้นให้คิด, ความรู้สึกเตือนสำนึก; ในทางธรรมความรู้สึกสลดใจที่ทำให้คิดได้
ทำให้จิตใจหันมานึกถึงสิ่งที่ดีงาม เกิดความไม่ประมาท เพียรพยายามทำสิ่งที่เป็นกุศลต่อไป
จึงจะเรียกว่า <i>สังเวช </i>ความสลดใจ แล้วหงอยหรือหดหู่เสีย ไม่เรียกว่าเป็นความสังเวช<br />
<br />
<b><span class="vcb">สังเวชนียสถาน</span></b>
สถานเป็นที่ตั้งแห่งความสังเวช, ที่ที่ให้เกิดความสังเวช มี ๔ คือ ๑. ที่พระพุทธเจ้าประสูติ
คือ อุทยาน 
<i>ลุมพินี</i> ปัจจุบันเรียกลุมพินีหรือรุมมินเด (Lumbini หรือ Rummindei)
๒. ที่พระพุทธเจ้าตรัสรู้ คือ ควงโพธิ์ ที่ตำบล
<i>พุทธคยา</i> (Buddha Gaya หรือ Bodh-Gaya) ๓. ที่พระพุทธเจ้าทรงแสดงปฐมเทศนา
คือป่าอิสิปตนมฤคทายวัน แขวงเมืองพาราณสี ปัจจุบันเรียก <i>สารนาถ</i> ๔. ที่พระพุทธเจ้าปรินิพพาน คือที่สาลวโนทยาน
เมือง<i>กุสินารา</i> หรือกุสินคร 
บัดนี้เรียกกาเซีย (Kasia หรือ Kusinara ) ดู <i>สังเวช </i>ด้วย<br />
<br />
<b><span class="vcb">สังเวย</span></b> บวงสรวง,
เซ่นสรวง (ใช้กับผีและเทวดา)<br />
<br />
<b><span class="vcb">สังสารวัฏ</span></b> ภพที่เวียนเกิดเวียนตาย,
การเวียนว่ายตายเกิดอยู่ในโลก; สังสารวัฏฏ์ หรือ สงสารวัฏ ก็เขียน<br />
<br />
<b><span class="vcb">สังสารสุทธิ</span></b> ความบริสุทธิ์ด้วยการเวียนว่ายตายเกิด
คือ ลัทธิของมักขลิโคสาล ซึ่งถือว่า สัตว์ทั้งหลาย ท่องเที่ยวเวียนว่ายตายเกิดไปเรื่อยๆ ก็จะค่อยบริสุทธิ์หลุดพ้นจากทุกข์ไปเอง การปฏิบัติธรรม
ไร้ประโยชน์ ไม่อาจช่วยอะไรได้<br />
<br />
<b><span class="vcb">สังสุทธคหณี</span></b>
มีครรภ์ที่ถือปฏิสนธิสะอาดหมดจดดี<br />
<br />
<b><span class="vcb">สังเสทชะ</span></b> สัตว์เกิดในของชื้นแฉะโสโครก
เช่น หมู่หนอน (ข้อ ๓ ในโยนิ ๔)<br />
<br />
<b><span class="vcb">สังหาร</span></b> การทำลาย,
ฆ่า, ล้างผลาญชีวิต<br />
<br />
<b><span class="vcb">สังหาริมะ</span></b> สิ่งที่เคลื่อนที่ได้
คือนำไปได้เช่น สัตว์และสิ่งของที่ตั้งอยู่ลอยๆ ไม่ติดที่ ได้แก่ เงิน ทอง
เป็นต้น เทียบ
<i>อสังหาริมะ<br />
<br />
</i><b><span class="vcb">สังหาริมทรัพย์</span>
</b>ทรัพย์เคลื่อนที่ได้ เช่น สัตว์เลี้ยง เตียง ตั่ง ถ้วย ชาม เป็นต้น คู่กับ<i>
อสังหาริมทรัพย์<br />
<br />
</i><b><span class="vcb">สัจจะ</span> 1.</b>ความจริง
มี ๒ คือ <i>๑. สมมติสัจจะ</i> จริงโดยสมมติ เช่น คน พ่อค้า ปลา แมว โต๊ะ
เก้าอี้ <i>๒. ปรมัตถสัจจ</i> จริง
โดยปรมัตถ์ เช่น รูป เวทนา สัญญา สังขาร วิญญาณ <b>2. </b>ความจริงคือ <i>จริงใจ</i>
ได้แก่ ซื่อสัตย์ <i>จริงวาจา</i> ได้แก่พูดจริง 
และ <i>จริงการ</i> ได้แก่ทำจริง (ข้อ ๑. ในฆราวาสธรรม ๔, ข้อ ๒ ในอธิษฐานธรรม
๔, ข้อ ๔ ในเบญจธรรม, ข้อ ๗ ใน
บารมี ๑๐)<br />
<br />
<b><span class="vcb">สัจจญาณ</span></b> ปรีชากำหนดรู้ความจริงความหยั่งรู้สัจจะ
คือรู้อริยสัจ ๔ แต่ละอย่างตามภาวะที่เป็นจริง ว่านี้ทุกข์ นี้ทุกข-
สมุทัย เป็นต้น (ข้อ ๑ ในญาณ ๓)<br />
<br />
<b><span class="vcb">สัจธรรม, สัจจธรรม</span></b>
ธรรมที่จริงแท้, หลักสัจจะ เช่น ในคำว่า อริยสัจธรรมทั้งสี่<br />
<br />
<b><span class="vcb">สัจจานุโลมญาณ</span></b>
ดู <i>สัจจานุโลมิกญาณ<br />
<br />
</i><b><span class="vcb">สัจจานุโลมิกญาณ</span></b>
ปรีชาเป็นไปโดยสมควรแก่การกำหนดรู้อริยสัจ, ญาณอันคล้อยต่อการตรัสรู้อริยสัจ,
อนุโลมญาณ 
ก็เรียก (ข้อ ๙. ในวิปัสสนาญาณ ๙)<br />
<br />
<b><span class="vcb">สัจฉิกรณะ</span></b> การทำให้แจ้ง,
การประสบ, การเข้าถึง, การบรรลุ เช่น ทำให้แจ้งซึ่งนิพพาน คือ บรรลุนิพพาน<br />
<br />
<b><span class="vcb">สัญจร</span></b> เที่ยวไป,
เดินไป, ผ่านไป, ผ่านไปมา, เดินทางกันไปมา<br />
<br />
<b><span class="vcb">สัญจริตตะ</span></b>
การชักสื่อให้ชายหญิงเป็นผัวเมียกัน เป็นชื่อสังฆาทิเสสสิกขาบทที่ ๕ ที่ห้ามการชักสื่อ<br />
<br />
<b><span class="vcb">สัญเจตนา</span></b> ความจงใจ,ความแสวงหาอารมณ์,
เจตนาที่แต่งกรรม, ความคิดอ่าน; <b>มี ๓ </b>คือ กายสัญเจตนา วจีสัญเจตนา
และมโนสัญเจตนา; ดู <i>สังขาร ๓;</i> <b>มี ๖ </b>คือ รูปสัญเจตนา สัทท- คันธ-
รส- โผฏฐัพพ- และธัมมสัญเจตนา, ดู<i> ปิยรูปสาตรูป<br />
<br />
</i><b><span class="vcb">สัญเจตนิกา</span></b>
มีความจงใจ, มีเจตนา, เป็นชื่อสังฆาทิเสสสิกขาบทที่หนึ่ง ข้อที่จงใจทำอสุจิให้เคลื่อน
เรียกเต็มว่า สัญ-
เจตนิกาสุกกวิสัฏฐิ<br />
<br />
<b><span class="vcb">สัญชัย</span></b> ชื่อปริพาชกผู้เป็นอาจารย์ใหญ่คนหนึ่ง
ในพุทธกาล ตั้งสำนักสอนลัทธิอยู่ในกรุงราชคฤห์ มีศิษย์มาก พระสารี-
บุตรและพระโมคคัลลานะเคยบวชอยู่ในสำนักนี้ ภายหลังเมื่อพระพุทธเจ้าอุบัติขึ้นในโลกพระสารีบุตรและพระโมค-
คัลลานะพร้อมด้วยศิษย์ ๒๕๐ คน พากันไปสู่สำนักพระพุทธเจ้า สัญชัยเสียใจเป็นลมและอาเจียนเป็นโลหิต;
นิยม
เรียกว่า สญชัยปริพาชก เป็นคนเดียวกับ สัญชัยเวลัฏฐบุตร คนหนึ่งใน <i>ติตถกร</i>
หรือครูทั้ง ๖<br />
<br />
<b><span class="vcb">สัญญมะ</span></b> การยับยั้ง,
การงดเว้น (จากบาป หรือจากการเบียดเบียน), การบังคับควบคุมตน; ท่านมักอธิบายว่าสัญญมะ
ได้แก่ ศีล, บางทีแปลว่าสำรวม เหมือนอย่าง “สังวร”; เพื่อความเข้าใจชัดเจนในเบื้องต้น
พึงเทียบความหมายระหว่าง
ข้อธรรม ๓ อย่าง คือ <i>สังวร</i> เน้นความระวังในการรับเข้า คือปิดกั้นสิ่งเสียหายที่จะเข้ามาจากภายนอก
<i>สัญญมะ</i> ความ
คุมตนในการแสดงออก มิให้เป็นไปเพื่อการเบียดเบียน เป็น <i>ทมะ</i> ฝึกฝนแก้ไขปรับปรุงตน
ข่มกำจัดส่วนร้ายและเสริม
ส่วนที่ดีงามให้ยิ่งขึ้นไป; สังยมะ ก็เขียน<br />
<br />
<b><span class="vcb">สัญญัติ </span></b>(ในคำว่า
“อุปัชฌายะชื่ออะไรก็ตาม ตั้งสัญญัติลงในเวลานั้นว่าชื่อติสสะ)” การหมายรู้,
ความหมายรู้ร่วมกัน, 
ข้อสำหรับหมายรู้ร่วมกัน, ข้อตกลง<br />
<br />
<b><span class="vcb">สัญญา</span></b> การกำหนดหมาย,
ความจำได้หมายรู้ คือ <i>หมายรู้ไว้</i> ซึ่ง รูป เสียง กลิ่น รส โผฏฐัพพะและอารมณ์ที่เกิดกับใจ
ว่า เขียว ขาว ดำ แดง ดัง เบา เสียงคน เสียงแมว เสียงระฆัง กลิ่นทุเรียน รสมะปราง
เป็นต้น <i>และจำได้</i> คือ รู้จักอารมณ์นั้นว่าเป็นอย่างนั้นๆ ในเมื่อไปพบเข้าอีก (ข้อ ๓ ในขันธ์ ๕) มี ๖ อย่าง ตามอารมณ์ที่หมายรู้นั้น
เช่น รูปสัญญา หมายรู้รูป สัททสัญญา หมายรู้เสียง เป็นต้น; ความหมายสามัญในภาษาบาลีว่าเครื่องหมาย
ที่สังเกตความสำคัญว่าเป็นอย่างนั้นๆ, ในภาษาไทยมักใช้หมายถึง ข้อตกลง, คำมั่น<br />
<br />
<b><span class="vcb">สัญญา ๑๐</span> </b>ความกำหนดหมาย,
สิ่งที่ควรกำหนดหมายไว้ในใจ มี ๑๐ อย่าง คือ <i>๑. อนิจจสัญญา</i> กำหนดหมายความไม่
เที่ยงแห่งสังขาร <i>๒. อนัตตสัญญา</i> กำหนดหมายความเป็นอนัตตาแห่งธรรมทั้งปวง
<i>๓. อสุภสัญญา</i> กำหนดหมายความไม่งามแห่งกาย <i>๔. อาทีนวสัญญา</i> กำหนดหมายโทษแห่งกาย คือ มีอาพาธต่างๆ
<i>๕. ปหานสัญญา</i> กำหนดหมายเพื่อละอกุศลวิตกและบาปธรรม <i>๖. วิราคสัญญา</i> กำหนดหมายวิราคะ คืออริยมรรคว่าเป็นธรรมอันสงบประณีต
<i>๗. นิโรธสัญญา</i> กำหนดหมายนิโรธ คืออริยผล ว่าเป็นธรรมอันสงบประณีต <i>๘. สัพพโลเก</i>
อนิภิรตสัญญา กำหนดหมายความไม่น่าเพลิดเพลินในโลกทั้งปวง <i>๙. สัพพสังขาเรสุ</i> <i>อนิฏฐสัญญา</i>
กำหนดหมายความไม่น่าปรารถนาในสังขารทั้งปวง 
<i>๑๐. อานาปานัสสติ</i> สติกำหนดลมหายใจเข้าออก<br />
<br />
<b><span class="vcb">สัญญาเวทยิตนิโรธ</span></b>
การดับสัญญาและเวทนา เป็นสมาบัติ เรียกเต็มว่าสัญญาเวทยิตนิโรธสมาบัติ เรียกสั้นๆ
ว่า นิโรธสมาบัติ (ข้อ ๙ ในอนุปุพพวิหาร ๙) ดู <i>นโรธสมาบัติ<br />
<br />
</i><b><span class="vcb">สัญโญชน์</span> </b>ดู
<i>สังโยชน์<br />
<br />
</i><b><span class="vcb">สัณฐาน</span> </b>ซวดทรง,
ลักษณะ, รูปร่าง<br />
<br />
<b><span class="vcb">สัตตกะ</span></b> หมวด ๗<br />
<br />
<b><span class="vcb">สัตตบรรณคูหา</span></b> ชื่อถ้ำที่ภูเขาเวภารบรรพต
ในกรุงราชคฤห์ เป็นที่พระพุทธเจ้าเคยทรงทำนิมิตต์โอภาสแก่พระ
อานนท์ และเป็นที่ทำ <i>สังคายนา</i>ครั้งแรก; เขียน สัตตปัณณิคูหา หรือสัตตบัณณคูหา
ก็มี<br />
<br />
<b><span class="vcb">สัตตบริภัณฑ์</span></b> “เขาล้อมทั้งเจ็ด”
คำเรียกหมู่ภูเขา ๗ เทือก ที่ล้อมรอบเขาพระสุเมรุ หรือสิเนรุ คือ ยุคนธร อิสินธร
กรวิก สุทัสสนะ เนมินธร วินตกและอัสสกัณณ์<br />
<br />
<b><span class="vcb">สัตตมวาร</span></b> วันที่
๗, วันที่ครบ ๗; พจนานุกรมเขียน <i>สัตมวาร</i><br />
<br />
<b><span class="vcb">สัตตสติกขันธกะ</span></b>
ชื่อขันธกะที่ ๑๒ แห่งจุลวรรคในพระวินัยปิฎก ว่าด้วยการสังคายนาครั้งที่ ๒<br />
<br />
<b><span class="vcb">สัตตักขัตตุปรมะ</span></b>
พระโสดาบัน ซึ่งจะไปเกิดในภพอีก ๗ ครั้ง เป็นอย่างมากจึงจะได้บรรลุพระอรหัต
(ข้อ ๓ ใน
โสดาบัน ๓)<br />
<br />
<b><span class="vcb">สัตตังคะ</span></b> เก้าอี้มีพนักสามด้าน,
เก้าอี้มีแขน<br />
<br />
<b><span class="vcb">สัตตัพภันตรสีมา </span></b>อพัทธสีมาชนิดที่กำหนดเขตแห่งสามัคคีขึ้นในป่า
อันหาคนตั้งบ้านเรือนมิได้ โดยวัดจากที่สุดแนว
แห่งสงฆ์ออกไปด้านละ ๗ อัพภันดรโดยรอบ<br />
<br />
<b><span class="vcb">สัตตัมพเจดีย์</span></b>
เจดียสถานแห่งหนึ่งที่นครเวสาลี แคว้นวัชชี ณ ที่นี้พระพุทธเจ้าเคยทำนิมิตต์โอภาสแก่พระอานนท์<br />
<br />
<b><span class="vcb">สัตติบัญชร</span></b> เรือนระเบียบหอก,
ซี่กรงทำด้วยหอก<br />
<br />
<b><span class="vcb">สัตตาวาส</span></b> ภพเป็นที่อยู่ของสัตว์มี
๙ เหมือนกับ <i>วิญญาณัฏฐิติ ๗ </i>ต่างแต่เพิ่มข้อ ๕ เข้ามาเป็น ๕. สัตว์เหล่าหนึ่งไม่มี
สัญญา ไม่มีการเสวยเวทนา เช่นพวกเทพผู้เป็นอสัญญีสัตว์, เลื่อนข้อ ๕-๖-๗ ออกไปเป็นข้อ
๖-๗-๘ แล้วเติมข้อ ๙. 
สัตว์เหล่าหนึ่ง ผู้เข้าถึงเนวสัญญานาสัญญายตนะ<br />
<br />
<b><span class="vcb">สัตตาหะ</span></b> สัปดาห์,
เจ็ดวัน; มักใช้เป็นคำเรียกย่อ หมายถึง <i>สัตตาหกรณียะ<br />
<br />
</i><b><span class="vcb">สัตตาหกรณียะ</span></b>
ธุระเป็นเหตุให้ภิกษุออกจากวัดในระหว่างพรรษาได้ ๗ วัน ได้แก่ ๑. ไปเพื่อพยาบาลสหธรรมิกหรือ
มารดาบิดาผู้เจ็บไข้ ๒. ไปเพื่อระงับสหธรรมิกที่กระสันจะสึก ๓. ไปเพื่อกิจสงฆ์
เช่น ไปหาทัพพสัมภาระมาซ่อม
วิหารที่ชำรุดลงในเวลานั้น ๔.ไปเพื่อบำรุงศรัทธาของทายกซึ่งส่งมานิมนต์เพื่อการบำเพ็ญกุศลของเขา
และธุระอื่น
จากนี้ที่เป็นกิจลักษณะอนุโลมตามนี้ได้<br />
<br />
<b><span class="vcb">สัตตาหกาลิก</span></b> ของที่รับประเคนเก็บไว้ฉันได้ชั่ว
๗ วัน ได้แก่เภสัชทั้ง ๕ คือเนยใส เนยข้น น้ำมัน น้ำผึ้ง น้ำอ้อย ดู <i>กาลิก<br />
<br />
</i><b><span class="vcb">สัตติกำลัง</span></b>
ในคำว่า “ตามสัตติกำลัง” แปลว่า ตามความสามรถ และตามกำลัง หรือตามกำลังความสามารถ
(<i>สัตติ </i>=<i> 
</i>ความสามารถ) มาจากคำบาลีว่า ยถาสตฺติ ยถาพลํ; พูดเพี้ยนกันไปเป็น ตามสติกำลัง
ก็มี<br />
<br />
<b><span class="vcb">สัตตุ</span></b> ข้าวคั่วผง,ขนมผง
ขนมแห้งที่ไม่บูด เช่น ขนมที่เรียกว่า จันอับและขนมปัง เป็นต้น<br />
<br />
<b><span class="vcb">สัตตุผง สัตตุก้อน</span></b>
ข้าวตู เสบียงเดินทางที่สองพ่อค้า คือ ตปุสสะ กับภัลลิกะ ถวายแด่พระพุทธ เจ้าขณะที่ประ
ทับอยู่
ใต้ต้นราชายตนะ<br />
<br />
<b><span class="vcb">สัตถะ</span></b> เกวียน,
ต่าง, หมู่เกวียน, หมู่พ่อค้าเกวียน<br />
<br />
<b><span class="vcb">สัตถกรรม</span></b> การผ่าตัด<br />
<br />
<b><span class="vcb">สตฺถา เทวมนุสฺสานํ</span></b>
ทรงเป็นศาสดาของเทวดาและมนุษย์ทั้งหลาย, ทรงเป็นครูของบุคคลทั้งชั้นสูงและชั้นต่ำ,
ทรงประกอบด้วยคุณสมบัติของครูและทรงทำหน้าที่ของครูเป็นอย่างดี คือทรงพร่ำสอนด้วยมหากรุณาหวังให้ผู้อื่นได้
ความรู้อย่างแท้จริง, ทรงสอนมุ่งความจริงและประโยชน์เป็นที่ตั้ง ทรงแนะนำเวไนยสัตว์ด้วยประโยชน์ทั้งทิฏฐธัมมิ
กัตถะ สัมปรายิกัตถะ และปรมัตถะ, ทรงรู้จริงและปฏิบัติด้วยพระองค์เองแล้ว
จึงทรงสอนผู้อื่นให้รู้และปฏิบัติตาม 
ทรงทำกับตรัสเหมือนกัน ไม่ใช่ตรัสสอนอย่างหนึ่งทำอย่างหนึ่ง, ทรงฉลาดในวิธีสอน,
และทรงเป็นผู้นำหมู่ดุจนาย
กองเกวียน (ข้อ ๗ ในพุทธคุณ ๙)<br />
<br />
<b><span class="vcb">สัตถุศาสน์, สัตถุสาสน์ </span></b>คำสั่งสอนของพระศาสดา
หมายถึงพระพุทธพจน์ ดู <i>นวังคสัตถุศาสน์<br />
<br />
</i><b><span class="vcb">สัตบุรุษ</span></b> คนสงบ,
คนดี, คนมีศีลธรรม,คนที่ประกอบด้วย<i>สัปปุริสธรรม<br />
<br />
</i><b><span class="vcb">สัตมวาร</span></b> วันที่
๗, วันที่ครบ ๗ ; เขียนเต็มรูปเป็น สัตตมวาร<br />
<br />
<b><span class="vcb">สัตย์</span></b> ความจริง,ความซื่อตรง,ความจริงใจ<br />
<br />
<b><span class="vcb">สัตยาธิษฐาน</span></b> การตั้งความจริงเป็นหลักอ้าง,
ความตั้งใจแน่วแน่มุ่งต่อผล
อย่างใดอย่างหนึ่งด้วยการอ้างความจริงเป็นหลักประกัน<br />
<br />
<b><span class="vcb">สัตว์ </span></b>“ผู้ติดข้องในรูปารมณ์เป็นต้น”,
สิ่งที่มีความรู้สึกและเคลื่อนไหวไปได้เอง รวมตลอดทั้งเทพ มาร พรหม มนุษย์
เปรต อสุรกาย ดิรัจฉาน และสัตว์นรก ในบาลีเพ่งเอามนุษย์ก่อนอย่างอื่น, ไทยมักเพ่งเอาดิรัจฉาน<br />
<br />
<b><span class="vcb">สัตวนิกาย</span> </b>หมู่สัตว์<br />
<br />
<b><span class="vcb">สัตวโลก</span> </b>โลกคือหมู่สัตว์<br />
<br />
<b><span class="vcb">สัทธรรม</span> </b>ธรรมที่ดี,
ธรรมที่แท้, ธรรมของคนดี, ธรรมของสัตบุรุษมี ๓ อย่าง คือ <i>๑. ปริยัติสัทธรรม</i>
สัทธรรมคือสิ่งที่
พึงเล่าเรียน ได้แก่ พุทธพจน์ <i>๒. ปฏิบัติสัทธรรม</i> สัทธรรมคือสิ่งที่ถึงปฏิบัติได้แก่ไตรสิกขา
<i>๓. ปฏิเวธสัทธรรม</i> 
สัทธรรมคือผลที่ถึงบรรลุ ได้แก่ มรรค ผล และนิพพาน, <b>สัทธรรม ๗ </b>คือ
๑. ศรัทธา ๒. หิริ ๓. โอตตัปปะ ๔. พาหุ-
สัจจะ ๕. วิริยารัมภะ ๖. สติ ๗. ปัญญา<br />
<br />
<b><span class="vcb">สัทธรรมปฏิรูป</span></b>
สัทธรรมปลอม, สัทธรรมเทียม<br />
<br />
<b><span class="vcb">สัทธรรมมัสสวนะ</span></b>
ฟังสัทธรรม, ฟังคำสั่งสอนของสัตบุรุษ, ฟังคำสั่งสอนของท่านที่ประพฤติชอบด้วยกายวาจาใจ,
สดับเล่าเรียนอ่านคำสอนเรื่องราวที่แสดงหลักความจริงความดีงาม (ข้อ ๒ ในวุฑฒิ
๔)<br />
<br />
<b><span class="vcb">สัทธัมมปกาสินี</span></b>
ชื่อคัมภีร์อรรถกถาอธิบายความในปฏิสัมภิทามรรค แห่งพระสุตตันตปิฎก พระมหานามรจนาใน
เกาะลังกา ประมาณ พ.ศ. ๑๐๖๐<br />
<br />
<b><span class="vcb">สัทธา</span></b> ความเชื่อ;
ในทางธรรม หมายถึงเชื่อสิ่งที่ควรเชื่อ, ความเชื่อที่ประกอบด้วยเหตุผล, ความมั่นใจในความจริง
ความดี สิ่งดีงาม และในการทำความดีไม่ลู่ไหลตื่นตูมไปตามลักษณะอาการภายนอก
ท่านแสดง สืบ ๆ กันมาว่ามี ๔ 
อย่างคือ <i>๑. กัมมสัทธา</i> เชื่อกรรม <i>๒. วิปากสัทธา</i> เชื่อผลของกรรม
<i>๓. กัมมัสสกตาสัทธา</i> เชื่อว่าสัตว์มีกรรมเป็นของ
ตัว ทำดีได้ดี ทำชั่วได้ชั่ว <i>๔. ตถาคตโพธิสัทธา </i>เชื่อปัญญาตรัสรู้ของพระตถาคต;
เขียนอย่างสันสกฤตเป็น ศรัทธา<br />
<br />
<b><span class="vcb">สัทธาจริต</span></b> พื้นนิสัยหนักในสัทธา
เชื่อง่าย พึงแก้ด้วยปสาทนียกถา คือ ถ้อยคำที่นำให้เกิดความเลื่อมใสในทางที่ถูกที่
ควร และด้วยความเชื่อที่มีเหตุผล (ข้อ ๔ ในจริต ๖)<br />
<br />
<b><span class="vcb">สัทธานุสารี</span></b> “ผู้เล่นไปตามศรัทธา”,
“ผู้เล่นตามไปด้วยศรัทธา”, พระอริยบุคคลผู้ตั้งอยู่ในโสดาปัตติมรรค ที่มีสัทธิน-
ทรีย์แรงกล้า (ถ้าบรรลุผล กลายเป็น สัทธาวิมุต) ดู <i>อริยบุคคล ๗<br />
<br />
</i><b><span class="vcb">สัทธาวิมุต</span></b>
“ผู้หลุดพ้นด้วยศรัทธา”, พระอริยบุคคล ตั้งแต่โสดาบันขึ้นไปจนถึงผู้ตั้งอยู่ในอรหัตตมรรคที่มีสัทธิน-
ทรีย์แรงกล้า (ถ้าบรรลุอรหัตตผลกลายเป็น ปัญญาวิมุต) ดู <i>อริยบุคคล ๗<br />
<br />
</i><b><span class="vcb">สัทธาสัมปทา</span></b>
ถึงพร้อมด้วยศรัทธาคือเชื่อสิ่งที่ควรเชื่อ เช่นเชื่อว่า ทำดีได้ดี ทำชั่วได้ชั่ว
เป็นต้น (ข้อ ๑ ในสัมปรายิกัตถฯ ๔)<br />
<br />
<b><span class="vcb">สัทธิวิหาริก, สัทธิงวิหาริก</span></b>
ศิษย์, ผู้อยู่ด้วย เป็นคำเรียกผู้ที่ได้รับอุปสมบท ถ้าอุปสมบทต่อพระอุปัชฌายะองค์ใด
ก็เป็นสัทธิวิหาริกของพระอุปัชฌายะองค์นั้น<br />
<br />
<b><span class="vcb">สัทธิวิหาริกวัตร</span></b>
ข้อควรปฏิบัติต่อสัทธิวิหาริก<b>,</b> หน้าที่อันอุปัชฌาย์จะพึงกระทำแก่สัทธิวิหาริก
คือ ๑. เอาธุระในการศึกษา ๒. สงเคราะห์ด้วยบาตร จีวร และบริขารอื่นๆ ๓. ขวนขวายป้องกัน หรือ ระงับความเสื่อมเสีย
เช่น ระงับความคิดจะสึก เปลื้องความเห็นผิด ฯลฯ ๔. พยาบาลเมื่ออาพาธเทียบ<i>อุปัชฌายวัตร<br />
<br />
</i><b><span class="vcb">สัทธิวิหารินี</span></b>
สัทธิวิหาริกผู้หญิง คือสัทธิวิหาริกในฝ่ายภิกษุณี แต่ตามปกติไม่เรียกอย่างนี้
เพราะมีคำเฉพาะเรียกว่า <i>สหชีวินี<br />
<br />
</i><b><span class="vcb">สันดาน</span></b> ความสืบต่อแห่งจิต
คือกระแสจิตที่เกิดดับต่อเนื่องกันมา, ในภาษาไทยมักใช้ในความหมายว่าอุปนิสัยที่มีมา
แต่กำเนิด, อัธยาศัยที่มีติดต่อมา<br />
<br />
<b><span class="vcb">สันโดษ</span></b> ความยินดี,
ความพอใจ, ยินดีด้วยปัจจัย ๔ คือ ผ้านุ่งผ้าห่ม อาหาร ที่นอนที่นั่ง และยา
ตามมีตามได้, ยินดีของของตน, การมีความสุขความพอใจด้วยเครื่องเลี้ยงชีพที่หามาได้ด้วยความเพียรพยายามอันชอบธรรมของตน
ไม่โลภ 
ไม่ริษยาใคร, <b>สันโดษ ๓ </b>คือ <i>๑. ยถาลาภสันโดษ</i> ยินดีตามที่ได้
คือ ได้สิ่งใดมาด้วยความเพียรของตน ก็พอใจด้วยสิ่ง
นั้น ไม่เดือดร้อนเพราะของที่ไม่ได้ ไม่เพ่งเล็งอยากได้ของคนอื่นไม่ริษยาเขา
<i>๒. ยถาพลสันโดษ</i> ยินดีตามกำลัง คือ
พอใจเพียงแค่พอแก่กำลังร่างกายสุขภาพและขอบเขตการใช้สอยของตน ของที่เกินกำลังก็ไม่หวงแหนเสียดาย
ไม่เก็บไว้ให้เสียเปล่า หรือฝืนใช้ให้เป็นโทษแก่ตน <i>๓. ยถาสารุปปสันโดษ</i>
ยินดีตามสมควร คือ พอใจตามที่สมควรแก่ภาวะ ฐานะ แนวทางชีวิต และจุดหมายแห่งการบำเพ็ญกิจของตน เช่น ภิกษุพอใจแต่ของอันเหมาะสมกับสมณภาวะ
หรือได้ของใช้ที่ไม่เหมาะกับตนแต่จะมีประโยชน์แก่ผู้อื่น ก็นำไปมอบให้แก่เขา
เป็นต้น;สันโดษ ๓ นี้เป็นไปในปัจจัย ๔ แต่ละอย่าง จึงรวมเรียกว่า <b>สันโดษ ๑๒<br />
<br />
<span class="vcb">สันตติ</span></b> การสืบต่อ
คือ การเกิดดับต่อเนื่องกันไปโดยอาการที่เป็นปัจจัยส่งผลแก่กัน ในทางรูปธรรม
ที่พอมองเห็นอย่างหยาบ เช่น ขนเก่าหลุดร่วงไปขนใหม่เกิดขึ้นมาแทน ความสืบต่อแห่งรูปธรรม จัดเป็น<i>อุปาทายรูป</i>อย่างหนึ่ง;
ในทางนามธรรม จิตก็มีสันตติ คือเกิดดับเป็นปัจจัยสืบเนื่องต่อกันไป<br />
<br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
