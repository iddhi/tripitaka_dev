<html>
<head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<title>ธัมมโชติ - มิลินทปัญหา ตอนที่ 17</title>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
มิลินทปัญหา ตอนที่ 17 : เมณฑกปัญหาวรรคที่ ๑ ปัญหาที่ ๗ เรื่องอายุพระพุทธศาสนา ๕,๐๐๐ ปี </div>
<br />
<h3 align="CENTER">

ตอนที่   ๑๗</h3>
<h3 align="CENTER">
ปัญหาที่   ๗

เรื่องอายุพระพุทธศาสนา  ๕,๐๐๐  ปี  </h3>
<br />
สมเด็จพระบรมกษัตริย์ตรัสถามว่า

        “ ข้าแต่พระนาคเสน  ด้วยสมเด็จพระผู้มีพระภาคเจ้าได้ตรัสคำนี้ไว้ว่า

        “ดูก่อนอานนท์  บัดนี้พระสัทธรรมจักตั้งอยู่เพียง 

๕,๐๐๐  ปี  เท่านั้น” แต่ในเวลาจะปรินิพพาน  สุภัททปริพาชกทูลถาม ได้ตรัสอีกว่า

        “ดูก่อนสุภัททะ  ถ้าพระภิกษุเหล่านี้ยังปฏิบัติชอบอยู่

 โลกก็จักไม่ว่างจากพระอรหันต์ทั้งหลาย” คำนี้เป็นคำไม่มีเศษ  เป็นคำเด็ดขาด

        ถ้าสมเด็จพระบรมโลกนาถได้ตรัสไว้ว่า

        “โลกจักไม่ว่างจากพระอรหันต์ทั้งหลาย” ดังนี้เป็นคำจริงแล้ว

 คำที่ว่า  “บัดนี้พระสัทธรรมจักตั้งอยู่เพียง  ๕,๐๐๐

ปีเท่านั้น” ก็ผิด

ถ้าคำว่า  “พระสัทธรรมจักตั้งอยู่เพียง  ๕,๐๐๐  ปีเท่านั้น” เป็นคำถูก  คำที่ว่า  “โลกจักไม่ว่างจากพระอรหันต์ทั้งหลายนั้น”<br />
ก็เป็นคำผิด  ปัญหานี้เป็นอุภโตโกฏิ  โปรดแก้ไขให้โยมสิ้นสงสัยด้วยเถิด

”<br />
<br />
พระนาคเสนถวายวิสัชนาว่า

“ ขอถวายพระพร  ถูกทั้งสอง   คือคำที่สมเด็จพระชินวรตรัสไว้ว่า

 พระสัทธรรมจักตั้งอยู่เพียง  ๕,๐๐๐  ปีเท่านั้น  ก็เป็นคำที่ถูก

 ส่วนที่ตรัสไว้ว่า  ถ้าภิกษุเหล่านั้นยังปฏิบัติชอบอยู่

 โลกก็จักไม่ว่างจากพระอรหันต์ทั้งหลายนั้นก็ถูก

คำทั้งสองนั้นมีอรรถพยัญชนะต่างกัน คำหนึ่งเป็น  สาสนปริจเฉท

 คือ  เป็นคำกำหนดพระศาสนา  อีกคำหนึ่งเป็น  ปฏิปัตติปริทีปนา

 คือ  เป็นการแสดงซึ่งปฏิบัติ

เป็นอันว่าคำทั้งสองไกลกันมาก  ไกลกันเหมือนแผ่นดินกับแผ่นฟ้า

 เหมือนนรกกับสวรรค์  เหมือนกุศลกับอกุศล  และเหมือนทุกข์กับสุขฉะนั้น

 แต่ว่าอย่าให้พระดำรัสถามของมหาบพิตรเป็นโมฆะเลย  อาตมาภาพจักแสดงคำทั้งสองนั้น

 ให้เข้าเป็นอันเดียวกันได้

คือคำที่ตรัสว่า  “พระสัทธรรมจักตั้งอยู่เพียง  ๕,๐๐๐

 ปีนั้น” เป็นการกำหนดความตั้งอยู่แห่งพระสัทธรรม

คือถ้าภิกษุณีไม่บรรพชา  พระสัทธรรมจักตั้งอยู่ถึง  ๕,๐๐๐

 ปี  เมื่อพระตถาคตเจ้าตรัสอย่างนี้  ชื่อว่าตรัสถึงความอันตรธรานแห่งพระสัทธรรม

 หรือชื่อว่าปฏิเสธการบรรลุมรรคผลอย่างนั้นหรือ...มหาบพิตร

? ”<br />
“ ไม่ใช่อย่างนั้น  พระผู้เป็นเจ้า ”<br />
<br />
“ ขอถวายพระพร  เมื่อสมเด็จพระชินวรจะทรงกำหนดสิ่งที่หมดไปแล้ว

 จะทรงกำหนดสิ่งที่ยังเหลืออยู่  ก็ได้ทรงกำหนดไว้อย่างนั้นเหมือนอย่างบุรุษกำหนดของที่หมดไป

 ถือเอาของที่เหลือขึ้นแสดงแก่ผู้อื่นว่า  ของเราหมดไปแล้วเท่านั้น

 นี้เป็นส่วนที่ยังเหลืออยู่ฉันใด

 เมื่อสมเด็จพระจอมไตรจะทรงกำหนดพระศาสนาที่หมดไป  ก็ได้ทรงแสดงส่วนที่ยังเหลืออยู่ในท่ามกลางเทพยดามนุษย์ทั้งหลายว่า

  บัดนี้พระสัทธรรมจักตั้งอยู่เพียง  ๕,๐๐๐  ปีเท่านั้น

 คำว่า  พระสัทธรรมจักตั้งอยู่เพียง  ๕,๐๐๐  ปีเท่านั้น

 เป็น  สาสนปริจเฉท  คือเป็นการกำหนดพระศาสนา

ส่วนคำที่ตรัสไว้ในเวลาจะปรินิพพานว่า “ ถ้าภิกษุเหล่านี้ยังปฏิบัติชอบอยู่

โลกก็จักไม่ว่างจากพระอรหันต์ทั้งหลาย ” ดังนี้นั้น

 เป็น  ปฏิปัตติปริทีปนา  คือเป็นการแสดงซึ่งปฏิบัติ ขอมหาบพิตรจงทรงกระทำ

 ปริทีปนา กับ  ปริจเฉท  ให้เป็นอันเดียวกัน

ถ้ามหาบพิตรพอพระทัย  อาตมาภาพจักแสดงถวายให้เป็นอันเดียวกัน

 ขอมหาบพิตรอย่ามีพระทัยวอกแวก  จงตั้งพระทัยสดับให้จงดีเถิด

”<br />
<br />
<h3>
อุปมาดังสระน้ำ</h3>
เมื่อพระนาคเสนถวายพระพรอย่างนี้แล้วจึงถวายพระพรต่อไปว่า

“ เหมือนอย่างสระน้ำเต็มเปี่ยมด้วยน้ำใหม่ มีน้ำเต็มเสมอปากขอบสระ

 เมื่อเมฆใหญ่ทำให้ฝนตกลงมาที่สระนั้นเนืองๆ   น้ำในสระนั้นจะแห้งจะหมดไปหรือไม่

? ”<br />
“ ไม่แห้งไม่หมด  พระผู้เป็นเจ้า ”<br />
“ เพราะอะไร  มหาบพิตร ”<br />
“ เพราะฝนยังตกลงมาอยู่เนืองๆ  น่ะซิ  พระผู้เป็นเจ้า

”<br />
“ ข้อนี้ก็ฉันนั้นแหละ  มหาบพิตร  คือสระใหญ่อันได้แก่พระสัทธรรมที่เป็นพระศาสนาของสมเด็จพระชินสีห์

 เต็มเปี่ยมด้วยน้ำใสสะอาด  คือ  อาจารคุณ  ศีลคุณ  ข้อวัตรปฏิบัติ

  สมเด็จพระทรงสวัสดิ์ได้ตรัสมรรคภาวนาไว้แล้ว

ผู้ใดกระทำให้ฝนคือ  อาจารคุณ  ศีลคุณ  ข้อวัตรปฏิบัติ

 ตกลงมาเนืองๆ  ผู้นั้นได้ชื่อว่าได้อบรมมรรคภาวนาไว้แล้ว

 เมื่อเป็นอย่างนั้นสระใหญ่  คือ พระสัทธรรม  อันเป็นพระศาสนาสูงสุดของสมเด็จพระบรมสุคต

 ก็จักตั้งอยู่ตลอดกาลนาน  โลกก็จักไม่ว่างจากพระอรหันต์ทั้งหลาย

สมเด็จพระผู้มีพระภาคเจ้าทรงหมายความอย่างนี้  จึงได้ตรัสไว้ว่าถ้าภิกษุเหล่านี้ยังปฏิบิติชอบอยู่

 โลกก็จะไม่ว่างจากพระอรหันต์ทั้งหลาย ”<br />
<br />
<h3>
อุปมาเหมือนกองไฟใหญ่</h3>
“ ขอถวายพระพร  เมื่อกองไฟใหญ่กำลังลุกรุ่งเรืองอยู่

 มีคนทั้งหลายเอาหญ้าแห้ง  ไม้แห้ง  มูลโคแห้ง  มาทิ้งเข้าในกองไฟใหญ่นั้นเรื่อยๆ  ไป  กองไฟใหญ่นั้นจะดับไปหรือไม่ ? ”<br />
“ ไม่ดับเลย  พระผู้เป็นเจ้า  มีแต่จะลุกใหญ่เท่านั้น

”<br />
“ ข้อนี้ก็ฉันนั้นแหละ  มหาบพิตร  คือพระศาสนาอันประเสริฐของพระศาสดา

 ได้สว่างรุ่งเรืองอยู่ในหมื่นโลกธาตุ  ด้วย  อาจารคุณ

 ศีลคุณ  ข้อวัตรปฏิบัติ

ถ้าศากยบุตรพุทธชิโนรสยังประกอบด้วยองค์ของผู้มีความเพียร

 ยังฝึกฝนดี  ยังไม่ประมาท  ยังเต็มใจในไตรสิกขา (ศีล

 สมาธิ  ปัญญา)  ยังทำสิกขาให้บริบูรณ์  ทำจารีตและสีลสัมปทา

 (ถึงพร้อมด้วยศีล)  ให้บริบูรณ์พระศาสนาก็ยังจักตั้งอยู่ตลอดกาลนาน

 โลกก็จักไม่ว่างจากพระอรหันต์ทั้งหลาย

สมเด็จพระผู้มีพระภาคเจ้าทรงหมายความอย่างนี้  จึงได้ตรัสไว้ว่า

 ถ้าภิกษุเหล่านี้ยังปฏิบัติชอบอยู่  โลกก็จักไม่ว่างจากพระอรหันต์ทั้งหลาย

”<br />
<br />
<h3>
อุปมาเหมือนกระจก</h3>
“ อีกประการหนึ่ง  กระจกอันบุคคลขัดดีแล้ว  ทำให้ผ่องใสดีแล้ว

 และมีผู้ขัดอีกเนืองๆ กระจกนั้นจะมัวหมองได้หรือไม่

? ”<br />
“ ไม่มัวหมอง  พระผู้เป็นเจ้า  มีแต่จะผ่องใสยิ่งขึ้นไป

”<br />
“ ขอถวายพระพร  ข้อนี้ก็ฉันนั้นแหละคือพระศาสนาของสมเด็จภควันบรมศาสดาผ่องใสอยู่เป็นปกติ

 คือไม่มัวหมองด้วยกิเลสตัณหาแต่อย่างใด

ถ้าพระพุทธบุตรเหล่านั้นศึกษาพระศาสนาอันประเสริฐนั้นไว้ให้ผ่องใส

 ด้วย  อาจารคุณ  ศีลคุณ  ข้อวัตรปฏิบัติ  สัลเลข (ขัดเกลา) ธุดงคคุณ  อยู่แล้ว  พระศาสนาก็จะตั้งอยู่ตลอกกาลนาน

 โลกนี้จักไม่ว่างจากพระอรหันต์ทั้งหลาย  พระพุทธศาสนามีการปฏิบัติเป็นราก

 มีการปฏิบัติเป็นแก่น  ตั้งอยู่ได้ด้วยการปฏิบัติ ”<br />
<br />
“ ข้าแต่พระนาคเสน  ข้อว่า  พระสัทธรรมอัตรธานนั้น  มีอยู่กี่ประการ

? ”<br />
<br />
<h3>
อันตรธาน  ๓  ประการ</h3>
“ ขอถวายพระพร  อันตรธานนั้น  มีอยู่  ๓  ประการ  คือ

๑.  อธิคมอันตรธาน  (มรรคผลสูญหายไป)

๒. ปฏิปัตติอันตรธาน  (ข้อปฏิบัติสูญหายไป)

๓.  ลิงคอันตรธาน  (เพศสูญหายไป)

เมื่ออธิคมอันตรธานแล้ว  ถึงมีผู้ปฏิบัติดีก็ไม่มีธรรมาภิสมัย

 คือการได้รู้ยิ่งซึ่งธรรม

เมื่อปฏิปัตติอันตรธานแล้ว  สิกขาบทบัญญัติก็อันตรธานยังเหลือแต่เพศเท่านั้น

เมื่อลิงคอันตรธานแล้วก็ขาดประเพณี  คือความสืบต่อแห่งเพศบรรพชิตในพระพุทธศาสนา

 อันตรธานมีอยู่  ๓  ประการเท่านี้แหละ  มหาบพิตร ”<br />
“ ข้าแต่พระนาคเสน  พระผู้เป็นเจ้าได้ทำปัญหาอันลึกให้ตื้นแล้ว

 ได้ทำลายข้อยุ่งยากแล้ว  ได้ทำให้ถ้อยคำของผู้อื่นหมดไปแล้วพระผู้เป็นเจ้ามาถึงแล้ว

 ซึ่งความเป็นผู้องอาจในหมู่คณะอันประเสริฐ ”<br />
<br />
อธิบาย

ข้อความในวงเล็บ  ผู้เรียบเรียงได้เพิ่มเติมไปเพื่อความเข้าใจ<br />
ฎีกามิลินท์อธิบายคำว่า  “พระสัทธรรม” ได้แก่  อธิคมสัทธรรม

 คือ  ปฏิเวธสัทธรรม  อันได้แก่  มรรค  ผล  นิพพาน

ส่วนผู้แปลหนังสือเล่มนี้อธิบายว่า

เมื่อท่านอ่านมาตาม  อรรถกถา  ฎีกาแล้วนี้  ยังไม่สิ้นสงสัย

 ก็ขอให้อ่านคำอธิบายต่อไปคือคำว่า  สาสนปริจเฉท  แปลว่า

 กำหนดพระศาสนานั้น  อธิบายว่า   ได้แก่การกำหนดอายุพระพุทธศาสนาว่ามีอยู่

 ๕,๐๐๐  ปี

คำว่า  ปฏิปัตติปรทีปนา  แปลว่า  กำหนดแสดงซึ่งการปฏิบัตินั้น

 หมายถึงผลแห่งการปฏิบัติ  หรืออานุภาพแห่งการปฏิบัติว่า

 ถ้ายังปฏิบัติอยู่ตราบใด  พระพุทธศาสนาก็จักยังตั้งอยู่ตราบนั้น

คำทั้งสองนี้ถูกทั้ง  ๒ คำ  เปรียบเหมือนคำว่า  อายุของผู้นั้นมีกำหนด

 ๑๐๐  ปี  อีกคำหนึ่งว่า  ถ้าธาตุทั้ง  ๔  ของผู้นั้นยังปกติอยู่ตราบใด

 ผู้นั้นก็จักยังมีอายุอยู่ตราบใด  ผู้นั้นก็จักมีอายุอยู่ตราบนั้น

 ดังนี้

คำทั้งสองนี้  คำหนึ่งแสดงกำหนดอายุ อีกคำหนึ่งแสดงอานุภาพของธาตุ

 ๔  แต่ขอให้เข้าใจว่า  อายุของผู้นั้นจักตั้งอยู่ได้เพียง

 ๑๐๐  ปีเท่านั้น  แล้วธาตุทั้ง  ๔   ของผู้นั้นจะต้องวิปริตไป

 ข้อนี้มีอุปมาฉันใด  พระพุทธพจน์ที่ตรัสไว้ก็ฉันนั้น

ข้อสำคัญในปัญหาข้อนี้มีอยู่อย่างหนึ่งคือข้อที่ว่า

 พระสัทธรรมจักตั้งอยู่เพียงแค่  ๕,๐๐๐  ปีนั้น  ผิดจากที่กล่าวไว้ใน

 พระวินัยปิฎกและพระสุตตันตปฎิก  ที่เป็นพระบาลีกับอรรถกถาฎีกา

 คือ

ในพระบาลีอรรถกถาฎีกาว่า

“ ถ้าไม่มีภิกษุณี  พระสัทธรรมจักตั้งอยู่  ๑,๐๐๐ ปี

 เมื่อมีภิกษุณีแล้ว  พระสัทธรรมจักตั้งอยู่  ๕๐๐  ปีเท่านั้น

” อันนี้เป็นคำในพระบาลี

ส่วนในอรรถกถาว่า

“ เมื่อพระพุทธองค์  ทรงเล็งเห็นอย่างนั้น  จึงได้ทรงบัญญัติครุธรรม

 ๘  ไว้ป้องกันเสียก่อน  แล้วจึงทรงอนุญาตให้มีนางภิกษุณี

” เมื่อทรงป้องกันแล้วก็ได้อีก  ๕๐๐  ปีรวมกับ  อีก  ๕๐๐

 ปีที่ยังเหลืออยู่นั้น  จึงเป็นพันปีเท่ากับไม่มีนางภิกษุณี

 แล้วอธิบายไว้ตั้งแต่พันปีที่   ๑  ถึงพันปีที่  ๕ 

(รายละเอียดของดไว้)

เมื่อสิ้น  ๕  พันปีแล้ว  อธิคมสัทธรรม  คือผู้บรรลุมรรคผลก็สิ้นไป

 พระปริยัติธรรมก็หมดไปทีละน้อย  ลงท้ายก็เหลือแต่เพศภิกษุที่มีผ้าเหลืองน้อยห้อยหู

 ทำไร่ไถนาเลี้ยงบุตรภรรยา  แล้วลงท้ายก็หมดผ้าเหลืองน้อยห้อยหู

แต่เมื่อผู้ใดยังมีผู้จำพระพุทธวจนะได้เพียง  ๑  คาถา

 อันกำหนดด้วยอักขระ  ๓๒  ตัว  เมื่อนั้นก็ยังเรียกว่า

 พระปริยัติศาสนายังอยู่  เมื่อไม่มีมนุษย์ผู้ใดในโลกจะจำพระพุทธวจนะเพียงคาถาเดียวได้  เมื่อนั้นแหละจึงเรียกว่า

 หมดพระปริยัติศาสนาจริงๆ<br />
<br />
<hr />
ขอขอบคุณ<wbr></wbr>ต้นฉบับ : www.<wbr></wbr>geocities<wbr></wbr>.com<wbr></wbr>/South<wbr></wbr>Beach<wbr></wbr>/Terrace<wbr></wbr>/4587/<wbr></wbr>milindl<wbr></wbr>.htm
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
