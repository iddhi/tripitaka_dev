<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>





<meta http-equiv="Content-Type" content="text/html; "><title>พระไตรปิฎกเล่มที่ ๒๒-๔ สุตตันตปิฎกที่ ๑๔ อังคุตตรนิกาย ปัญจก ฉักกนิบาต</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๒๒-๔ สุตตันตปิฎกที่ ๑๔ อังคุตตรนิกาย ปัญจก ฉักกนิบาต<br>
  <br>
พระสุตตันตปิฎก<br>
อังคุตตรนิกาย ฉักกนิบาต<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br>
<br></p>
<hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๖. วิวาทมูลสูตร<br>
  ๔. ปหานสัญญา<br>
  ๕. วิราคสัญญา<br>
  ๖. นิโรธสัญญา<br>
  ภิกษุทั้งหลาย ธรรม ๖ ประการนี้ ย่อมเป็นส่วนแห่งวิชชา<br>
  วิชชาภาคิยสูตรที่ ๕ จบ<br>
  ๖. วิวาทมูลสูตร<br>
  ว่าด้วยมูลเหตุแห่งวิวาท<br>
  [๓๖] ภิกษุทั้งหลาย มูลเหตุแห่งวิวาท ๖ ประการนี้<br>
  มูลเหตุแห่งวิวาท ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้มักโกรธ ผูกโกรธไว้ ภิกษุใดเป็นผู้มักโกรธ ผูกโกรธไว้ ภิกษุ<br>
  นั้นไม่มีความเคารพ ไม่มีความยำเกรงในศาสดา ไม่มีความเคารพ<br>
  ไม่มีความยำเกรงในธรรม ไม่มีความเคารพ ไม่มีความยำเกรงในสงฆ์<br>
  และไม่ทำสิกขาให้บริบูรณ์ ภิกษุทั้งหลาย ภิกษุผู้ไม่มีความเคารพ<br>
  ไม่มีความยำเกรงในศาสดา ไม่มีความเคารพ ไม่มีความยำเกรง<br>
  ในธรรม ไม่มีความเคารพ ไม่มีความยำเกรงในสงฆ์ และไม่ทำสิกขา<br>
  ให้บริบูรณ์ ย่อมก่อวิวาทให้เกิดขึ้นในสงฆ์ ซึ่งเป็นไปเพื่อไม่เกื้อกูล<br>
  แก่คนหมู่มาก เพื่อไม่ใช่สุขแก่คนหมู่มาก เพื่อไม่ใช่ประโยชน์แก่คน<br>
  หมู่มาก เพื่อไม่เกื้อกูล เพื่อทุกข์แก่เทวดาและมนุษย์ทั้งหลาย<br>
  ภิกษุทั้งหลาย ถ้าเธอทั้งหลายพิจารณาเห็นมูลเหตุแห่งวิวาทเช่นนี้<br>
  ภายในหรือภายนอก เธอทั้งหลายพึงพยายามเพื่อละมูลเหตุแห่ง<br>
  วิวาทที่เป็นบาปภายในหรือภายนอกนั้นแล ถ้าเธอทั้งหลายไม่<br>
  พิจารณาเห็นมูลเหตุแห่งวิวาทเช่นนี้ภายในหรือภายนอก เธอทั้งหลาย<br>
  พึงปฏิบัติเพื่อให้มูลเหตุแห่งวิวาทที่เป็นบาปนั้นแลไม่ยืดเยื้อต่อไป<br>
  การละมูลเหตุแห่งวิวาทที่เป็นบาปนั้นย่อมมีได้ และมูลเหตุแห่งวิวาท<br>
  ที่เป็นบาปนั้น ย่อมไม่ยืดเยื้อต่อไป<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๖. วิวาทมูลสูตร<br>
  ๒. เป็นผู้ลบหลู่ ตีเสมอ ฯลฯ<br>
  ๓. เป็นผู้ริษยา มีความตระหนี่ ฯลฯ<br>
  ๔. เป็นผู้โอ้อวด มีมายา ฯลฯ<br>
  ๕. เป็นผู้มีความปรารถนาชั่วเป็นมิจฉาทิฏฐิ๑ ฯลฯ<br>
  ๖. เป็นผู้ยึดมั่นทิฏฐิของตน มีความถือรั้น สละสิ่งที่ตนยึดมั่นได้ยาก<br>
  ภิกษุทั้งหลาย ภิกษุใด เป็นผู้ยึดมั่นทิฏฐิของตน มีความถือรั้น<br>
  สละสิ่งที่ตนยึดมั่นได้ยาก ภิกษุนั้นย่อมไม่มีความเคารพ ไม่มีความ<br>
  ยำเกรงแม้ในศาสดา ไม่มีความเคารพ ไม่มีความยำเกรงแม้<br>
  ในธรรม ไม่มีความเคารพ ไม่มีความยำเกรงแม้ในพระสงฆ์ และไม่<br>
  ทำสิกขาให้บริบูรณ์ ภิกษุทั้งหลาย ภิกษุผู้ไม่มีความเคารพ ไม่มี<br>
  ความยำเกรงในศาสดา ฯลฯ และไม่ทำสิกขาให้บริบูรณ์ ย่อมก่อการ<br>
  วิวาทให้เกิดขึ้นในสงฆ์ ซึ่งเป็นไปเพื่อไม่เกื้อกูลแก่คนหมู่มาก เพื่อ<br>
  ไม่ใช่สุขแก่คนหมู่มาก เพื่อไม่ใช่ประโยชน์แก่คนหมู่มาก เพื่อไม่<br>
  เกื้อกูล เพื่อทุกข์แก่เทวดาและมนุษย์ทั้งหลาย ภิกษุทั้งหลาย<br>
  ถ้าเธอทั้งหลายพิจารณาเห็นมูลเหตุแห่งวิวาทเช่นนี้ ทั้งภายในหรือ<br>
  ภายนอก เธอทั้งหลายพึงพยายามเพื่อละมูลเหตุแห่งวิวาทที่เป็น<br>
  บาปนั้นแลทั้งภายในหรือภายนอกนั้น ถ้าเธอทั้งหลายไม่พิจารณา<br>
  เห็นมูลเหตุแห่งวิวาทเช่นนี้ ทั้งภายในหรือภายนอก เธอทั้งหลาย<br>
  พึงปฏิบัติเพื่อให้มูลเหตุแห่งวิวาทที่เป็นบาปนั้นแลไม่ยืดเยื้อต่อไป<br>
  การละมูลเหตุแห่งวิวาทที่เป็นบาปนั้นแลย่อมมีได้ และมูลเหตุแห่ง<br>
  วิวาทที่เป็นบาปนั้น ย่อมไม่ยืดเยื้อต่อไป<br>
  ภิกษุทั้งหลาย มูลเหตุแห่งวิวาท ๖ ประการ นี้แล<br>
  วิวาทมูลสูตรที่ ๖ จบ<br><br>เชิงอรรถ :<br>
  ๑ เป็นมิจฉาทิฏฐิ หมายถึงเป็นมิจฉาทิฏฐิบุคคลประเภทนัตถิกวาทะ (ลัทธิที่ถือว่าทานที่บุคคลให้แล้วไม่มีผล)<br>
  อเหตุกวาทะ (ลัทธิที่ถือว่าไม่มีเหตุปัจจัยเพื่อความบริสุทธิ์แห่งสัตว์ทั้งหลาย)
  และอกิริยวาทะ (ลัทธิที่ถือว่า<br>
  การกระทำทุกอย่างไม่มีผล ทำดีก็ไม่ได้ดี ทำชั่วก็ไม่ได้ชั่ว เป็นความเห็นที่ปฏิเสธกฎแห่งกรรม)
  (องฺ.ฉกฺก.อ.<br>
  ๓/๓๖/๑๑๗) และดู ที.สี. (แปล) ๙/๑๖๕/๕๓, ๑๖๗/๕๔,๑๗๓/๕๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๗. ทานสูตร<br>
  ๗. ทานสูตร<br>
  ว่าด้วยองค์แห่งทักษิณาทาน<br>
  [๓๗] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี สมัยนั้น อุบาสิกาชื่อนันทมาตา ชาวเมือง<br>
  เวฬุกัณฑกะ ถวายทักษิณาอันประกอบด้วยองค์ ๖ ในหมู่ภิกษุมีพระสารีบุตรและ<br>
  พระโมคคัลลานะเป็นประธาน พระผู้มีพระภาคได้ทรงเห็นอุบาสิกาชื่อนันทมาตา<br>
  ชาวเมืองเวฬุกัณฑกะนั้นแล้ว จึงรับสั่งเรียกภิกษุทั้งหลายมาตรัสว่า ภิกษุทั้งหลาย<br>
  อุบาสิกาชื่อนันทมาตาชาวเมืองเวฬุกัณฑกะนั้น ถวายทานอันประกอบด้วยองค์ ๖<br>
  ในหมู่ภิกษุมีสารีบุตรและโมคคัลลานะเป็นประธาน<br>
  ทักษิณาอันประกอบด้วยองค์ ๖ เป็นอย่างไร<br>
  คือ ฝ่ายทายก(ผู้ให้)มีองค์ ๓ ประการ ฝ่ายปฏิคาหก (ผู้รับ) มีองค์ ๓ ประการ<br>
  องค์ ๓ ประการ ของทายก อะไรบ้าง คือ<br>
  ทายกในธรรมวินัยนี้<br>
  ๑. ก่อนให้ก็มีใจดี<br>
  ๒. กำลังให้ก็ทำจิตให้เลื่อมใส<br>
  ๓. ครั้นให้แล้วก็มีใจเบิกบาน<br>
  นี้คือองค์ ๓ ประการ ของทายก<br>
  องค์ ๓ ประการ ของปฏิคาหก อะไรบ้าง คือ<br>
  ปฏิคาหกในธรรมวินัยนี้<br>
  ๑. เป็นผู้ปราศจากราคะ หรือปฏิบัติเพื่อกำจัดราคะ<br>
  ๒. เป็นผู้ปราศจากโทสะ หรือปฏิบัติเพื่อกำจัดโทสะ<br>
  ๓. เป็นผู้ปราศจากโมหะ หรือปฏิบัติเพื่อกำจัดโมหะ<br>
  นี้คือองค์ ๓ ประการ ของปฏิคาหก<br>
  องค์ ๓ ประการ ของทายก องค์ ๓ ประการ ของปฏิคาหก มีด้วยประการฉะนี้<br>
  ภิกษุทั้งหลาย ทักษิณาอันประกอบด้วยองค์ ๖ เป็นอย่างนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๗. ทานสูตร<br>
  ภิกษุทั้งหลาย การกำหนดประมาณบุญแห่งทักษิณาอันประกอบด้วยองค์ ๖<br>
  อย่างนี้ว่า ‘ห้วงบุญ ห้วงกุศลมีประมาณเท่านี้ นำความสุขมาให้ มีอารมณ์ดีเลิศ๑<br>
  มีวิบากเป็นสุข เป็นไปเพื่อสวรรค์ เป็นไปเพื่อเกื้อกูล เพื่อสุขที่น่าปรารถนา
  น่าใคร่<br>
  น่าพอใจ’ มิใช่ทำได้ง่าย แท้จริง ห้วงบุญ ห้วงกุศลแห่งทักษิณานั้นถึงการนับว่า<br>
  ‘เป็นกองบุญใหญ่ที่นับไม่ได้ ประมาณไม่ได้’<br>
  เปรียบเหมือนการกำหนดปริมาณของน้ำในมหาสมุทรว่า ‘น้ำมีปริมาณเท่านี้<br>
  อาฬหกะ น้ำมีปริมาณเท่านี้ ๑๐๐ อาฬหกะ น้ำมีปริมาณเท่านี้ ๑,๐๐๐ อาฬหกะ<br>
  หรือน้ำมีปริมาณเท่านี้ ๑๐๐,๐๐๐ อาฬหกะ’ มิใช่ทำได้ง่าย แท้จริง น้ำในมหาสมุทร<br>
  นั้นถึงการนับว่า ‘เป็นห้วงน้ำใหญ่ที่นับไม่ได้ ประมาณไม่ได้’ ฉันใด<br>
  ภิกษุทั้งหลาย การกำหนดประมาณบุญแห่งทักษิณาอันประกอบด้วยองค์ ๖<br>
  อย่างนี้ว่า ‘ห้วงบุญ ห้วงกุศลมีประมาณเท่านี้ นำความสุขมาให้ มีอารมณ์ดีเลิศ<br>
  มีวิบากเป็นสุข เป็นไปเพื่อสวรรค์ เป็นไปเพื่อเกื้อกูล เพื่อสุขที่น่าปรารถนา
  น่าใคร่<br>
  น่าพอใจ’ มิใช่ทำได้ง่าย แท้จริง ห้วงบุญ ห้วงกุศลของทักษิณานั้น ถึงการนับว่า<br>
  ‘เป็นกองบุญใหญ่ที่นับไม่ได้ ประมาณไม่ได้’ ฉันนั้น<br>
  ทายก ก่อนให้ก็มีใจดี<br>
  เมื่อกำลังให้ก็ทำจิตให้เลื่อมใส<br>
  ครั้นให้แล้วก็มีใจเบิกบาน<br>
  นี้เป็นความถึงพร้อมแห่งยัญ๒<br>
  ปฏิคาหกผู้สำรวมประพฤติพรหมจรรย์ทั้งหลาย<br>
  คือ ท่านผู้ปราศจากราคะ ปราศจากโทสะ<br>
  ปราศจากโมหะ ไม่มีอาสวะ<br>
  ย่อมเป็นเขตที่สมบูรณ์แห่งการให้<br><br>เชิงอรรถ :<br>
  ๑ มีอารมณ์ดีเลิศ ในที่นี้หมายถึงให้กามคุณ ๕ ประการ มีรูปเป็นต้นที่เลิศ (องฺ.จตุกฺก.อ.
  ๒/๕๑/๓๔๘)<br>
  ๒ ยัญ ในที่นี้หมายถึงทาน หรือเครื่องไทยธรรม (องฺ.จตุกฺก.อ. ๒/๔๐/๓๔๑, องฺ.ฉกฺก.อ.
  ๓/๓๗/๑๑๘) และดู<br>
  ขุ.เปต. (แปล) ๒๖/๓๐๕/๒๑๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๘. อัตตการีสูตร<br>
  ทายกต้อนรับปฏิคาหกด้วยตนเอง<br>
  ถวายทานด้วยมือตนเอง<br>
  ยัญนั้นย่อมมีผลมาก<br>
  เพราะตน (ทายกผู้ให้ทาน) และเพราะผู้อื่น (ปฏิคาหก)<br>
  เป็นบัณฑิตผู้เป็นนักปราชญ์ มีศรัทธา<br>
  มีใจพ้นแล้ว๑บูชายัญอย่างนี้<br>
  ย่อมเข้าถึงโลกที่ปราศจากความเบียดเบียนเป็นสุข<br>
  ทานสูตรที่ ๗ จบ<br>
  ๘. อัตตการีสูตร<br>
  ว่าด้วยอัตตการ<br>
  [๓๘] ครั้งนั้นแล พราหมณ์คนหนึ่ง เข้าไปเฝ้าพระผู้มีพระภาคถึงที่ประทับ<br>
  ได้สนทนาปราศรัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร<br>
  ได้กราบทูลพระผู้มีพระภาคดังนี้ว่า<br>
  ‘ข้าแต่ท่านพระโคดม ข้าพระองค์มีวาทะอย่างนี้ มีทิฏฐิอย่างนี้ว่า ‘ไม่มีอัตตการ<br>
  (มีตนเป็นตัวการ) ไม่มีปรการ๒(มีสิ่งอื่นเป็นตัวการ)’<br>
  พระผู้มีพระภาคตรัสว่า “พราหมณ์ เราไม่เคยได้เห็นไม่เคยได้ฟังคำของบุคคล<br>
  ผู้มีวาทะอย่างนี้ มีทิฏฐิอย่างนี้เลย ก็บุคคลเมื่อก้าวไปข้างหน้าเองได้ ถอยกลับ<br>
  เองได้ ไฉนจึงจักกล่าวอย่างนี้ว่า ‘ไม่มีอัตตการ ไม่มีปรการ’ พราหมณ์<br>
  ท่านเข้าใจเรื่องนั้นอย่างไร อารัพภธาตุ๓มีอยู่หรือไม่”<br><br>เชิงอรรถ :<br>
  ๑ มีใจพ้นแล้ว หมายถึงมีใจพ้นจากความตระหนี่ลาภเป็นต้น (องฺ.ฉกฺก.อ. ๓/๓๗/๑๑๘)<br>
  ๒ พราหมณ์พูดตามลัทธิมักขลิโคศาลที่ถือว่าสัตว์ทั้งหลายบริสุทธิ์ หรือเศร้าหมองเอง
  ไม่ใช่ตัวเองเป็นตัวการ<br>
  และไม่ใช่เพราะสิ่งอื่นเป็นตัวการ ดู ที.สี. (แปล) ๙/๑๖๘/๕๔-๕๖, ที.สี.อ. ๑๖๘/๑๔๖
  คำว่า อัตตการ<br>
  และปรการนี้ บางทีใช้ในความหมายเดียวกับสยังกตา ปรังกตา ดู สํ.นิ. ๑๖/๑๗/๑๙, สํ.นิ.อ.
  ๒/๑๗/๔๐<br>
  ๓ อารัพภธาตุ หมายถึงความเพียรริเริ่มในการทำความดี เป็นธรรมเครื่องป้องกันถีนมิทธะ(ความหดหู่และ<br>
  เซื่องซึม)มิให้เกิดขึ้นและกำจัดถีนมิทธะที่เกิดขึ้นแล้ว (องฺ.ฉกฺก.อ. ๓/๓๘/๑๑๘,
  องฺ.ฉกฺก.ฏีกา ๓/๓๘-๔๑/<br>
  ๑๓๓) และดู ที.ปา. ๑๑/๓๓๕/๒๒๕, องฺ.เอกก. (แปล) ๒๐/๑๘/๔ ประกอบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๘. อัตตการีสูตร<br>
  พราหมณ์กราบทูลว่า “มี ท่านพระโคดม”<br>
  “เมื่อมีอารัพภธาตุ สัตว์ทั้งหลายผู้มีความเพียรริเริ่มยังมีปรากฏอยู่หรือไม่”<br>
  “ยังมีปรากฏ ท่านพระโคดม”<br>
  “พราหมณ์ การที่เมื่อมีอารัพภธาตุ สัตว์ทั้งหลายผู้มีความเพียรริเริ่มยังมี<br>
  ปรากฏอยู่ นี้แลคืออัตตการ นี้แลคือปรการของสัตว์ทั้งหลาย’<br>
  พราหมณ์ ท่านเข้าใจเรื่องนั้นอย่างไร นิกกมธาตุมีอยู่หรือไม่ ฯลฯ ปรักกมธาตุ<br>
  มีอยู่หรือไม่ ฯลฯ ถามธาตุมีอยู่หรือไม่ ฯลฯ ธิติธาตุมีอยู่หรือไม่ ฯลฯ อุปักกมธาตุ๑<br>
  มีอยู่หรือไม่ ฯลฯ”<br>
  “มี ท่านพระโคดม”<br>
  “พราหมณ์ เมื่อมีอุปักกมธาตุ สัตว์ทั้งหลายผู้มีความพยายามยังมีปรากฏอยู่<br>
  หรือไม่”<br>
  “ยังมีปรากฏ ท่านพระโคดม”<br>
  พระผู้มีพระภาคตรัสว่า “พราหมณ์ การที่เมื่อมีอุปักกมธาตุ สัตว์ทั้งหลายผู้มี<br>
  ความพยายามยังมีปรากฏอยู่ นี้แลคืออัตตการ นี้แลคือปรการของสัตว์ทั้งหลาย<br>
  พราหมณ์ เราไม่เคยได้เห็นไม่เคยได้ฟังคำของบุคคลผู้มีวาทะอย่างนี้ ผู้มีทิฏฐิ<br>
  อย่างนี้เลย ก็บุคคลเมื่อก้าวไปข้างหน้าเองได้ ถอยกลับเองได้ ไฉนจึงจักกล่าว<br>
  อย่างนี้ว่า ‘ไม่มีอัตตการ ไม่มีปรการ”<br>
  พราหมณ์กราบทูลว่า ‘ท่านพระโคดม ภาษิตของท่านพระโคดมชัดเจนไพเราะ<br>
  ยิ่งนัก ฯลฯ ข้าพระองค์ว่าเป็นอุบาสกผู้ถึงสรณะ ตั้งแต่วันนี้เป็นต้นไปจนตลอดชีวิต”<br>
  อัตตการีสูตรที่ ๘ จบ<br><br>เชิงอรรถ :<br>
  ๑ นิกกมธาตุ หมายถึงสภาวะที่พากเพียรออกจากความเกียจคร้าน<br>
  ปรักกมธาตุ หมายถึงสภาวะที่บากบั่นรุดไปข้างหน้าไม่หยุดหย่อน<br>
  ถามธาตุ หมายถึงสภาวะที่มีพลังเข้มแข็ง<br>
  ธิติธาตุ หมายถึงสภาวะที่ตั้งมั่นไม่หวั่นไหว<br>
  อุปักกมธาตุ หมายถึงสภาวะที่มีความพยายาม<br>
  ธาตุทั้งหมดนี้เป็นชื่อของ วิริยะ ที่มีอาการต่างกัน (องฺ.ฉกฺก.อ. ๓/๓๘/๑๑๘, องฺ.ฉกฺก.ฏีกา
  ๓/๓๘-<br>
  ๔๑/๑๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๙. นิทานสูตร<br>
  ๙. นิทานสูตร<br>
  ว่าด้วยเหตุให้เกิดกรรม<br>
  [๓๙] ภิกษุทั้งหลาย เหตุให้เกิดกรรม(ชั่ว) ๓ ประการนี้<br>
  เหตุให้เกิดกรรม ๓ ประการ อะไรบ้าง คือ<br>
  ๑. โลภะ(ความอยากได้)เป็นเหตุให้เกิดกรรม<br>
  ๒. โทสะ(ความคิดประทุษร้าย)เป็นเหตุให้เกิดกรรม<br>
  ๓. โมหะ(ความหลง)เป็นเหตุให้เกิดกรรม<br>
  ภิกษุทั้งหลาย อโลภะไม่เกิดขึ้นเพราะโลภะ แท้จริง โลภะเท่านั้นเกิดขึ้นเพราะ<br>
  โลภะ<br>
  อโทสะไม่เกิดขึ้นเพราะโทสะ แท้จริง โทสะเท่านั้นเกิดขึ้นเพราะโทสะ<br>
  อโมหะไม่เกิดขึ้นเพราะโมหะ แท้จริง โมหะเท่านั้นเกิดขึ้นเพราะโมหะ<br>
  เทวดา มนุษย์ หรือแม้สุคติอย่างใดอย่างหนึ่ง ไม่ปรากฏเพราะกรรมที่เกิดจาก<br>
  โลภะ เพราะกรรมที่เกิดจากโทสะ และเพราะกรรมที่เกิดจากโมหะ<br>
  แท้จริงนรก กำเนิดสัตว์ดิรัจฉาน แดนเปรต หรือแม้ทุคติอย่างใดอย่างหนึ่ง<br>
  ย่อมปรากฏเพราะกรรมที่เกิดจากโลภะ เพราะกรรมที่เกิดจากโทสะ และเพราะกรรม<br>
  ที่เกิดจากโมหะ<br>
  ภิกษุทั้งหลาย เหตุให้เกิดกรรม ๓ ประการนี้แล<br>
  ภิกษุทั้งหลาย เหตุให้เกิดกรรม (ดี) ๓ ประการนี้<br>
  เหตุให้เกิดกรรม ๓ ประการ อะไรบ้าง คือ<br>
  ๑. อโลภะ(ความไม่อยากได้)เป็นเหตุให้เกิดกรรม<br>
  ๒. อโทสะ(ความไม่คิดประทุษร้าย)เป็นเหตุให้เกิดกรรม<br>
  ๓. อโมหะ(ความไม่หลง)เป็นเหตุให้เกิดกรรม<br>
  ภิกษุทั้งหลาย โลภะไม่เกิดขึ้นเพราะอโลภะ แท้จริง อโลภะเท่านั้นเกิดขึ้นเพราะ<br>
  อโลภะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๐. กิมมิลสูตร<br>
  โทสะไม่เกิดขึ้นเพราะอโทสะ แท้จริง อโทสะเท่านั้นเกิดขึ้นเพราะอโทสะ<br>
  โมหะไม่เกิดขึ้นเพราะอโมหะ แท้จริง อโมหะเท่านั้นเกิดขึ้นเพราะอโมหะ<br>
  นรก กำเนิดสัตว์ดิรัจฉาน แดนเปรต หรือแม้ทุคติอย่างใดอย่างหนึ่งไม่ปรากฏ<br>
  เพราะกรรมที่เกิดจากอโลภะ เพราะกรรมที่เกิดจากอโทสะ และเพราะกรรมที่เกิด<br>
  จากอโมหะ<br>
  แท้จริง เทวดา มนุษย์ทั้งหลาย หรือแม้สุคติอย่างใดอย่างหนึ่ง ย่อมปรากฏ<br>
  เพราะกรรมที่เกิดจากอโลภะ เพราะกรรมที่เกิดจากอโทสะ และเพราะกรรมที่เกิด<br>
  จากอโมหะ<br>
  ภิกษุทั้งหลาย เหตุให้เกิดกรรม ๓ ประการนี้แล<br>
  นิทานสูตรที่ ๙ จบ<br>
  ๑๐. กิมมิลสูตร<br>
  ว่าด้วยท่านพระกิมมิละ<br>
  [๔๐] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ ป่าไผ่ เขตเมืองกิมมิลา ครั้งนั้น<br>
  ท่านพระกิมมิละเข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่<br>
  สมควร ได้ทูลถามพระผู้มีพระภาคดังนี้ว่า “ข้าแต่พระองค์ผู้เจริญ อะไรหนอ<br>
  เป็นเหตุปัจจัยให้พระสัทธรรมไม่ดำรงอยู่ได้นาน ในเมื่อพระตถาคตปรินิพพานแล้ว”<br>
  พระผู้มีพระภาคตรัสตอบว่า “กิมมิละ เมื่อตถาคตปรินิพพานแล้ว ภิกษุ ภิกษุณี<br>
  อุบาสก อุบาสิกาในธรรมวินัยนี้<br>
  ๑. อยู่อย่างไม่มีความเคารพ ไม่มีความยำเกรงในศาสดา<br>
  ๒. อยู่อย่างไม่มีความเคารพ ไม่มีความยำเกรงในธรรม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๐. กิมมิลสูตร<br>
  ๓. อยู่อย่างไม่มีความเคารพ ไม่มีความยำเกรงในสงฆ์<br>
  ๔. อยู่อย่างไม่มีความเคารพ ไม่มีความยำเกรงในสิกขา<br>
  ๕. อยู่อย่างไม่มีความเคารพ ไม่มีความยำเกรงในความไม่ประมาท<br>
  ๖. อยู่อย่างไม่มีความเคารพ ไม่มีความยำเกรงในปฏิสันถาร<br>
  กิมมิละ นี้แล เป็นเหตุปัจจัยให้สัทธรรมไม่ดำรงอยู่ได้นาน ในเมื่อตถาคต<br>
  ปรินิพพานแล้ว”<br>
  ท่านกิมมิละทูลถามว่า “ข้าแต่พระองค์ผู้เจริญ อะไรหนอเป็นเหตุปัจจัยให้<br>
  พระสัทธรรมดำรงอยู่ได้นาน ในเมื่อพระตถาคตปรินิพพานแล้ว”<br>
  พระผู้มีพระภาคตรัสตอบว่า “กิมมิละ เมื่อตถาคตปรินิพพานแล้ว ภิกษุ ภิกษุณี<br>
  อุบาสก อุบาสิกาในธรรมวินัยนี้<br>
  ๑. อยู่อย่างมีความเคารพ มีความยำเกรงในศาสดา<br>
  ๒. อยู่อย่างมีความเคารพ มีความยำเกรงในธรรม<br>
  ๓. อยู่อย่างมีความเคารพ มีความยำเกรงในสงฆ์<br>
  ๔. อยู่อย่างมีความเคารพ มีความยำเกรงในสิกขา<br>
  ๕. อยู่อย่างมีความเคารพ มีความยำเกรงในความไม่ประมาท<br>
  ๖. อยู่อย่างมีความเคารพ มีความยำเกรงในปฏิสันถาร<br>
  กิมมิละ นี้แล เป็นเหตุปัจจัยให้สัทธรรมดำรงอยู่ได้นาน ในเมื่อตถาคต<br>
  ปรินิพพานแล้ว”<br>
  กิมมิลสูตรที่ ๑๐ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๑. ทารุกขันธสูตร<br>
  ๑๑. ทารุกขันธสูตร<br>
  ว่าด้วยกองฟืน<br>
  [๔๑] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ ภูเขาคิชฌกูฏ๑ เขตกรุงราชคฤห์<br>
  ครั้งนั้น เวลาเช้า ท่านพระสารีบุตรครองอันตรวาสกถือบาตรและจีวรลงจากภูเขา<br>
  คิชฌกูฏ พร้อมด้วยภิกษุจำนวนมาก ได้เห็นกองฟืนใหญ่ในที่แห่งหนึ่ง จึงถามภิกษุ<br>
  ทั้งหลายว่า “ผู้มีอายุทั้งหลาย ท่านทั้งหลายเห็นกองฟืนใหญ่โน้นหรือไม่”<br>
  ภิกษุเหล่านั้นตอบว่า “เห็น ผู้มีอายุ”<br>
  ท่านพระสารีบุตรจึงกล่าวว่า ผู้มีอายุทั้งหลาย<br>
  ๑. ภิกษุผู้มีฤทธิ์ บรรลุความชำนาญทางใจ เมื่อต้องการ พึงน้อมจิตถึง<br>
  กองฟืนโน้นว่า ‘ดิน’ ก็ได้ ข้อนั้นเพราะเหตุไร เพราะที่กองฟืนโน้นมี<br>
  ปฐวีธาตุ(ธาตุดิน)อยู่ ซึ่งภิกษุผู้มีฤทธิ์ บรรลุความชำนาญทางใจ<br>
  จะพึงอาศัยน้อมจิตถึงกองฟืนโน้นว่า ‘ดิน’<br>
  ๒. ภิกษุผู้มีฤทธิ์ บรรลุความชำนาญทางใจ เมื่อต้องการ พึงน้อมจิต<br>
  ถึงกองฟืนโน้นว่า ‘น้ำ’ ฯลฯ<br>
  ๓. ภิกษุผู้มีฤทธิ์ บรรลุความชำนาญทางใจ เมื่อต้องการ พึงน้อมจิต<br>
  ถึงกองฟืนโน้นว่า ‘ไฟ’ ฯลฯ<br>
  ๔. ภิกษุผู้มีฤทธิ์ บรรลุความชำนาญทางใจ เมื่อต้องการ พึงน้อมจิต<br>
  ถึงกองฟืนโน้นว่า ‘ลม’ ฯลฯ<br><br>เชิงอรรถ :<br>
  ๑ คิชฌกูฏ มี ๒ ความหมาย คือ (๑) มีความหมายว่า ยอดแร้ง เพราะเป็นที่อยู่อาศัยของฝูงแร้ง<br>
  (๒) มีความหมายว่า ยอดคล้ายแร้ง เพราะมียอดคล้ายศีรษะของแร้ง (วิ.อ. ๑/๘๔/๓๐๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๒. นาคิตสูตร<br>
  ๕. ภิกษุผู้มีฤทธิ์ บรรลุความชำนาญทางใจ เมื่อต้องการพึงน้อมจิตถึง<br>
  กองฟืนโน้นว่า ‘งาม’ ฯลฯ<br>
  ๖. ภิกษุผู้มีฤทธิ์ บรรลุความชำนาญทางใจ เมื่อต้องการ พึงน้อมจิต<br>
  ถึงกองฟืนโน้นว่า ‘ไม่งาม’ ก็ได้ ข้อนั้นเพราะเหตุไร เพราะที่<br>
  กองฟืนโน้นมีอสุภธาตุ๑อยู่ ซึ่งภิกษุผู้มีฤทธิ์ บรรลุความชำนาญ<br>
  ทางใจ จะพึงอาศัยน้อมจิตถึงกองฟืนโน้นว่า ‘ไม่งาม’<br>
  ทารุกขันธสูตรที่ ๑๑ จบ<br>
  ๑๒. นาคิตสูตร๒<br>
  ว่าด้วยท่านพระนาคิตะ<br>
  [๔๒] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคเสด็จจาริกไปในแคว้นโกศลพร้อมด้วยภิกษุสงฆ์<br>
  หมู่ใหญ่ เสด็จถึงหมู่บ้านพราหมณ์แคว้นโกศลชื่ออิจฉานังคละ เล่ากันว่าคราวนั้น<br>
  พระผู้มีพระภาคประทับอยู่ที่ราวป่าชื่ออิจฉานังคละ ใกล้หมู่บ้านพราหมณ์ชื่อ<br>
  อิจฉานังคละ<br>
  พวกพราหมณ์และคหบดีชาวบ้านอิจฉานังคละได้ทราบข่าวว่า “ท่านผู้เจริญ<br>
  ข่าวว่าพระสมณโคดมศากยบุตรทรงออกผนวชจากศากยตระกูล เสด็จถึงบ้าน<br>
  อิจฉานังคละ ประทับอยู่ที่ราวป่าชื่ออิจฉานังคละ ใกล้หมู่บ้านพราหมณ์ชื่อ<br>
  อิจฉานังคละ ท่านพระสมณโคดมพระองค์นั้นมีกิตติศัพท์อันงามขจรไปอย่างนี้ว่า<br>
  ‘แม้เพราะเหตุนี้ พระผู้มีพระภาคพระองค์นั้น เป็นพระอรหันต์ ตรัสรู้ด้วยพระองค์<br>
  เองโดยชอบ เพียบพร้อมด้วยวิชชาและจรณะ ฯลฯ เป็นพระพุทธเจ้า เป็นพระผู้มี<br>
  พระภาค’ พระองค์ทรงรู้แจ้งโลกนี้พร้อมทั้งเทวโลก มารโลก ฯลฯ การได้พบพระ<br>
  อรหันต์เช่นนี้ เป็นความดีอย่างแท้จริง”<br><br>เชิงอรรถ :<br>
  ๑ อสุภธาตุ หมายถึงสภาวะที่ผุพัง มีสีไม่น่ายินดี (องฺ.ฉกฺก.อ. ๓/๔๑/๑๑๙)<br>
  ๒ ดู ปัญจกนิบาต ข้อ ๓๐ หน้า ๔๑ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๒. นาคิตสูตร<br>
  ครั้นคืนนั้นผ่านไป พราหมณ์และคหบดีชาวบ้านอิจฉานังคละ จึงพากันถือเอา<br>
  ของเคี้ยวของฉันเป็นอันมากเข้าไปถึงราวป่าชื่ออิจฉานังคละ ได้ยืนชุมนุมกันส่งเสียง<br>
  อื้ออึงที่ซุ้มประตูด้านนอก<br>
  สมัยนั้นแล ท่านพระนาคิตะเป็นอุปัฏฐากของพระผู้มีพระภาค พระผู้มี<br>
  พระภาคได้รับสั่งเรียกท่านพระนาคิตะมาตรัสถามว่า “นาคิตะ คนพวกไหนส่งเสียง<br>
  อื้ออึงอยู่นั้น คล้ายพวกชาวประมงแย่งปลากัน”<br>
  ท่านพระนาคิตะกราบทูลว่า “ข้าแต่พระองค์ผู้เจริญ พราหมณ์และคหบดี<br>
  ชาวบ้านอิจฉานังคละเหล่านั้นพากันถือเอาของเคี้ยวของฉันเป็นอันมากมายืนชุมนุม<br>
  กันอยู่ที่ซุ้มประตูด้านนอกเพื่อถวายพระผู้มีพระภาคและภิกษุสงฆ์”<br>
  พระผู้มีพระภาคตรัสว่า “นาคิตะ เราไม่ติดยศ และยศก็ไม่ติดเรา ผู้ใดแลไม่ได้<br>
  ตามความปรารถนา ไม่ได้โดยไม่ยาก ไม่ได้โดยไม่ลำบากซึ่งเนกขัมมสุข ปวิเวกสุข<br>
  อุปสมสุข สัมโพธสุขที่เราได้ตามความปรารถนา ได้โดยไม่ยาก ได้โดยไม่ลำบากนี้<br>
  ผู้นั้นชื่อว่ายินดีสุขที่ไม่สะอาด สุขในการนอนหลับ และสุขที่อิงอาศัยลาภสักการะ<br>
  และการสรรเสริญ”<br>
  ท่านพระนาคิตะกราบทูลว่า “ข้าแต่พระองค์ผู้เจริญ บัดนี้ ขอพระผู้มีพระภาค<br>
  ผู้สุคตจงทรงรับ บัดนี้เป็นเวลาที่พระผู้มีพระภาคจะทรงรับ พระองค์จักเสด็จไป<br>
  ทางใด ๆ พราหมณ์ คหบดีชาวนิคม และชาวชนบทก็จักหลั่งไหลไปทางนั้น ๆ เปรียบ<br>
  เหมือนเมื่อฝนเม็ดใหญ่ตกลงมา น้ำย่อมไหลไปตามที่ลุ่ม ข้อนั้นเพราะเหตุไร เพราะ<br>
  พระผู้มีพระภาคทรงมีศีลและปัญญา”<br>
  พระผู้มีพระภาคตรัสว่า “นาคิตะ เราไม่ติดยศ และยศก็ไม่ติดเรา ผู้ใดแลไม่ได้<br>
  ตามความปรารถนา ไม่ได้โดยไม่ยาก ไม่ได้โดยไม่ลำบากซึ่งเนกขัมมสุข ปวิเวกสุข<br>
  อุปสมสุข สัมโพธสุขที่เราได้ตามความปรารถนา ได้โดยไม่ยาก ได้โดยไม่ลำบากนี้<br>
  ผู้นั้นชื่อว่ายินดีสุขที่ไม่สะอาด สุขในการนอนหลับ และสุขที่อิงอาศัยลาภสักการะ<br>
  และการสรรเสริญ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค ๑๒. นาคิตสูตร<br>
  นาคิตะ<br>
  ๑. เราเห็นภิกษุในธรรมวินัยนี้ผู้อยู่ในเสนาสนะใกล้หมู่บ้าน มีสมาธิ<br>
  นั่งอยู่ เรามีความคิดอย่างนี้ว่า ‘บัดนี้ คนวัดจักรบกวนท่านผู้นี้<br>
  หรือสมณุทเทส๑จักทำให้ท่านเคลื่อนจากสมาธิ’ เพราะเหตุนั้น เรา<br>
  จึงไม่ยินดีการอยู่ในเสนาสนะใกล้บ้านของภิกษุนั้น<br>
  ๒. เราเห็นภิกษุในธรรมวินัยนี้ผู้อยู่ป่าเป็นวัตร นั่งโงกง่วงอยู่ในป่า เรา<br>
  มีความคิดอย่างนี้ว่า ‘บัดนี้ ท่านผู้นี้จักบรรเทาความลำบากคือการ<br>
  หลับนี้ แล้วมนสิการความกำหนดหมายว่าป่าเป็นเอกัคคตารมณ์’<br>
  เพราะเหตุนั้น เราจึงยินดีการอยู่ในป่าของภิกษุนั้น<br>
  ๓. เราเห็นภิกษุในธรรมวินัยนี้ผู้อยู่ป่าเป็นวัตร ไม่มีสมาธินั่งอยู่ในป่า<br>
  เรามีความคิดอย่างนี้ว่า ‘บัดนี้ ท่านผู้นี้จักตั้งจิตที่ไม่เป็นสมาธิ<br>
  ให้เป็นสมาธิ หรือจักตามรักษาจิตที่เป็นสมาธิไว้’ เพราะเหตุนั้น<br>
  เราจึงยินดีการอยู่ในป่าของภิกษุนั้น<br>
  ๔. เราเห็นภิกษุในธรรมวินัยนี้ผู้อยู่ป่าเป็นวัตร มีสมาธินั่งอยู่ในป่า<br>
  เรามีความคิดอย่างนี้ว่า ‘บัดนี้ ท่านผู้นี้จักเปลื้องจิตที่ยังไม่หลุดพ้น<br>
  ให้หลุดพ้น๒ หรือว่าจักตามรักษาจิตที่หลุดพ้นแล้วไว้ได้’ เพราะ<br>
  เหตุนั้น เราจึงยินดีการอยู่ในป่าของภิกษุนั้น<br>
  ๕. เราเห็นภิกษุในธรรมวินัยนี้ผู้อยู่ในเสนาสนะใกล้บ้าน ได้จีวร บิณฑบาต<br>
  เสนาสนะ และคิลานปัจจัยเภสัชชบริขาร เธอพอใจลาภสักการะและ<br>
  การสรรเสริญนั้น ละทิ้งการหลีกเร้น ละทิ้งเสนาสนะอันเงียบสงัด<br>
  คือป่าโปร่งและป่าทึบ หรือเข้ามารวมกันอยู่ยังหมู่บ้าน ตำบล และ<br><br>เชิงอรรถ :<br>
  ๑ สมณุทเทส หมายถึงสามเณร (วิ.มหา. (แปล) ๒/๔๓๐/๕๔๐)<br>
  ๒ หมายถึงให้หลุดพ้นด้วยวิมุตติ ๕ ประการ มีตทังควิมุตติ เป็นต้น (องฺ.ฉกฺก.อ.
  ๓/๔๒/๑๑๙, องฺ.ฉกฺก.ฏีกา<br>
  ๓/๔๒/๑๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๔. เทวตาวรรค รวมพระสูตรที่มีในวรรค<br>
  เมืองหลวง’ เพราะเหตุนั้น เราจึงไม่ยินดีการอยู่ในเสนาสนะใกล้หมู่<br>
  บ้านของภิกษุนั้น<br>
  ๖. เราเห็นภิกษุในธรรมวินัยนี้ผู้อยู่ป่าเป็นวัตร ได้จีวร บิณฑบาต<br>
  เสนาสนะ และคิลานปัจจัยเภสัชชบริขาร เธอสลัดลาภสักการะ<br>
  และการสรรเสริญนั้น ไม่ละทิ้งการหลีกเร้น ไม่ละทิ้งเสนาสนะ<br>
  อันเงียบสงัดคือป่าโปร่งและป่าทึบ’ เพราะเหตุนั้น เราจึงยินดีการ<br>
  อยู่ในป่าของภิกษุนั้น<br>
  อนึ่ง สมัยใด เราเดินทางไกล ไม่เห็นใครข้างหน้าหรือข้างหลัง สมัยนั้น เราย่อม<br>
  มีความผาสุก โดยที่สุด แม้ด้วยการถ่ายอุจจาระและปัสสาวะ”<br>
  นาคิตสูตรที่ ๑๒ จบ<br>
  เทวตาวรรคที่ ๔ จบ<br>
  รวมพระสูตรที่มีในวรรคนี้ คือ<br>
  <br>
   ๑. เสขสูตร   ๒. ปฐมอปริหานสูตร<br>
   ๓. ทุติยอปริหานสูตร  ๔. มหาโมคคัลลานสูตร<br>
   ๕. วิชชาภาคิยสูตร  ๖. วิวาทมูลสูตร<br>
   ๗. ทานสูตร  ๘. อัตตการีสูตร<br>
   ๙. นิทานสูตร ๑๐. กิมมิลสูตร<br>
   ๑๑. ทารุกขันธสูตร ๑๒. นาคิตสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑. นาคสูตร<br>
  ๕. ธัมมิกวรรค<br>
  หมวดว่าด้วยพระธัมมิกะ<br>
  ๑. นาคสูตร<br>
  ว่าด้วยนาค๑<br>
  [๔๓] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี ครั้งนั้น เวลาเช้า พระผู้มีพระภาคทรงครอง<br>
  อันตรวาสกถือบาตรและจีวรเสด็จเข้าไปบิณฑบาตยังกรุงสาวัตถี ครั้นเสด็จกลับจาก<br>
  บิณฑบาตภายหลังเสวยพระกระยาหารเสร็จแล้ว ได้รับสั่งเรียกท่านพระอานนท์<br>
  มาตรัสว่า “มาเถิด อานนท์ เราจักเข้าไปยังปราสาทมิคารมาตา ณ บุพพารามวิหาร<br>
  เพื่อพักกลางวัน” ท่านพระอานนท์ทูลรับสนองพระดำรัสแล้ว<br>
  ครั้งนั้น พระผู้มีพระภาคพร้อมกับท่านพระอานนท์ได้เสด็จเข้าไปยังปราสาท<br>
  ของมิคารมาตา ณ บุพพารามวิหาร ต่อมาในเวลาเย็น พระผู้มีพระภาคเสด็จออก<br>
  จากที่หลีกเร้น ได้รับสั่งเรียกท่านพระอานนท์มาตรัสว่า “มาเถิด อานนท์ เราจัก<br>
  เข้าไปยังท่าน้ำปุพพโกฏฐกะเพื่อสรงน้ำ” ท่านพระอานนท์ทูลรับสนองพระดำรัสแล้ว<br>
  ลำดับนั้น พระผู้มีพระภาคพร้อมกับท่านพระอานนท์ ได้เสด็จเข้าไปยังท่าน้ำ<br>
  ปุพพโกฏฐกะเพื่อสรงน้ำ ครั้นแล้ว เสด็จขึ้นมามีจีวรผืนเดียวผึ่งพระวรกายอยู่<br>
  สมัยนั้น พระเศวตกุญชร๒ของพระเจ้าปเสนทิโกศล ขึ้นจากท่าน้ำปุพพโกฏฐกะ<br>
  เพราะเสียงดนตรีใหญ่ที่เขาตีประโคม เหล่าชนเห็นช้างนั้นแล้วจึงกล่าวชมอย่างนี้ว่า<br>
  “นาคของพระราชาช่างงามยิ่งนัก นาคของพระราชาช่างน่าดู นาคของพระราชา<br>
  ช่างน่าเลื่อมใส นาคของพระราชามีอวัยวะสมบูรณ์”<br><br>เชิงอรรถ :<br>
  ๑ คำว่า ‘นาค’ มีความหมาย ๓ นัย คือ (๑) หมายถึงผู้ไม่ทำความชั่วทางกาย วาจา และใจที่เป็นเหตุแห่ง<br>
  ความเศร้าหมองมีทุกข์เป็นวิบาก (๒) หมายถึงผู้ไม่ถึงอคติ ๔ ไม่ดำเนินไปด้วยอำนาจราคะ
  โทสะ โมหะ<br>
  มานะ ทิฏฐิ อุทธัจจ วิจิกิจฉา และอนุสัย (๓) หมายถึงไม่หวนกลับมาหากิเลสที่ละได้แล้ว
  (องฺ.ฉกฺก.อ. ๓/๔๓/<br>
  ๑๒๑) และดู ขุ.ม. (แปล) ๒๙/๘๐/๒๓๘, ขุ.จู. (แปล) ๓๐/๒๗/๑๔๕-๑๔๖,๑๐๒/๓๔๘,๑๓๙/๔๔๘<br>
  ๒ หมายถึงช้างเผือก แปลจากคำว่า “นาโค” ในจำนวนศัพท์ที่เป็นชื่อของช้าง ๑๐ ศัพท์
  คือ กุญฺชโร วารโณ<br>
  หตฺถี มาตงฺโค ทฺวิรโท คโช นาโค ทฺวิโป อิโภ ทนฺตี (อภิธา.คาถาที่ ๓๖๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑. นาคสูตร<br>
  เมื่อมหาชนกล่าวชมอย่างนี้แล้ว ท่านพระอุทายี๑ได้ทูลถามพระผู้มีพระภาคว่า<br>
  “ข้าแต่พระองค์ผู้เจริญ คนทั้งหลายเห็นช้างเชือกใหญ่ สูง มีอวัยวะสมบูรณ์เท่านั้น<br>
  หรือ จึงได้กล่าวอย่างนี้ว่า ‘นาค น่าอัศจรรย์จริง ท่านผู้เจริญ นาค น่าอัศจรรย์จริง’<br>
  หรือว่าเห็นสัตว์ชนิดอื่นที่ใหญ่ สูง มีอวัยวะสมบูรณ์จึงได้กล่าวอย่างนี้ว่า ‘นาค<br>
  น่าอัศจรรย์จริง ท่านผู้เจริญ นาค น่าอัศจรรย์จริง’<br>
  พระผู้มีพระภาคตรัสตอบว่า “อุทายี คนทั้งหลายเห็นช้างเชือกใหญ่ สูง<br>
  มีอวัยวะสมบูรณ์ จึงได้กล่าวอย่างนี้ว่า ‘นาค น่าอัศจรรย์จริง ท่านผู้เจริญ นาค<br>
  น่าอัศจรรย์จริง’ บ้าง เห็นม้าตัวใหญ่ สูง ฯลฯ เห็นโคตัวใหญ่ สูง ฯลฯ เห็นงูตัวใหญ่<br>
  ยาว ฯลฯ เห็นต้นไม้ใหญ่ สูง ฯลฯ เห็นมนุษย์ผู้มีร่างกายใหญ่ สูง มีอวัยวะสมบูรณ์<br>
  จึงได้กล่าวอย่างนี้ว่า ‘นาค น่าอัศจรรย์จริง ท่านผู้เจริญ นาค น่าอัศจรรย์จริง’
  บ้าง<br>
  อุทายี แต่เราเรียกบุคคลผู้ไม่ทำความชั่วทางกาย ทางวาจา ทางใจ ในโลกนี้<br>
  พร้อมทั้งเทวโลก มารโลก พรหมโลก และหมู่สัตว์พร้อมทั้งสมณพราหมณ์เทวดา<br>
  และมนุษย์นั้นว่า ‘นาค”<br>
  ท่านพระอุทายีกราบทูลว่า “ข้าแต่พระองค์ผู้เจริญ น่าอัศจรรย์จริง ไม่เคย<br>
  ปรากฏ พระดำรัสที่พระผู้มีพระภาคตรัสไว้ว่า ‘อุทายี เราเรียกบุคคลผู้ไม่ทำความชั่ว<br>
  ทางกาย ทางวาจา ทางใจ ในโลกนี้พร้อมทั้งเทวโลก มารโลก พรหมโลก และหมู่<br>
  สัตว์พร้อมทั้งสมณพราหมณ์ เทวดา และมนุษย์ว่า ‘นาค”<br>
  ท่านพระอุทายีได้กราบทูลต่อไปว่า “ข้าแต่พระองค์ผู้เจริญ ข้าพระองค์<br>
  ขออนุโมทนาภาษิตที่พระผู้มีพระภาคตรัสไว้ดีแล้วนี้ด้วยคาถาเหล่านี้ว่า<br>
  ข้าพระองค์ได้สดับมาจากพระองค์ผู้เป็นพระอรหันต์ว่า<br>
  มนุษย์ทั้งหลายนอบน้อมพระสัมพุทธเจ้า ผู้เป็นมนุษย์<br>
  ทรงฝึกพระองค์แล้ว๒ มีพระทัยตั้งมั่นแล้ว<br>
  ผู้ทรงดำเนินไปในทางประเสริฐ<br><br>เชิงอรรถ :<br>
  ๑ หมายถึงพระกาฬุทายีเถระผู้บรรลุปฏิสัมภิทา (องฺ.ฉกฺก.อ. ๓/๔๓/๑๒๑)<br>
  ๒ ทรงฝึกพระองค์แล้ว หมายถึงทรงฝึกฝนพระองค์ในฐานะ ๖ ประการ คือ ทางตา ทางหู ทางจมูก
  ทางลิ้น<br>
  ทางกาย ทางใจ (องฺ.ฉกฺก.อ. ๓/๔๓/๑๒๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑. นาคสูตร<br>
  ผู้ทรงยินดีในความสงบแห่งจิต๑<br>
  ผู้ทรงถึงฝั่งแห่งธรรมทั้งปวง๒<br>
  แม้เทวดาทั้งหลายก็นอบน้อมพระสัมพุทธเจ้าพระองค์นั้น<br>
  ผู้ทรงก้าวล่วงสังโยชน์ทั้งปวงได้<br>
  ทรงบรรลุนิพพานซึ่งเป็นทางออกจากป่าคือกิเลส<br>
  ผู้ทรงยินดีในเนกขัมมะ๓<br>
  ผู้หลุดพ้นแล้ว เหมือนทองคำที่พ้นจากหิน<br>
  พระองค์ผู้ทรงพระนามว่านาค รุ่งเรืองล่วงสรรพสัตว์<br>
  เหมือนภูเขาหิมพานต์ที่สูงกว่าภูเขาลูกอื่น ๆ<br>
  พระองค์ผู้ทรงพระนามว่านาคอันเป็นพระนามจริง<br>
  ที่ยอดเยี่ยมกว่าเทวดาผู้มีนามว่านาคทุกจำพวก<br>
  ข้าพระองค์จักประกาศพระองค์ผู้ทรงพระนามว่านาค<br>
  เพราะพระองค์ไม่ทรงทำความชั่ว<br>
  พระองค์ผู้ทรงพระนามว่านาค<br>
  ทรงมีโสรัจจะและอวิหิงสาเป็นเท้าหน้าทั้งสอง<br>
  ทรงมีตบะและพรหมจรรย์ เป็นเท้าหลังทั้งสอง<br>
  ทรงเป็นดุจช้างตัวประเสริฐ<br>
  ทรงมีศรัทธาเป็นงวง มีอุเบกขาเป็นงาขาว<br>
  มีสติเป็นคอ มีปัญญาเป็นเศียร<br>
  มีการสอดส่องธรรมเป็นปลายงวง<br>
  มีธรรมเครื่องเผากิเลสเป็นท้อง มีวิเวกเป็นหาง<br><br>เชิงอรรถ :<br>
  ๑ ยินดีในความสงบแห่งจิต หมายถึงยินดีในความสงบแห่งจิตที่ระงับนิวรณ์ ๕ ได้ด้วยปฐมฌาน
  ระงับ<br>
  วิตกวิจารได้ด้วยทุติยฌาน ระงับปีติได้ด้วยตติยฌาน ระงับสุขและทุกข์ได้ด้วยจตุตถฌาน
  (องฺ.ฉกฺก.อ.<br>
  ๓/๔๓/๑๒๒)<br>
  ๒ ถึงฝั่งแห่งธรรมทั้งปวง หมายถึงรู้ยิ่ง กำหนดรู้ ละ เจริญ ทำให้แจ้ง และเข้าถึงธรรมทั้งปวง
  คือ ขันธ์ ๕<br>
  อายตนะ ๑๒ ธาตุ ๑๘ (องฺ.ฉกฺก.อ. ๓/๔๓/๑๒๒)<br>
  ๓ เนกขัมมะ หมายถึงบรรพชา สมาบัติ และอริยมรรค เพราะเป็นเครื่องออกจากกาม ๒ ประเภท
  คือกิเลสกาม<br>
  และวัตถุกาม (องฺ.ฉกฺก.อ. ๓/๔๓/๑๒๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑. นาคสูตร<br>
  พระองค์ผู้ทรงมีฌาน ทรงยินดีลมอัสสาสะปัสสาสะ๑<br>
  ทรงมีจิตตั้งมั่นดีภายใน<br>
  ดำเนินไปก็ทรงมีจิตตั้งมั่น ประทับยืนก็ทรงมีจิตตั้งมั่น<br>
  บรรทมก็ทรงมีจิตตั้งมั่น ประทับนั่งก็ทรงมีจิตตั้งมั่น<br>
  ทรงสำรวมแล้วในทวารทั้งปวง<br>
  นี้เป็นสมบัติของพระองค์ผู้ทรงพระนามว่านาค<br>
  พระองค์ผู้ทรงพระนามว่านาค<br>
  เสวยแต่สิ่งที่ไม่มีโทษ ไม่เสวยสิ่งที่มีโทษ<br>
  ได้อาหารและเครื่องนุ่งห่มแล้ว<br>
  ทรงเว้นการสะสม<br>
  ทรงตัดสังโยชน์เครื่องผูกพันน้อยใหญ่ทั้งปวงได้<br>
  จะเสด็จไป ณ ที่ใด ๆ ก็ไม่มีความห่วงใยเสด็จไปในที่นั้น ๆ<br>
  ดอกบัวขาว มีกลิ่นหอม<br>
  น่ารื่นรมย์ใจ เกิดในน้ำ<br>
  เจริญในน้ำ ไม่แปดเปื้อนด้วยน้ำ ฉันใด<br>
  พระองค์ ก็ฉันนั้นเหมือนกัน<br>
  ทรงอุบัติดีแล้วในโลก เป็นพระพุทธเจ้าในโลก<br>
  แต่ไม่ติดอยู่กับโลก<br>
  เหมือนดอกบัวหลวงไม่เปียกน้ำ ฉะนั้น<br>
  ไฟกองใหญ่ลุกโชนโชติช่วง<br>
  ย่อมดับเพราะหมดเชื้อ ฉันใด<br>
  พระองค์ก็ฉันนั้นเหมือนกัน<br>
  เมื่อสังขารทั้งหลายสงบระงับไปแล้ว<br>
  ชาวโลกก็เรียกกันว่าทรงนิพพานแล้ว<br>
  ข้ออุปมาที่ให้รู้เนื้อความชัดแจ้งนี้<br><br>เชิงอรรถ :<br>
  ๑ ลมอัสสาสะปัสสาสะ ในที่นี้หมายถึงผลสมาบัติ (องฺ.ฉกฺก.อ. ๓/๔๓/๑๒๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๒. มิคสาลาสูตร<br>
  อันวิญญูชนทั้งหลายแสดงไว้แล้ว<br>
  พระอรหันต์ทั้งหลายผู้เป็นมหานาค<br>
  จักรู้แจ้งพระองค์ผู้ทรงพระนามว่านาค<br>
  ที่ท่านผู้เป็นนาคแสดงไว้แล้ว<br>
  พระองค์ผู้ทรงพระนามว่านาค<br>
  ทรงปราศจากราคะ ปราศจากโทสะ<br>
  ปราศจากโมหะ ไม่มีอาสวะ<br>
  เมื่อทรงละสรีระ จักเป็นผู้ไม่มีอาสวะ ปรินิพพาน”<br>
  นาคสูตรที่ ๑ จบ</p>
<p> ๒. มิคสาลาสูตร๑<br>
  ว่าด้วยอุบาสิกาชื่อมิคสาลา<br>
  [๔๔] ครั้งนั้นในเวลาเช้า ท่านพระอานนท์ครองอันตรวาสกถือบาตรและจีวร๒<br>
  แล้วเข้าไปยังที่อยู่ของมิคสาลาอุบาสิกา นั่งบนอาสนะที่ปูลาดไว้ ลำดับนั้นแล<br>
  มิคสาลาอุบาสิกาได้เข้าไปหาท่านพระอานนท์อภิวาทแล้วนั่ง ณ ที่สมควร ได้เรียน<br>
  ถามท่านดังนี้ว่า<br>
  “ท่านอานนท์ ธรรมนี้ที่พระผู้มีพระภาคทรงแสดงว่า ‘คน ๒ คน คือ คนหนึ่ง<br>
  ประพฤติพรหมจรรย์ อีกคนหนึ่งไม่ประพฤติพรหมจรรย์ เป็นผู้มีคติเสมอเหมือนกัน<br>
  ในสัมปรายภพ’ จะพึงรู้ได้อย่างไร ท่านผู้เจริญ บิดาของดิฉันชื่อว่าปุราณะ เป็นผู้<br>
  ประพฤติพรหมจรรย์ ประพฤติห่างไกล งดเว้นจากเมถุน๓ซึ่งเป็นธรรมของชาวบ้าน<br><br>เชิงอรรถ :<br>
  ๑ ดู องฺ.ทสก. (แปล) ๒๔/๗๕/๑๖๗<br>
  ๒ คำว่า ครองอันตรวาสกถือบาตรและจีวร นี้มิใช่ว่าก่อนหน้านี้ พระอานนท์มิได้นุ่งสบง
  มิใช่ว่าพระอานนท์<br>
  ถือบาตรและจีวรไปโดยเปลือยกายส่วนบน แต่คำว่า ครองอันตรวาสก หมายถึงท่านผลัดเปลี่ยนสบงหรือ<br>
  ขยับสบงที่นุ่งอยู่ให้กระชับ คำว่า ถือบาตรและจีวร หมายถึงถือบาตรด้วยมือถือจีวรด้วยกาย
  คือห่มจีวร<br>
  แล้วอุ้มบาตรนั่นเอง (วิ.อ. ๑/๑๖/๑๘๐, ที.ม.อ. ๑๕๓/๑๔๓, ม.มู.อ. ๑/๖๓/๑๖๓,ขุ.อุ.อ.
  ๖/๖๕)<br>
  ๓ เมถุน หมายถึงอสัทธรรมซึ่งเป็นประเวณีของชาวบ้าน มารยาทของคนชั้นต่ำ กิริยาชั่วหยาบ
  มีน้ำเป็นที่สุด<br>
  เป็นกิจที่ต้องทำในที่ลับ ต้องทำกันสองต่อสอง ดู วิ.มหา. (แปล) ๑/๕๕/๔๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๒. มิคสาลาสูตร<br>
  ท่านถึงแก่กรรมแล้ว พระผู้มีพระภาคทรงพยากรณ์ว่าเป็นสกทาคามีบุคคลเกิดใน<br>
  หมู่เทพชั้นดุสิต<br>
  เพื่อนรักของบิดาดิฉัน ชื่อว่าอิสิทัตตะ ถึงไม่ประพฤติพรหมจรรย์ แต่ถือ<br>
  สทารสันโดษ(ยินดีด้วยภรรยาของตน) แม้เขาถึงแก่กรรมแล้ว พระผู้มีพระภาคก็ทรง<br>
  พยากรณ์ว่าเป็นสกทาคามีบุคคลเกิดในหมู่เทพชั้นดุสิต ท่านอานนท์ ธรรมนี้ที่<br>
  พระผู้มีพระภาคทรงแสดงว่า ‘คน ๒ คน คือ คนหนึ่งประพฤติพรหมจรรย์ อีกคน<br>
  หนึ่งไม่ประพฤติพรหมจรรย์ เป็นผู้มีคติเสมอเหมือนกันในสัมปรายภพ’ จะพึงรู้ได้<br>
  อย่างไร”<br>
  ท่านพระอานนท์ตอบว่า “น้องหญิง ข้อนี้พระผู้มีพระภาคได้ทรงพยากรณ์ไว้<br>
  แล้วอย่างนี้เหมือนกัน”<br>
  ครั้งนั้นแล ท่านพระอานนท์รับบิณฑบาต ณ ที่อยู่ของมิคสาลาอุบาสิกาแล้ว<br>
  ลุกจากอาสนะหลีกไป ครั้นในเวลาหลังภัตตาหาร ท่านพระอานนท์กลับจาก<br>
  บิณฑบาตแล้ว เข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่<br>
  สมควร ได้กราบทูลพระผู้มีพระภาคดังนี้ว่า<br>
  “ข้าแต่พระองค์ผู้เจริญ ขอประทานวโรกาส เวลาเช้า ข้าพระองค์ครอง<br>
  อันตรวาสก ถือบาตรและจีวรเข้าไปยังที่อยู่ของมิคสาลาอุบาสิกา นั่งบนอาสนะที่<br>
  ปูลาดไว้ ลำดับนั้นแล นางได้เข้าไปหาข้าพระองค์ อภิวาทแล้วนั่ง ณ ที่สมควร<br>
  ได้ถามข้าพระองค์ว่า<br>
  ‘ท่านอานนท์ ธรรมนี้ที่พระผู้มีพระภาคทรงแสดงว่า ‘คน ๒ คน คือ คนหนึ่ง<br>
  ประพฤติพรหมจรรย์ อีกคนหนึ่งไม่ประพฤติพรหมจรรย์ เป็นผู้มีคติเสมอเหมือนกัน<br>
  ในสัมปรายภพ’ จะพึงรู้ได้อย่างไร ท่านผู้เจริญ บิดาของดิฉันชื่อปุราณะ เป็นผู้<br>
  ประพฤติพรหมจรรย์ ประพฤติห่างไกล งดเว้นจากเมถุนซึ่งเป็นธรรมของชาวบ้าน<br>
  ท่านถึงแก่กรรมแล้ว พระผู้มีพระภาคทรงพยากรณ์ว่าเป็นสกทาคามีบุคคลเกิดใน<br>
  หมู่เทพชั้นดุสิต<br>
  เพื่อนรักของบิดาดิฉัน ชื่อว่าอิสิทัตตะ ถึงไม่ประพฤติพรหมจรรย์ แต่ถือ<br>
  สทารสันโดษ แม้เขาถึงแก่กรรมแล้ว พระผู้มีพระภาคก็ทรงพยากรณ์ว่าเป็น<br>
  สกทาคามีบุคคลเกิดในหมู่เทพชั้นดุสิต</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๒. มิคสาลาสูตร<br>
  ท่านอานนท์ ธรรมนี้ที่พระผู้มีพระภาคทรงแสดงว่า ‘คน ๒ คน คือคนหนึ่ง<br>
  ประพฤติพรหมจรรย์ อีกคนหนึ่งไม่ประพฤติพรหมจรรย์ เป็นผู้มีคติเสมอ<br>
  เหมือนกันในสัมปรายภพ’ จะพึงรู้ได้อย่างไร’ เมื่อมิคสาลาอุบาสิกากล่าวอย่างนี้แล้ว<br>
  ข้าพระองค์จึงตอบว่า ‘น้องหญิง ข้อนี้พระผู้มีพระภาคได้ทรงพยากรณ์ไว้แล้วอย่างนี้<br>
  เหมือนกัน”<br>
  พระผู้มีพระภาคตรัสว่า “อานนท์ ในเรื่องญาณเป็นเครื่องกำหนดรู้อินทรีย์<br>
  แก่กล้าและอินทรีย์อ่อนของบุคคล ใครกันเล่าคือ มิคสาลาอุบาสิกาผู้เขลา ไม่ฉลาด<br>
  ไม่หลักแหลม มีปัญญาทึบ และใครกันเล่า คือ พระสัมมาสัมพุทธเจ้าผู้มีวิสัยที่ไม่มี<br>
  อะไรขัดขวางได้๑<br>
  อานนท์ บุคคล ๖ จำพวกนี้ มีปรากฏอยู่ในโลก คือ<br>
  ๑. บุคคลบางคนในโลกนี้เป็นผู้งดเว้นจากบาป มีการอยู่ร่วมเป็นสุข<br>
  เพื่อนพรหมจารีทั้งหลายย่อมยินดียิ่งด้วยการอยู่ร่วมกัน บุคคลนั้น<br>
  ไม่ทำกิจด้วยการฟัง ไม่ทำกิจด้วยความเป็นพหูสูต และไม่ได้แทง<br>
  ตลอดดีด้วยทิฏฐิ ไม่ได้วิมุตติตามเวลาอันควร๒ หลังจากตายแล้ว<br>
  เขาย่อมไปทางเสื่อม ไม่ไปทางเจริญ ย่อมถึงความเสื่อมอย่างเดียว<br>
  ไม่ถึงความเจริญ<br>
  ๒. บุคคลบางคนในโลกนี้เป็นผู้งดเว้นจากบาป มีการอยู่ร่วมเป็นสุข<br>
  เพื่อนพรหมจารีทั้งหลายย่อมยินดียิ่งด้วยการอยู่ร่วมกัน บุคคลนั้น<br>
  ทำกิจด้วยการฟัง ทำกิจด้วยความเป็นพหูสูต แทงตลอดดีด้วยทิฏฐิ<br>
  และได้วิมุตติตามเวลาอันควร หลังจากตายแล้วเขาย่อมไปทางเจริญ<br>
  ไม่ไปทางเสื่อม ย่อมถึงความเจริญอย่างเดียว ไม่ถึงความเสื่อม<br><br>เชิงอรรถ :<br>
  ๑ เนื้อความพระดำรัสนี้ พระพุทธเจ้ามีพระประสงค์จะแสดงให้เห็นว่าการที่จะเปรียบเทียบตัดสินหรือวัด<br>
  คุณสมบัติของบุคคลด้านการกำหนดรู้อินทรีย์แก่กล้าหรืออ่อนนั้น มิใช่วิสัยของมิคสาลาอุบาสิกา
  หรือ<br>
  สามัญชนผู้ปราศจากญาณทั่วไป แต่เป็นวิสัยของพระสัมมาสัมพุทธเจ้าผู้มีญาณวิสัยที่ไม่มีอะไรขัดขวางได้เท่านั้น<br>
  (องฺ.ฉกฺก.อ. ๓/๔๔/๑๒๕)<br>
  ๒ ไม่ได้วิมุตติตามเวลาอันควร หมายถึงไม่ได้ปีติและปราโมทย์ที่เกิดจากการฟังธรรมตามกาลอันควร<br>
  (องฺ.ฉกฺก.อ. ๓/๔๔/๑๒๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๒. มิคสาลาสูตร<br>
  บุคคลผู้ถือประมาณ๑ย่อมถือประมาณข้อนั้นว่า ‘ธรรมแม้ของบุคคลนี้ก็คือ<br>
  ธรรมของอีกคนหนึ่งนั่นแล บรรดาบุคคล ๒ คนนั้น เพราะเหตุไร คนหนึ่งจึงเลว<br>
  คนหนึ่งจึงดี’ แท้จริง การถือประมาณของผู้ถือประมาณเหล่านั้น เป็นไปเพื่อมิใช่<br>
  ประโยชน์เกื้อกูล เพื่อทุกข์ตลอดกาลนาน<br>
  บรรดาบุคคล ๒ คนนั้น บุคคลใดเป็นผู้งดเว้นจากบาป มีการอยู่ร่วมเป็นสุข<br>
  เพื่อนพรหมจารีทั้งหลายย่อมยินดียิ่งด้วยการอยู่ร่วมกัน บุคคลนั้นทำกิจด้วยการฟัง<br>
  ทำกิจด้วยความเป็นพหูสูต แทงตลอดดีด้วยทิฏฐิ และได้วิมุตติตามเวลาอันควร<br>
  บุคคลนี้ดีกว่า และประณีตกว่าบุคคลที่กล่าวข้างต้นโน้น ข้อนั้นเพราะเหตุไร เพราะ<br>
  บุคคลนี้หยั่งลงสู่อริยภูมิ ใครเล่าจะพึงรู้เหตุนั้นได้นอกจากตถาคต เพราะเหตุนั้นแล<br>
  เธอทั้งหลายอย่าได้เป็นผู้ชอบถือประมาณในบุคคล และอย่าถือประมาณในบุคคล<br>
  เพราะบุคคลผู้ถือประมาณในบุคคล ย่อมทำลายคุณวิเศษของตน ส่วนเราหรือผู้<br>
  เหมือนเราพึงถือประมาณในบุคคลได้<br>
  ๓. บุคคลบางคนในโลกนี้เป็นผู้มักโกรธและถือตัว และบางครั้งบางคราว<br>
  โลภธรรมย่อมเกิดขึ้นแก่เขา บุคคลนั้นไม่ทำกิจด้วยการฟัง ไม่ทำ<br>
  กิจด้วยความเป็นพหูสูต ไม่แทงตลอดดีด้วยทิฏฐิ และไม่ได้วิมุตติ<br>
  ตามเวลาอันควร หลังจากตายแล้วเขาย่อมไปทางเสื่อม ไม่ไป<br>
  ทางเจริญ ย่อมถึงความเสื่อมอย่างเดียว ไม่ถึงความเจริญ<br>
  ๔. บุคคลบางคนในโลกนี้เป็นผู้มักโกรธและถือตัว และบางครั้งบางคราว<br>
  โลภธรรมย่อมเกิดขึ้นแก่เขา บุคคลนั้นทำกิจด้วยการฟัง ทำกิจ<br>
  ด้วยความเป็นพหูสูต แทงตลอดดีด้วยทิฏฐิและได้วิมุตติตามเวลา<br>
  อันควร หลังจากตายแล้วเขาย่อมไปทางเจริญ ไม่ไปทางเสื่อม<br>
  ย่อมถึงความเจริญอย่างเดียว ไม่ถึงความเสื่อม<br>
  บุคคลผู้ถือประมาณ ย่อมถือประมาณในข้อนั้นว่า ฯลฯ ส่วนเราหรือผู้เหมือน<br>
  เราพึงถือประมาณในบุคคลได้<br><br>เชิงอรรถ :<br>
  ๑ ถือประมาณ ในที่นี้หมายถึงเปรียบเทียบตัดสินหรือจัดคุณสมบัติ หรือคุณธรรมด้านเดียวกันระหว่างบุคคล<br>
  หนึ่งกับอีกบุคคลหนึ่งว่า ใครมีคุณน้อย ใครมีคุณมากที่สุด (เทียบ องฺ.ฉกฺก.อ.
  ๓/๔๔/๑๒๕, องฺ.ทสก.อ.<br>
  ๓/๗๕/๓๖๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๒. มิคสาลาสูตร<br>
  ๕. บุคคลบางคนในโลกนี้เป็นผู้มักโกรธและถือตัว และบางครั้งบางคราว<br>
  วจีสังขาร๑ย่อมเกิดขึ้นแก่เขา บุคคลนั้นไม่ทำกิจด้วยการฟัง ไม่ทำ<br>
  กิจด้วยความเป็นพหูสูต ไม่แทงตลอดดีด้วยทิฏฐิ และไม่ได้วิมุตติ<br>
  ตามเวลาอันควร หลังจากตายแล้วเขาย่อมไปทางเสื่อม ไม่ไปทางเจริญ<br>
  ย่อมถึงความเสื่อมอย่างเดียว ไม่ถึงความเจริญ<br>
  ๖. บุคคลบางคนในโลกนี้เป็นผู้มักโกรธและถือตัว และบางครั้งบางคราว<br>
  วจีสังขารย่อมเกิดขึ้นแก่เขา บุคคลนั้นทำกิจด้วยการฟัง ทำกิจด้วย<br>
  ความเป็นพหูสูต แทงตลอดดีด้วยทิฏฐิ และได้วิมุตติตามเวลา<br>
  อันควร หลังจากตายแล้วเขาย่อมไปทางเจริญ ไม่ไปทางเสื่อม<br>
  ย่อมถึงความเจริญอย่างเดียว ไม่ถึงความเสื่อม<br>
  อานนท์ บุคคลผู้ถือประมาณย่อมถือประมาณในข้อนั้นว่า ‘ธรรมแม้ของบุคคล<br>
  นี้ก็คือธรรมของอีกคนหนึ่งนั่นแล บรรดาบุคคล ๒ คนนั้น เพราะเหตุไร คนหนึ่ง<br>
  จึงเลว คนหนึ่งจึงดี’ แท้จริงการถือประมาณของผู้ถือประมาณเหล่านั้น เป็นไปเพื่อ<br>
  มิใช่ประโยชน์เกื้อกูล เพื่อทุกข์ตลอดกาลนาน<br>
  บรรดาบุคคล ๒ คนนั้น บุคคลใดเป็นผู้มักโกรธและถือตัว บางครั้งบางคราว<br>
  วจีสังขารย่อมเกิดขึ้นแก่เขา บุคคลนั้นทำกิจด้วยการฟัง ทำกิจด้วยความเป็นพหูสูต<br>
  แทงตลอดดีด้วยทิฏฐิ และได้วิมุตติตามเวลาอันควร บุคคลนี้ดีกว่าและประณีตกว่า<br>
  บุคคลที่กล่าวข้างต้นโน้น ข้อนั้นเพราะเหตุไร เพราะบุคคลนี้หยั่งลงสู่อริยภูมิ
  ใครเล่า<br>
  จะพึงรู้เหตุนั้นได้ นอกจากตถาคต เพราะเหตุนั้นแล เธอทั้งหลายอย่าได้เป็นผู้ชอบ<br>
  ถือประมาณในบุคคล และอย่าถือประมาณในบุคคล เพราะบุคคลผู้ถือประมาณใน<br>
  บุคคล ย่อมทำลายคุณวิเศษของตน ส่วนเราหรือผู้เหมือนเราพึงถือประมาณใน<br>
  บุคคลได้<br>
  ในเรื่องญาณเป็นเครื่องกำหนดรู้อินทรีย์แก่กล้า และอินทรีย์อ่อนของบุคคล<br>
  ใครกันเล่า คือมิคสาลาอุบาสิกาผู้เขลา ไม่ฉลาด ไม่หลักแหลม มีปัญญาทึบ และ<br>
  ใครกันเล่า คือ พระสัมมาสัมพุทธเจ้าผู้มีวิสัยที่ไม่มีอะไรขัดขวางได้<br><br>เชิงอรรถ :<br>
  ๑ วจีสังขาร หมายถึงการสนทนาปราศรัย (องฺ.ฉกฺก.อ. ๓/๔๔/๑๒๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๓. อิณสูตร<br>
  อานนท์ บุคคล ๖ จำพวกนี้แล มีปรากฏอยู่ในโลก<br>
  บุรุษชื่อว่าปุราณะเป็นผู้ประกอบด้วยศีลเช่นใด บุรุษชื่อว่าอิสิทัตตะก็เป็นผู้<br>
  ประกอบด้วยศีลเช่นนั้น บุรุษชื่อว่าปุราณะจะได้รู้แม้คติของบุรุษชื่อว่าอิสิทัตตะ<br>
  ในโลกนี้ ก็หามิได้ บุรุษชื่อว่าอิสิทัตตะเป็นผู้ประกอบด้วยปัญญาเช่นใด บุรุษชื่อว่า<br>
  ปุราณะก็เป็นผู้ประกอบด้วยปัญญาเช่นนั้น บุรุษชื่อว่าอิสิทัตตะจะได้รู้แม้คติของบุรุษ<br>
  ชื่อว่าปุราณะในโลกนี้ก็หามิได้<br>
  อานนท์ บุคคล ๒ คนนี้แล เป็นผู้ต่ำกว่ากันด้วยองค์คุณคนละอย่าง อย่างนี้แล<br>
  มิคสาลาสูตรที่ ๒ จบ<br>
  ๓. อิณสูตร<br>
  ว่าด้วยความเป็นหนี้<br>
  [๔๕] พระผู้มีพระภาคตรัสว่า “ภิกษุทั้งหลาย ความยากจนเป็นทุกข์ของ<br>
  กามโภคีบุคคล๑ในโลก”<br>
  ภิกษุทั้งหลายกราบทูลว่า “อย่างนั้น พระพุทธเจ้าข้า”<br>
  พระผู้มีพระภาคตรัสว่า “ภิกษุทั้งหลาย คนจนเข็ญใจยากไร้ ย่อมกู้หนี้<br>
  แม้การกู้หนี้ก็เป็นทุกข์ของกามโภคีบุคคลในโลก”<br>
  “อย่างนั้น พระพุทธเจ้าข้า”<br>
  “ภิกษุทั้งหลาย คนจนเข็ญใจยากไร้ ครั้นกู้หนี้แล้ว ย่อมใช้ดอกเบี้ย แม้การใช้<br>
  ดอกเบี้ยก็เป็นทุกข์ของกามโภคีบุคคลในโลก”<br>
  “อย่างนั้น พระพุทธเจ้าข้า”<br>
  “ภิกษุทั้งหลาย คนจนเข็ญใจยากไร้ ครั้นใช้ดอกเบี้ยแล้ว ไม่ให้ดอกเบี้ยตาม<br>
  กำหนดเวลา พวกเจ้าหนี้ย่อมตามทวงเขา แม้การตามทวงก็เป็นทุกข์ของกามโภคี-<br>
  บุคคลในโลก”<br><br>เชิงอรรถ :<br>
  ๑ กามโภคีบุคคล หมายถึงผู้บริโภคกามคุณ คือ คฤหัสถ์ผู้ครองเรือน (องฺ.จตุกฺก.อ.
  ๒/๑๕/๒๙๓, องฺ.ฉกฺก.อ.<br>
  ๓/๔๕/๑๒๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๓. อิณสูตร<br>
  “อย่างนั้น พระพุทธเจ้าข้า”<br>
  “ภิกษุทั้งหลาย คนจนเข็ญใจยากไร้ เมื่อถูกเจ้าหนี้ทวง ยังไม่ให้ พวกเจ้าหนี้<br>
  ย่อมติดตาม แม้การถูกติดตามก็เป็นทุกข์ของกามโภคีบุคคลในโลก”<br>
  “อย่างนั้น พระพุทธเจ้าข้า”<br>
  “ภิกษุทั้งหลาย คนจนเข็ญใจยากไร้ ถูกเจ้าหนี้ติดตามทัน ยังไม่ทันให้<br>
  พวกเจ้าหนี้ย่อมจองจำเขา แม้การถูกจองจำก็เป็นทุกข์ของกามโภคีบุคคลในโลก”<br>
  “อย่างนั้น พระพุทธเจ้าข้า”<br>
  พระผู้มีพระภาคตรัสว่า “ภิกษุทั้งหลาย แม้ความยากจนก็เป็นทุกข์ของ<br>
  กามโภคีบุคคลในโลก แม้การกู้หนี้ก็เป็นทุกข์ของกามโภคีบุคคลในโลก แม้การใช้<br>
  ดอกเบี้ยก็เป็นทุกข์ของกามโภคีบุคคลในโลก แม้การถูกทวงก็เป็นทุกข์ของกามโภคี-<br>
  บุคคลในโลก แม้การถูกติตตามก็เป็นทุกข์ของกามโภคีบุคคลในโลก แม้การถูกจอง<br>
  จำก็เป็นทุกข์ของกามโภคีบุคคลในโลก ด้วยประการฉะนี้ ฉันใด<br>
  ภิกษุทั้งหลาย บุคคลบางคน ก็ฉันนั้นเหมือนกันแล ไม่มีศรัทธาในกุศลธรรม<br>
  ไม่มีหิริในกุศลธรรม ไม่มีโอตตัปปะในกุศลธรรม ไม่มีวิริยะในกุศลธรรม ไม่มีปัญญา<br>
  ในกุศลธรรม บุคคลนี้เราก็เรียกว่า เป็นคนจนเข็ญใจยากไร้ในอริยวินัย<br>
  ภิกษุทั้งหลาย บุคคลนั้นนั่นแลผู้เป็นคนจนเข็ญใจยากไร้ เมื่อไม่มีศรัทธาใน<br>
  กุศลธรรม เมื่อไม่มีหิริในกุศลธรรม เมื่อไม่มีโอตตัปปะในกุศลธรรม เมื่อไม่มีวิริยะ<br>
  ในกุศลธรรม เมื่อไม่มีปัญญาในกุศลธรรม ย่อมประพฤติกายทุจริต ประพฤติ<br>
  วจีทุจริต ประพฤติมโนทุจริต<br>
  เรากล่าวว่าการประพฤติทุจริตเช่นนี้ของเขา เป็นการกู้หนี้<br>
  เพราะการปกปิดกายทุจริตเป็นเหตุ เขาจึงตั้งความปรารถนาอันชั่วว่า ‘ขอชน<br>
  เหล่าอื่นอย่ารู้เราเลย’ ดำริว่า ‘ขอชนเหล่าอื่นอย่ารู้เราเลย’ พูดว่า ‘ขอชนเหล่าอื่น<br>
  อย่ารู้เราเลย’ พยายามด้วยกายว่า ‘ขอชนเหล่าอื่นอย่ารู้เราเลย’<br>
  เพราะการปกปิดวจีทุจริตเป็นเหตุ เขาจึงตั้งความปรารถนาอันชั่ว ฯลฯ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๓. อิณสูตร<br>
  เพราะการปกปิดมโนทุจริตเป็นเหตุ เขาจึงตั้งความปรารถนาชั่วว่า ‘ขอชนเหล่า<br>
  อื่นอย่ารู้เราเลย’ ดำริว่า “ขอชนเหล่าอื่นอย่ารู้เราเลย’ พูดว่า ‘ขอชนเหล่าอื่นอย่ารู้<br>
  เราเลย’ พยายามด้วยกายว่า ‘ขอชนเหล่าอื่นอย่ารู้เราเลย’<br>
  เรากล่าวว่าการปกปิดทุจริตเป็นเหตุนั้น เป็นการใช้ดอกเบี้ย<br>
  เพื่อนพรหมจารีผู้มีศีลเป็นที่รักได้กล่าวกับบุคคลนั้นอย่างนี้ว่า ‘ผู้มีอายุนี้เป็นผู้<br>
  ทำอย่างนี้ เป็นผู้ประพฤติอย่างนี้’<br>
  เรากล่าวว่าการถูกว่ากล่าวเช่นนี้ของเขา เป็นการทวงหนี้<br>
  บาปอกุศลวิตกที่ประกอบด้วยวิปปฏิสาร(ความร้อนใจ) ย่อมครอบงำบุคคล<br>
  นั้นผู้ไปสู่ป่า ไปสู่โคนไม้ หรือไปสู่เรือนว่าง<br>
  เรากล่าวว่าการถูกบาปอกุศลวิตกครอบงำเช่นนี้ของเขา เป็นการถูกติดตาม<br>
  ภิกษุทั้งหลาย บุคคลนั้นนั่นแล เป็นคนจนเข็ญใจยากไร้ ครั้นประพฤติ<br>
  กายทุจริต ประพฤติวจีทุจริต และประพฤติมโนทุจริต หลังจากตายแล้วย่อมถูก<br>
  จองจำในเรือนจำคือนรก หรือในเรือนจำคือกำเนิดสัตว์ดิรัจฉาน<br>
  ภิกษุทั้งหลาย เราไม่เห็นเรือนจำอื่นแม้อย่างหนึ่ง ที่ร้ายกาจอย่างนี้ เป็นทุกข์<br>
  อย่างนี้ และทำอันตรายแก่การบรรลุนิพพานซึ่งเป็นแดนเกษมจากโยคะอันยอดเยี่ยม<br>
  อย่างนี้ เหมือนเรือนจำคือนรก หรือเรือนจำคือกำเนิดสัตว์ดิรัจฉานนี้เลย<br>
  ความยากจน และการกู้หนี้<br>
  เราเรียกว่าเป็นทุกข์ในโลก<br>
  คนจนเมื่อกู้หนี้ใช้สอยอยู่ ย่อมเดือดร้อน<br>
  เพราะการไม่ใช้คืนนั้น พวกเจ้าหนี้จึงติดตามเขา<br>
  เขาย่อมเข้าถึงการถูกจองจำ<br>
  การถูกจองจำนั้นแลเป็นทุกข์ของหมู่ชนผู้ปรารถนากาม<br>
  ในอริยวินัย ก็เช่นเดียวกัน<br>
  ผู้ใดไม่มีศรัทธา ไม่มีหิริ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๓. อิณสูตร<br>
  ไม่มีโอตตัปปะ พอกพูนบาปกรรม<br>
  ทำกายทุจริต วจีทุจริต และมโนทุจริต<br>
  ปรารถนาว่า ‘ชนทั้งหลายอย่ารู้จักเรา’<br>
  ผู้นั้นย่อมดิ้นรนพอกพูนบาปกรรม<br>
  ทั้งทางกาย ทางวาจา และทางใจ ในที่นั้นๆ บ่อยๆ<br>
  เขาผู้มีบาปกรรม มีปัญญาทราม<br>
  รู้การทำชั่วของตนอยู่ เป็นคนจน<br>
  กู้หนี้ใช้สอยอยู่ ย่อมเดือดร้อน<br>
  ลำดับนั้น ความดำริเกิดแต่วิปปฏิสารก่อทุกข์ทางใจ<br>
  ย่อมติตตามเขาทั้งในบ้านหรือในป่า<br>
  เขาผู้มีบาปกรรม มีปัญญาทราม รู้การทำชั่วของตนอยู่<br>
  ย่อมไปสู่กำเนิดสัตว์ดิรัจฉานหรือถูกจองจำในนรก<br>
  ส่วนนักปราชญ์ผู้ทำจิตให้เลื่อมใส<br>
  ให้ทานด้วยโภคทรัพย์ทั้งหลายที่ได้มาโดยชอบธรรม<br>
  ย่อมพ้นจากการจองจำที่เป็นทุกข์นั้น<br>
  เขาเป็นผู้ถือชัยชนะในประโยชน์ทั้งสอง<br>
  ของผู้มีศรัทธาอยู่ครองเรือน<br>
  คือ ประโยชน์เกื้อกูลในภพนี้ และสุขในภพหน้า<br>
  บุญคือการบริจาคของคฤหัสถ์นั้น ย่อมเพิ่มพูน<br>
  อนึ่ง ผู้ใดมีศรัทธาตั้งมั่นในอริยวินัย<br>
  มีจิตประกอบด้วยหิริ มีโอตตัปปะ<br>
  มีปัญญา และสำรวมในศีล<br>
  เราเรียกผู้นั้นแลว่า ‘ผู้มีชีวิตเป็นสุขในอริยวินัย’<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๓. อิณสูตร<br>
  เขาได้สุขที่ไม่อิงอามิส๑<br>
  อุเบกขา๒ตั้งมั่น ละนิวรณ์ ๕ ประการได้<br>
  ปรารภความเพียรเป็นนิตย์<br>
  บรรลุฌานทั้งหลายมีเอกัคคตาจิตปรากฏ<br>
  มีปัญญารักษาตน มีสติ รู้ชัดเหตุนั้นตามความเป็นจริง<br>
  ในธรรมเป็นที่สิ้นไปแห่งสังโยชน์ทั้งปวง๓<br>
  จิตย่อมหลุดพ้นโดยชอบ เพราะไม่ถือมั่นโดยสิ้นเชิง<br>
  หากว่าเขามีจิตหลุดพ้นโดยชอบ<br>
  เป็นผู้คงที่ในธรรมเป็นที่สิ้นไปแห่งภวสังโยชน์<br>
  มีญาณหยั่งรู้ว่า ‘วิมุตติของเราไม่กำเริบ๔’<br>
  ญาณนั่นแลป็นญาณชั้นเยี่ยม<br>
  ญาณนั่นแลเป็นสุขอันยอดเยี่ยม<br>
  ญาณนั้นไม่มีความโศก ปราศจากธุลี<br>
  มีความเกษมสูงสุดกว่าความไม่มีหนี้<br>
  อิณสูตรที่ ๓ จบ<br><br>เชิงอรรถ :<br>
  ๑ สุขที่ไม่อิงอามิส หมายถึงสุขในปฐมฌาน ทุติยฌาน และตติยฌาน (องฺ.ฉกฺก.อ. ๓/๔๕/๑๒๗)<br>
  ๒ อุเบกขา ในที่นี้หมายถึงอุเบกขาในจตุตถฌาน (องฺ.ฉกฺก.อ. ๓/๔๕/๑๒๗)<br>
  ๓ ธรรมเป็นที่สิ้นไปแห่งสังโยชน์ทั้งปวง หมายถึงพระนิพพาน สังโยชน์ทั้งปวง ได้แก่
  (๑) กามราคะ<br>
  (ความกำหนัดในกาม) (๒) ปฏิฆะ(ความขัดใจ) (๓) มานะ(ความถือตัว) (๔) ทิฏฐิ(ความเห็นผิด)
  (๕) วิจิกิจฉา<br>
  (ความลังเลสงสัย) (๖) สีลัพพตปรามาส(ความถือมั่นศีลพรต) (๗) ภวราคะ(ความติดใจปรารถนาในภพ)<br>
  (๘) อิสสา(ความริษยา) (๙) มัจฉริยะ(ความตระหนี่) (๑๐) อวิชชา(ความไม่รู้แจ้ง)
  (องฺ.ฉกฺก.อ. ๓/๔๕/๑๒๗,<br>
  องฺ.ฉกฺก.ฏีกา ๓/๔๕-๔๘/๑๔๑)<br>
  ๔ หมายถึงมีปัจจเวกขณญาณหยั่งรู้ว่ามัคควิมุตติ หรือผลวิมุตติไม่กำเริบ เพราะไม่มีกิเลสที่ก่อความกำเริบ<br>
  คือราคะเป็นต้น (องฺ.ฉกฺก.อ. ๓/๔๕/๑๒๗,องฺ.ฉกฺก.ฏีกา ๓/๔๕-๔๘/๑๔๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๔. มหาจุนทสูตร<br>
  ๔. มหาจุนทสูตร<br>
  ว่าด้วยพระมหาจุนทะ๑<br>
  [๔๖] ข้าพเจ้าได้สดับมาอย่างนี้<br>
  สมัยหนึ่ง ท่านพระมหาจุนทะอยู่ ณ นิคมชื่อว่าสัญชาติ ในแคว้นเจตี สมัย<br>
  นั้นแล ท่านพระมหาจุนทะเรียกภิกษุทั้งหลายมากล่าวว่า ผู้มีอายุทั้งหลาย ภิกษุ<br>
  เหล่านั้นรับคำแล้ว ท่านพระมหาจุนทะจึงได้กล่าวเรื่องนี้ว่า<br>
  ผู้มีอายุทั้งหลาย ในพระธรรมวินัยนี้ พวกภิกษุผู้ประกอบธรรม๒รุกรานพวก<br>
  ภิกษุผู้เพ่งฌานว่า “ภิกษุเหล่านี้ เพ่ง พินิจ ยึด หน่วงฌานอยู่ว่า ‘พวกเราเป็น<br>
  ผู้เพ่งฌาน พวกเราเป็นผู้เพ่งฌาน’ ภิกษุเหล่านี้เพ่งฌานทำไม เพ่งฌานเพื่ออะไร<br>
  เพ่งฌานเพราะเหตุไร”<br>
  พวกภิกษุผู้ประกอบธรรม ไม่เลื่อมใสในพวกภิกษุผู้เพ่งฌานนั้น และพวกภิกษุ<br>
  ผู้เพ่งฌานก็ไม่เลื่อมใสในพวกภิกษุผู้ประกอบธรรมนั้น ทั้งไม่ปฏิบัติเพื่อเกื้อกูลแก่<br>
  คนหมู่มาก เพื่อสุขแก่คนหมู่มาก เพื่อประโยชน์แก่คนหมู่มาก เพื่อเกื้อกูล เพื่อสุข<br>
  แก่เทวดาและมนุษย์ทั้งหลาย<br>
  ผู้มีอายุทั้งหลาย พวกภิกษุผู้เพ่งฌานรุกรานพวกภิกษุผู้ประกอบธรรมว่า<br>
  “ภิกษุเหล่านี้คิดว่า ‘พวกเราเป็นผู้ประกอบธรรม พวกเราเป็นผู้ประกอบธรรม’ เป็น<br>
  ผู้ฟุ้งซ่าน ถือตัว โลเล ปากกล้า พูดพร่ำเพรื่อ หลงลืมสติ ไม่มีสัมปชัญญะ มีจิต<br>
  ไม่ตั้งมั่น มีจิตกวัดแกว่ง ไม่สำรวมอินทรีย์ ภิกษุเหล่านี้ประกอบธรรมทำไม<br>
  ประกอบธรรมเพื่ออะไร ประกอบธรรมเพราะเหตุไร”<br>
  พวกภิกษุผู้เพ่งฌานไม่เลื่อมใสในพวกภิกษุผู้ประกอบธรรมนั้น และพวกภิกษุ<br>
  ผู้ประกอบธรรมก็ไม่เลื่อมใสในพวกภิกษุผู้เพ่งฌานนั้น ทั้งไม่ปฏิบัติเพื่อเกื้อกูลแก่คน<br>
  <br><br>เชิงอรรถ :<br>
  ๑ หมายถึงพระมหาจุนทะผู้เป็นน้องชายของพระธรรมเสนาบดี (องฺ.ฉกฺก.อ. ๓/๔๖/๑๒๘)<br>
  ๒ ภิกษุผู้ประกอบธรรม ในที่นี้หมายถึงพระธรรมกถึก (องฺ.ฉกฺก.อ. ๓/๔๖/๑๒๘)</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๔. มหาจุนทสูตร<br>
  หมู่มาก เพื่อสุขแก่คนหมู่มาก เพื่อประโยชน์แก่คนหมู่มาก เพื่อเกื้อกูล เพื่อสุข
  แก่<br>
  เทวดาและมนุษย์ทั้งหลาย<br>
  พวกภิกษุผู้ประกอบธรรมสรรเสริญพวกภิกษุผู้ประกอบธรรมเท่านั้น ไม่สรรเสริญ<br>
  พวกภิกษุผู้เพ่งฌาน พวกภิกษุผู้ประกอบธรรมไม่เลื่อมใสในพวกภิกษุผู้เพ่งฌานนั้น<br>
  และพวกภิกษุผู้เพ่งฌานก็ไม่เลื่อมใสในพวกภิกษุผู้ประกอบธรรมนั้น ทั้งไม่ปฏิบัติเพื่อ<br>
  เกื้อกูลแก่คนหมู่มาก เพื่อสุขแก่คนหมู่มาก เพื่อประโยชน์แก่คนหมู่มาก เพื่อเกื้อกูล<br>
  เพื่อสุขแก่เทวดาและมนุษย์ทั้งหลาย<br>
  พวกภิกษุผู้เพ่งฌานสรรเสริญพวกภิกษุผู้เพ่งฌานเท่านั้น ไม่สรรเสริญพวกภิกษุ<br>
  ผู้ประกอบธรรม และพวกภิกษุผู้เพ่งฌานไม่เลื่อมใสในพวกภิกษุผู้ประกอบธรรมนั้น<br>
  และพวกภิกษุผู้ประกอบธรรมก็ไม่เลื่อมใสในพวกภิกษุผู้เพ่งฌานนั้น ทั้งไม่ปฏิบัติเพื่อ<br>
  เกื้อกูลแก่คนหมู่มาก เพื่อสุขแก่คนหมู่มาก เพื่อประโยชน์แก่คน หมู่มาก เพื่อเกื้อกูล<br>
  เพื่อสุขแก่เทวดาและมนุษย์ทั้งหลาย<br>
  ผู้มีอายุทั้งหลาย เพราะเหตุนั้นแล ท่านทั้งหลายพึงสำเหนียกอย่างนี้ว่า<br>
  ‘พวกเราทั้งหลายเมื่อเป็นผู้ประกอบธรรม จักสรรเสริญพวกภิกษุผู้เพ่งฌาน’ ท่าน<br>
  ทั้งหลายพึงสำเหนียกอย่างนี้แล ข้อนั้นเพราะเหตุไร เพราะบุคคลผู้ถูกต้องอมตธาตุ<br>
  ด้วยกาย เป็นอัจฉริยบุคคล หาได้ยากในโลก<br>
  เพราะเหตุนั้นแล ท่านทั้งหลายพึงสำเหนียกอย่างนี้ว่า ‘เราทั้งหลายเมื่อเป็น<br>
  ผู้เพ่งฌาน จักสรรเสริญพวกภิกษุผู้ประกอบธรรม’ ท่านทั้งหลายพึงสำเหนียก<br>
  อย่างนี้แล ข้อนั้นเพราะเหตุไร เพราะบุคคลผู้รู้แจ้ง เห็นอัตถบทอันลึกซึ้ง๑ด้วย<br>
  ปัญญานั้น เป็นอัจฉริยบุคคล หาได้ยากในโลก<br>
  มหาจุนทสูตรที่ ๔ จบ<br>
  <br><br>เชิงอรรถ :<br>
  ๑ อัตถบทอันลึกซึ้ง หมายถึงข้อความที่มีขันธ์ ธาตุ และอายตนะ เป็นต้น (องฺ.ฉกฺก.อ.
  ๓/๔๖/๑๒๘)</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๕. ปฐมสันทิฏฐิกสูตร<br>
  ๕. ปฐมสันทิฏฐิกสูตร<br>
  ว่าด้วยธรรมที่ผู้ปฏิบัติพึงเห็นชัดด้วยตนเอง สูตรที่ ๑<br>
  [๔๗] ครั้งนั้น โมฬิยสีวกปริพาชกเข้าไปเฝ้าพระผู้มีพระภาคถึงที่ประทับ<br>
  ได้สนทนาปราศัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร<br>
  ได้ทูลถามพระผู้มีพระภาคดังนี้ว่า<br>
  “ข้าแต่พระองค์ผู้เจริญ พระองค์ตรัสว่า ‘ธรรมอันผู้ปฏิบัติพึงเห็นชัดด้วย<br>
  ตนเอง ธรรมอันผู้ปฏิบัติพึงเห็นชัดด้วยตนเอง’ ข้าแต่พระองค์ผู้เจริญ ธรรมอันผู้<br>
  ปฏิบัติพึงเห็นชัดด้วยตนเอง ไม่ประกอบด้วยกาล๑ควรเรียกให้มาดู ควรน้อมเข้ามา<br>
  ในตน อันวิญญูชนพึงรู้เฉพาะตน ย่อมมีด้วยเหตุเพียงไรหนอ”<br>
  พระผู้มีพระภาคตรัสว่า “สีวกะ ถ้าอย่างนั้น เราจักย้อนถามท่านในเรื่องนี้<br>
  ท่านพึงพยากรณ์เรื่องนั้นตามสมควรแก่ท่าน สีวกะ ท่านเข้าใจเรื่องนั้นอย่างไร<br>
  ท่านรู้ชัดโลภะที่มีอยู่ภายในว่า ‘โลภะมีอยู่ภายในเรา’ รู้ชัดโลภะที่ไม่มีอยู่ภายในว่า<br>
  ‘โลภะไม่มีอยู่ภายในเรา’ หรือไม่”<br>
  สีวกปริพาชกกราบทูลว่า “รู้ชัด พระพุทธเจ้าข้า”<br>
  “สีวกะ การที่ท่านรู้ชัดโลภะที่มีอยู่ภายในว่า ‘โลภะมีอยู่ภายในเรา’ รู้ชัดโลภะที่<br>
  ไม่มีอยู่ภายในว่า ‘โลภะไม่มีอยู่ภายในเรา’ อย่างนี้แลคือธรรมอันผู้ปฏิบัติพึงเห็นชัด<br>
  ด้วยตนเอง ฯลฯ<br>
  สีวกะ ท่านเข้าใจเรื่องนั้นอย่างไร ท่านรู้ชัดโทสะที่มีอยู่ภายใน ฯลฯ โมหะ<br>
  ที่มีอยู่ภายใน ฯลฯ ธรรมที่ประกอบด้วยโลภะที่มีอยู่ภายใน ฯลฯ ธรรมที่ประกอบ<br>
  ด้วยโทสะที่มีอยู่ภายใน ฯลฯ รู้ชัดธรรมที่ประกอบด้วยโมหะที่มีอยู่ในภายในว่า<br>
  ‘ธรรมที่ประกอบด้วยโมหะที่มีอยู่ภายในเรา’ รู้ชัดธรรมที่ประกอบด้วยโมหะที่ไม่มีอยู่<br>
  ภายในว่า ‘ธรรมที่ประกอบด้วยโมหะไม่มีอยู่ภายในเรา’ หรือไม่”<br>
  สีวกปริพาชกกราบทูลว่า “รู้ชัด พระพุทธเจ้าข้า”<br><br>เชิงอรรถ :<br>
  ๑ ดูเชิงอรรถที่ ๑ ฉักกนิบาต ข้อ ๑๐ หน้า ๔๒๒ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๖. ทุติยสันทิฏฐิกสูตร<br>
  พระผู้มีพระภาคตรัสว่า “สีวกะ การที่ท่านรู้ชัดธรรมที่ประกอบด้วยโมหะที่มี<br>
  อยู่ภายในว่า ‘ธรรมที่ประกอบด้วยโมหะมีอยู่ภายในเรา’ รู้ชัดธรรมที่ประกอบด้วย<br>
  โมหะที่ไม่มีอยู่ภายในว่า ‘ธรรมที่ประกอบด้วยโมหะไม่มีอยู่ภายในเรา’ อย่างนี้แล<br>
  คือธรรมอันผู้ปฏิบัติพึงเห็นชัดด้วยตนเอง ไม่ประกอบด้วยกาล ควรเรียกให้มาดู<br>
  ควรน้อมเข้ามาในตน อันวิญญูชนพึงรู้เฉพาะตน”<br>
  สีวกปริพาชกกราบทูลว่า “ข้าแต่พระองค์ผู้เจริญ ภาษิตของพระผู้มีพระภาค<br>
  ชัดเจนไพเราะยิ่งนัก ฯลฯ ขอพระผู้มีพระภาคจงทรงจำข้าพระองค์ว่าเป็นอุบาสกผู้<br>
  ถึงสรณะ ตั้งแต่วันนี้เป็นต้นไปจนตลอดชีวิต”<br>
  ปฐมสันทิฏฐิกสูตรที่ ๕ จบ<br>
  ๖. ทุติยสันทิฏฐิกสูตร<br>
  ว่าด้วยธรรมที่ผู้ปฏิบัติพึงเห็นชัดด้วยตนเอง สูตรที่ ๒<br>
  [๔๘] ครั้งนั้น พราหมณ์คนหนึ่งเข้าไปเฝ้าพระผู้มีพระภาคถึงที่ประทับ<br>
  ได้สนทนาปราศัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร<br>
  ได้ทูลถามพระผู้มีพระภาคดังนี้ว่า<br>
  “ข้าแต่ท่านพระโคดม พระองค์ตรัสว่า ‘ธรรมอันผู้ปฏิบัตพึงเห็นชัดด้วยตนเอง<br>
  ธรรมอันผู้ปฏิบัติพึงเห็นชัดด้วยตนเอง’ ข้าแต่ท่านพระโคดม ธรรมอันผู้ปฏิบัติพึง<br>
  เห็นชัดด้วยตนเอง ไม่ประกอบด้วยกาล ควรเรียกให้มาดู ควรน้อมเข้ามาในตน<br>
  อันวิญญูชนพึงรู้เฉพาะตน ย่อมมีด้วยเหตุเพียงไรหนอ”<br>
  พระผู้มีพระภาคตรัสว่า “พราหมณ์ ถ้าอย่างนั้น เราจักย้อนถามท่านในเรื่องนี้<br>
  ท่านพึงพยากรณ์เรื่องนั้นตามสมควรแก่ท่าน พราหมณ์ ท่านเข้าใจเรื่องนั้นอย่างไร<br>
  ท่านรู้ชัดราคะที่มีอยู่ภายในว่า ‘ราคะมีอยู่ภายในเรา’ รู้ชัดราคะที่ไม่มีอยู่ภายในว่า<br>
  ‘ราคะไม่มีอยู่ภายในเรา’ หรือไม่”<br>
  พราหมณ์กราบทูลว่า “รู้ชัด พระพุทธเจ้าข้า”<br>
  “พราหมณ์ การที่ท่านรู้ชัดราคะที่มีอยู่ภายในว่า ‘ราคะมีอยู่ภายในเรา’ รู้ชัด<br>
  ราคะที่ไม่มีอยู่ภายในว่า ‘ราคะไม่มีอยู่ภายในเรา’ อย่างนี้แลคือ ธรรมอันผู้ปฏิบัติ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๗. เขมสูตร<br>
  พึงเห็นชัดด้วยตนเอง ฯลฯ พราหมณ์ ท่านเข้าใจเรื่องนั้นอย่างไร ท่านรู้ชัดโทสะที่มี<br>
  อยู่ภายใน ฯลฯ โมหะที่มีอยู่ภายใน ฯลฯ เหตุเครื่องประทุษร้ายทางกายที่มีอยู่<br>
  ภายใน ฯลฯ เหตุเครื่องประทุษร้ายทางวาจาที่มีอยู่ภายใน ฯลฯ รู้ชัดเหตุเครื่อง<br>
  ประทุษร้ายทางใจที่มีอยู่ภายในว่า ‘เหตุเครื่องประทุษร้ายทางใจมีอยู่ภายในเรา’<br>
  รู้ชัดเหตุเครื่องประทุษร้ายทางใจที่ไม่มีอยู่ภายในว่า ‘เหตุเครื่องประทุษร้ายทางใจ<br>
  ไม่มีอยู่ภายในเรา’ หรือไม่”<br>
  พราหมณ์กราบทูลว่า “รู้ชัด พระพุทธเจ้าข้า”<br>
  พระผู้มีพระภาคตรัสว่า “พราหมณ์ การที่ท่านรู้ชัดเหตุเครื่องประทุษร้าย<br>
  ทางใจที่มีอยู่ภายในว่า ‘เหตุเครื่องประทุษร้ายทางใจมีอยู่ภายในเรา’ รู้ชัดเหตุเครื่อง<br>
  ประทุษร้ายทางใจที่ไม่มีอยู่ภายในว่า ‘เหตุเครื่องประทุษร้ายทางใจไม่มีอยู่ภายในเรา’<br>
  อย่างนี้แลคือ ธรรมอันผู้ปฏิบัติพึงเห็นชัดด้วยตนเอง ไม่ประกอบด้วยกาล ควรเรียก<br>
  ให้มาดู ควรน้อมเข้ามาในตน อันวิญญูชนพึงรู้เฉพาะตน”<br>
  พราหมณ์กราบทูลว่า “ข้าแต่ท่านพระโคดม ภาษิตของท่านพระโคดมชัดเจน<br>
  ไพเราะยิ่งนัก ฯลฯ ขอท่านพระโคดมจงทรงจำข้าพระองค์ว่าเป็นอุบาสกผู้ถึงสรณะ<br>
  ตั้งแต่วันนี้เป็นต้นไปจนตลอดชีวิต”<br>
  ทุติยสันทิฏฐิกสูตรที่ ๖ จบ<br>
  ๗. เขมสูตร<br>
  ว่าด้วยพระเขมะ<br>
  [๔๙] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี สมัยนั้นแล ท่านพระเขมะและท่านพระสุมนะ<br>
  อยู่ที่ป่าอันธวัน เขตกรุงสาวัตถี ได้เข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่งลง ณ ที่สมควร ท่านพระเขมะได้กราบทูลพระผู้มีพระภาคดังนี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๗. เขมสูตร<br>
  “ข้าแต่พระองค์ผู้เจริญ ภิกษุใดเป็นพระอรหันตขีณาสพ อยู่จบพรหมจรรย์แล้ว<br>
  ทำกิจที่ควรทำ๑เสร็จแล้ว ปลงภาระ๒ได้แล้ว บรรลุประโยชน์ตน๓โดยลำดับแล้ว<br>
  สิ้นภวสังโยชน์แล้ว หลุดพ้นเพราะรู้โดยชอบ๔ ภิกษุนั้นไม่มีความคิดอย่างนี้ว่า
  ‘ผู้ที่<br>
  ประเสริฐกว่าเรามีอยู่’ ว่า ‘ผู้ที่เสมอกับเรามีอยู่’ หรือว่า ‘ผู้ที่ด้อยกว่าเรามีอยู่”<br>
  เมื่อท่านพระเขมะกราบทูลแล้วอย่างนี้ พระศาสดาทรงพอพระทัย ลำดับนั้น<br>
  ท่านพระเขมะรู้ว่า ‘พระศาสดาทรงพอพระทัยเรา’ จึงลุกจากอาสนะ ถวายอภิวาท<br>
  พระผู้มีพระภาค ทำประทักษิณแล้วหลีกไป<br>
  ครั้งนั้นแล เมื่อท่านพระเขมะหลีกไปไม่นาน ท่านพระสุมนะได้กราบทูลพระผู้มี<br>
  พระภาคดังนี้ว่า “ข้าแต่พระองค์ผู้เจริญ ภิกษุใดเป็นพระอรหันตขีณาสพ อยู่จบ<br>
  พรหมจรรย์แล้ว ทำกิจที่ควรทำเสร็จแล้ว ปลงภาระได้แล้ว บรรลุประโยชน์ตน<br>
  โดยลำดับแล้ว สิ้นภวสังโยชน์แล้ว หลุดพ้นเพราะรู้โดยชอบ ภิกษุนั้นไม่มีความคิด<br>
  อย่างนี้ว่า ‘ผู้ที่ประเสริฐกว่าเราไม่มี’ ว่า ‘ผู้ที่เสมอกับเราไม่มี’ หรือว่า
  ‘ผู้ที่ด้อย<br>
  กว่าเราไม่มี”<br>
  เมื่อท่านพระสุมนะกราบทูลอย่างนี้แล้ว พระศาสดาทรงพอพระทัย ลำดับนั้น<br>
  ท่านพระสุมนะรู้ว่า ‘พระศาสดาทรงพอพระทัยเรา’ จึงลุกจากอาสนะถวายอภิวาท<br>
  พระผู้มีพระภาค ทำประทักษิณแล้วหลีกไป<br>
  ครั้งนั้นแล เมื่อท่านพระเขมะและท่านพระสุมนะหลีกไปไม่นาน พระผู้มี<br>
  พระภาคได้รับสั่งเรียกภิกษุทั้งหลายมาตรัสว่า “ภิกษุทั้งหลาย กุลบุตรทั้งหลาย<br>
  พยากรณ์อรหัตตผลอย่างนี้ กล่าวแต่เนื้อความ และไม่น้อมตนเข้าไปหา ส่วน<br><br>เชิงอรรถ :<br>
  ๑ ดูเชิงอรรถที่ ๒ ปัญจกนิบาต ข้อ ๕๖ (อุปัชฌายสูตร) หน้า ๙๘ ในเล่มนี้<br>
  ๒ ภาระ ในที่นี้หมายถึงภาระคือขันธ์ ภาระคือกิเลส และภาระคืออภิสังขาร (องฺ.ฉกฺก.อ.
  ๓/๔๙/๑๒๘)<br>
  ๓ ประโยชน์ตน ในที่นี้หมายถึงพระอรหัตตผล ที่เรียกว่า ประโยชน์ตน เพราะมีนัย ๓
  ประการ คือ (๑) เพราะ<br>
  เกี่ยวข้องกับโยนิโสมนสิการของตน (๒) เพราะไม่ละตนโดยนับเนื่องในสันดานของตน (๓)
  เพราะเป็นประโยชน์<br>
  สูงสุดสำหรับตน (องฺ.ฉกฺก.อ. ๓/๔๙/๑๒๘)<br>
  ๔ รู้โดยชอบ หมายถึงรู้อริยสัจ ๔ มีทุกข์เป็นต้นตามความเป็นจริง ด้วยมัคคปัญญา
  (องฺ.ฉกฺก.ฏีกา ๓/๔๙/<br>
  ๑๔๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๘. อินทริยสังวรสูตร<br>
  โมฆบุรุษ บางพวกในธรรมวินัยนี้ เหมือนจะร่าเริงกล่าวพยากรณ์อรหัตตผลอยู่ เขา<br>
  เหล่านั้นย่อมถึงความคับแค้นในภายหลัง<br>
  พระขีณาสพทั้งหลาย<br>
  ไม่น้อมตนเข้าไปเปรียบเทียบกับบุคคลที่ดีกว่า<br>
  ไม่น้อมตนเข้าไปเปรียบเทียบกับบุคคลที่ด้อยกว่า<br>
  ไม่น้อมตนเข้าไปเปรียบเทียบกับบุคคลที่เสมอกัน<br>
  มีชาติสิ้นแล้ว อยู่จบพรหมจรรย์แล้ว<br>
  เป็นผู้หลุดพ้นจากสังโยชน์ทั้งปวงเที่ยวไปอยู่<br>
  เขมสูตรที่ ๗ จบ<br>
  ๘. อินทริยสังวรสูตร<br>
  ว่าด้วยอินทรียสังวร๑<br>
  [๕๐] ภิกษุทั้งหลาย เมื่ออินทรียสังวรไม่มี ศีลของบุคคลผู้มีอินทรียสังวร-<br>
  วิบัติ ชื่อว่ามีเหตุถูกขจัดแล้ว เมื่อศีลไม่มี สัมมาสมาธิของบุคคลผู้มีศีลวิบัติ
  ชื่อว่า<br>
  มีเหตุถูกขจัดแล้ว เมื่อสัมมาสมาธิไม่มี ยถาภูตญาณทัสสนะ๒ของบุคคลผู้มีสัมมา-<br>
  สมาธิวิบัติ ชื่อว่ามีเหตุถูกขจัดแล้ว เมื่อยถาภูตญาณทัสสนะไม่มี นิพพิทาและ<br>
  วิราคะ๓ของบุคคลผู้มียถาภูตญาณทัสสนะวิบัติ ชื่อว่ามีเหตุถูกขจัดแล้ว เมื่อนิพพิทา<br>
  และวิราคะไม่มี วิมุตติญาณทัสสนะ๔ของบุคคลผู้มีนิพพิทาและวิราคะวิบัติ ชื่อว่ามี<br>
  เหตุถูกขจัดแล้ว<br><br>เชิงอรรถ :<br>
  ๑ หมายถึงการปิดกั้น การคุ้มครอง สำรวมระวังทวารทั้ง ๖ (ที.ม.อ. ๓๖๕/๓๕๑)<br>
  ๒ ยถาภูตญาณทัสสนะ หมายถึงตรุณวิปัสสนาญาณ คือ วิปัสสนาที่ยังอ่อนกำลัง เป็นความรู้ขั้วต่อที่ตัดแยก<br>
  ระหว่างความเป็นปุถุชนกับความเป็นอริยบุคคล ยังไม่ใช่ความรู้ขั้นสูดท้าย (องฺ.ฉกฺก.อ.
  ๓/๕๐/๑๒๙)<br>
  ๓ นิพพิทา หมายถึงพลววิปัสสนา วิราคะ หมายถึงอริยมรรค (องฺ.ฉกฺก.อ. ๓/๕๐/๑๒๙)<br>
  ๔ วิมุตติญาณทัสสนะ เป็นความรู้ขั้นสุดท้าย แยกอธิบายว่า วิมุตติ หมายถึงอรหัตตผลหรือพระสัพพัญญุต-<br>
  ญาณ ญาณทัสสนะ หมายถึงปัจจเวกขณญาณ คือญาณหยั่งรู้ด้วยการพิจารณาทบทวนมรรคผล กิเลสที่<br>
  ละได้และนิพพาน (องฺ.ติก.อ. ๒/๗๕/๒๒๖, ๑๐๔/๒๕๗, องฺ.ฉกฺก.อ. ๓/๕๐/๑๒๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๙. อานันทสูตร<br>
  เมื่ออินทรียสังวรไม่มี ศีลของบุคคลผู้มีอินทรียสังวรวิบัติ ชื่อว่ามีเหตุถูก<br>
  ขจัดแล้ว ฯลฯ วิมุตติญาณทัสนะของบุคคลผู้มีนิพพิทาและวิราคะวิบัติ ชื่อว่ามีเหตุถูก<br>
  ขจัดแล้ว เปรียบเหมือนต้นไม้ที่มีกิ่งและใบวิบัติแล้ว สะเก็ด เปลือก กระพี้ แม้แก่นของ<br>
  ต้นไม้นั้น ย่อมไม่ถึงความบริบูรณ์ ฉันนั้น<br>
  เมื่ออินทรียสังวรมี ศีลของบุคคลผู้สมบูรณ์ด้วยอินทรียสังวร ชื่อว่ามีเหตุ<br>
  สมบูรณ์ เมื่อศีลมี สัมมาสมาธิของบุคคลผู้สมบูรณ์ด้วยศีล ชื่อว่ามีเหตุสมบูรณ์<br>
  เมื่อสัมมาสมาธิมี ยถาภูตญาณทัสสนะของบุคคลผู้สมบูรณ์ด้วยสัมมาสมาธิ ชื่อว่า<br>
  มีเหตุสมบูรณ์ เมื่อยถาภูตญาณทัสสนะมี นิพพิทาและวิราคะของบุคคลผู้สมบูรณ์<br>
  ด้วยยถาภูตญาณทัสสนะ ชื่อว่ามีเหตุสมบูรณ์ เมื่อนิพพิทาและวิราคะมี วิมุตติ-<br>
  ญาณทัสสนะของบุคคลผู้สมบูรณ์ด้วยนิพพิทาและวิราคะ ชื่อว่ามีเหตุสมบูรณ์<br>
  ภิกษุทั้งหลาย เมื่ออินทรียสังวรมี ศีลของบุคคลผู้สมบูรณ์ด้วยอินทรียสังวร<br>
  ชื่อว่ามีเหตุสมบูรณ์ ฯลฯ วิมุตติญาณทัสสนะของบุคคลผู้สมบูรณ์ด้วยนิพพิทาและ<br>
  วิราคะ ชื่อว่ามีเหตุสมบูรณ์ เปรียบเหมือนต้นไม้ที่มีกิ่งและใบสมบูรณ์ สะเก็ด
  เปลือก<br>
  กระพี้ แม้แก่นของต้นไม้นั้นย่อมถึงความสมบูรณ์<br>
  อินทริยสังวรสูตรที่ ๘ จบ<br>
  ๙. อานันทสูตร<br>
  ว่าด้วยคุณธรรมของพระอานนท์<br>
  [๕๑] ครั้งนั้น ท่านพระอานนท์เข้าไปหาท่านพระสารีบุตรถึงที่อยู่ ได้สนทนา<br>
  ปราศัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร ได้เรียนถาม<br>
  ท่านพระสารีบุตรดังนี้ว่า<br>
  “ท่านสารีบุตร ภิกษุได้ฟังธรรมที่ยังไม่เคยฟัง ธรรมที่ภิกษุนั้นเคยฟังแล้วไม่ถึง<br>
  ความเลอะเลือน ธรรมที่ภิกษุนั้นเคยสัมผัสด้วยใจมาก่อน ปรากฏแก่เธอ และภิกษุ<br>
  นั้นย่อมรู้ธรรมที่ยังไม่เคยรู้ด้วยเหตุเท่าไรหนอ”<br>
  ท่านพระสารีบุตรกล่าวว่า “ท่านอานนท์ เป็นพหูสูต เฉพาะท่านอานนท์เท่านั้น<br>
  ที่จะอธิบายเนื้อความแห่งภาษิตนั้นให้แจ่มแจ้งได้”<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๙. อานันทสูตร<br>
  ท่านพระอานนท์กล่าวว่า “ท่านสารีบุตร ถ้าเช่นนั้น ท่านจงฟัง จงใส่ใจให้ดี<br>
  ผมจักกล่าว” ท่านพระสารีบุตรรับคำแล้ว ท่านพระอานนท์จึงได้กล่าวเรื่องนี้ว่า<br>
  “ท่านสารีบุตร ภิกษุในพระธรรมวินัยนี้เรียนธรรมคือ สุตตะ เคยยะ เวยยา-<br>
  กรณะ คาถา อุทาน อิติวุตตกะ ชาตกะ อัพภูตธรรม เวทัลละ เธอแสดงธรรม<br>
  ตามที่ตนได้สดับมา ตามที่ตนได้เรียนมาแก่ผู้อื่นโดยพิสดาร บอกธรรมตามที่ตนได้<br>
  สดับมา ตามที่ตนได้เรียนมาแก่ผู้อื่นโดยพิสดาร สาธยายธรรมตามที่ตนได้สดับมา<br>
  ตามที่ตนได้เรียนมาโดยพิสดาร ตรึกตาม ตรองตาม เพ่งตามด้วยใจซึ่งธรรมตามที่<br>
  ตนได้สดับมา ตามที่ตนได้เรียนมา อยู่จำพรรษาในอาวาสที่มีภิกษุเถระผู้เป็นพหูสูต<br>
  เรียนจบคัมภีร์ ทรงธรรม ทรงวินัย ทรงมาติกาอยู่ เข้าไปหาภิกษุเถระเหล่านั้นใน<br>
  เวลาที่สมควร แล้วสอบถาม ไต่ถามว่า ‘พระพุทธพจน์นี้เป็นอย่างไร เนื้อความ<br>
  แห่งพระพุทธพจน์นี้เป็นอย่างไร’ ภิกษุผู้เถระเหล่านั้นย่อมเปิดเผยข้อที่ยังไม่เปิดเผย<br>
  ทำข้อที่เข้าใจยากให้เข้าใจง่าย และบรรเทาความสงสัยในธรรมที่น่าสงสัยหลาย<br>
  อย่างแก่ภิกษุนั้น ท่านสารีบุตร ภิกษุได้ฟังธรรมที่ยังไม่เคยฟัง ธรรมที่ภิกษุนั้นเคย<br>
  ฟังแล้ว ย่อมไม่ถึงความเลอะเลือน ธรรมที่ภิกษุนั้นเคยสัมผัสด้วยใจมาก่อน ปรากฏ<br>
  แก่เธอ และภิกษุนั้นรู้ธรรมที่ยังไม่เคยรู้ชัดด้วยเหตุเท่านี้แล”<br>
  ท่านพระสารีบุตรกล่าวว่า “ผู้มีอายุ น่าอัศจรรย์จริง ไม่เคยปรากฏ ท่าน<br>
  อานนท์ ได้กล่าวไว้ดีแล้ว พวกผมจะทรงจำท่านอานนท์ว่าเป็นผู้ประกอบด้วยธรรม<br>
  ๖ ประการนี้ เพราะท่านอานนท์<br>
  ๑. เรียนธรรม คือ สุตตะ เคยยะ เวยยากรณะ คาถา อุทาน อิติวุตตกะ<br>
  ชาตกะ อัพภูตธรรม เวทัลละ<br>
  ๒. แสดงธรรมตามที่ตนได้สดับมา ตามที่ตนได้เรียนมาแก่ผู้อื่นโดย<br>
  พิสดาร<br>
  ๓. บอกธรรมตามที่ตนได้สดับมา ตามที่ตนได้เรียนมาแก่ผู้อื่นโดยพิสดาร<br>
  ๔. สาธยายธรรมตามที่ตนได้สดับมา ตามที่ตนได้เรียนมาโดยพิสดาร<br>
  ๕. ตรึกตาม ตรองตาม เพ่งตามด้วยใจซึ่งธรรมตามที่ตนได้สดับมา<br>
  ตามที่ตนได้เรียนมา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๐. ขัตติยสูตร<br>
  ๖. อยู่จำพรรษาในอาวาสที่มีภิกษุเถระผู้เป็นพหูสูต เรียนจบคัมภีร์<br>
  ทรงธรรม ทรงวินัย ทรงมาติกา เข้าไปหาภิกษุเถระเหล่านั้นตาม<br>
  กาลอันควร แล้วสอบถามไต่ถามว่า ‘พระพุทธพจน์นี้เป็นอย่างไร<br>
  เนื้อความแห่งพระพุทธพจน์นี้เป็นอย่างไร’ ภิกษุเหล่านั้น ย่อมเปิด<br>
  เผยข้อที่ยังไม่เปิดเผย ทำข้อที่เข้าใจยากให้เข้าโดยง่าย และบรรเทา<br>
  ความสงสัยในธรรมที่น่าสงสัยหลายอย่างแก่ภิกษุนั้น”<br>
  อานันทสูตรที่ ๙ จบ<br>
  ๑๐. ขัตติยสูตร<br>
  ว่าด้วยความประสงค์ของกษัตริย์<br>
  [๕๒] ครั้งนั้น ชาณุสโสณิพราหมณ์เข้าไปเฝ้าพระผู้มีพระภาคถึงที่ประทับ<br>
  ได้สนทนาปราศรัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร<br>
  ได้ทูลถามพระผู้มีพระภาคดังนี้ว่า<br>
  “ข้าแต่ท่านพระโคดม กษัตริย์ทั้งหลายมีความประสงค์อะไร นิยมอะไร มั่นใจ<br>
  อะไร ต้องการอะไร มีอะไรเป็นที่สุด”<br>
  พระผู้มีพระภาคตรัสตอบว่า “กษัตริย์ทั้งหลายมีความประสงค์โภคทรัพย์ นิยม<br>
  ปัญญา มั่นใจในกำลังทหาร ต้องการได้เป็นเจ้าแผ่นดิน มีความเป็นใหญ่เป็นที่สุด”<br>
  ชาณุสโสณิพราหมณ์ทูลถามว่า “ข้าแต่ท่านพระโคดม พราหมณ์ทั้งหลายมี<br>
  ความประสงค์อะไร นิยมอะไร มั่นใจอะไร ต้องการอะไร มีอะไรเป็นที่สุด”<br>
  “พราหมณ์ทั้งหลายมีความประสงค์โภคทรัพย์ นิยมปัญญา มั่นใจในมนตร์<br>
  ต้องการบูชายัญ มีพรหมโลกเป็นที่สุด”<br>
  “ข้าแต่ท่านพระโคดม คหบดีทั้งหลายมีความประสงค์อะไร นิยมอะไร มั่นใจ<br>
  อะไร ต้องการอะไร มีอะไรเป็นที่สุด”<br>
  “คหบดีทั้งหลายมีความประสงค์โภคทรัพย์ นิยมปัญญา มั่นใจในศิลปะ<br>
  ต้องการการงาน มีการงานที่ทำเสร็จแล้วเป็นที่สุด”<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๐. ขัตติยสูตร<br>
  “ข้าแต่ท่านพระโคดม สตรีทั้งหลายมีความประสงค์อะไร นิยมอะไร มั่นใจ<br>
  อะไร ต้องการอะไร มีอะไรเป็นที่สุด”<br>
  “สตรีทั้งหลายมีความประสงค์บุรุษ นิยมเครื่องประดับ มั่นใจในบุตร ไม่ต้องการ<br>
  หญิงอื่นร่วมสามี มีความเป็นใหญ่ในบ้านเป็นที่สุด”<br>
  “ข้าท่านแต่พระโคดม โจรทั้งหลายมีความประสงค์อะไร นิยมอะไร มั่นใจอะไร<br>
  ต้องการอะไร มีอะไรเป็นที่สุด”<br>
  “พราหมณ์ โจรทั้งหลายมีความประสงค์การลักทรัพย์ผู้อื่น นิยมที่เร้นลับ มั่นใจ<br>
  ในศัสตรา ต้องการที่มืด มีผู้อื่นไม่เห็นเป็นที่สุด”<br>
  “ข้าแต่ท่านพระโคดม สมณะทั้งหลายมีความประสงค์อะไร นิยมอะไร มั่นใจ<br>
  อะไร ต้องการอะไร มีอะไรเป็นที่สุด”<br>
  “สมณะทั้งหลายมีความประสงค์ขันติและโสรัจจะ นิยมปัญญา มั่นใจในศีล<br>
  ต้องการความไม่มีกิเลสเครื่องกังวล มีนิพพานเป็นที่สุด”<br>
  ชาณุสโสณิพราหมณ์กราบทูลว่า “ข้าแต่ท่านพระโคดม น่าอัศจรรย์จริง<br>
  ไม่เคยปรากฏ ท่านพระโคดมทรงทราบความประสงค์ ความนิยม ความมั่นใจ<br>
  ความต้องการ และสิ่งอันเป็นที่สุด แม้แห่งกษัตริย์ทั้งหลาย ฯลฯ แม้แห่งพราหมณ์<br>
  ทั้งหลาย ฯลฯ แม้แห่งคหบดีทั้งหลาย ฯลฯ แม้แห่งสตรีทั้งหลาย ฯลฯ แม้แห่งโจร<br>
  ทั้งหลาย ฯลฯ ท่านพระโคดมทรงทราบความประสงค์ ความนิยม ความมั่นใจ<br>
  ความต้องการและสิ่งอันเป็นที่สุด แม้แห่งสมณะทั้งหลาย ข้าแต่ท่านพระโคดม<br>
  ภาษิตของท่านพระโคดม ชัดเจนไพเราะยิ่งนัก ฯลฯ ขอท่านพระโคดมจงทรงจำ<br>
  ข้าพระองค์ว่าเป็นอุบาสกผู้ถึงสรณะ ตั้งแต่วันนี้เป็นต้นไปจนตลอดชีวิต”<br>
  ขัตติยสูตรที่ ๑๐ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๑. อัปปมาทสูตร<br>
  ๑๑. อัปปมาทสูตร<br>
  ว่าด้วยความไม่ประมาท<br>
  [๕๓] ครั้งนั้น พราหมณ์คนหนึ่งเข้าไปเฝ้าพระผู้มีพระภาคถึงที่ประทับ<br>
  ได้สนทนาปราศัย พอเป็นที่บันเทิงใจ พอเป็นที่ระลึกถึงกันแล้วนั่ง ณ ที่สมควร<br>
  ได้ทูลถามพระผู้มีพระภาคดังนี้ว่า<br>
  “ข้าแต่ท่านพระโคดม ธรรมอย่างหนึ่งที่บุคคลเจริญทำให้มากแล้ว ย่อมยึดถือ<br>
  ไว้ได้ซึ่งประโยชน์ทั้งสอง คือ ประโยชน์ในภพนี้ และประโยชน์ในภพหน้า มีอยู่หรือ”<br>
  พระผู้มีพระภาคตรัสตอบว่า “พราหมณ์ ธรรมอย่างหนึ่งที่บุคคลเจริญทำให้<br>
  มากแล้ว ย่อมยึดถือไว้ได้ซึ่งประโยชน์ทั้งสอง คือ ประโยชน์ในภพนี้ และประโยชน์ใน<br>
  ภพหน้า มีอยู่”<br>
  พราหมณ์ทูลถามว่า “ข้าแต่ท่านพระโคดม ก็ธรรมอย่างหนึ่งที่บุคคลเจริญ<br>
  ทำให้มากแล้ว ย่อมยึดถือไว้ได้ซึ่งประโยชน์ทั้งสอง คือ ประโยชน์ในภพนี้ และ<br>
  ประโยชน์ในภพหน้าเป็นอย่างไร”<br>
  พระผู้มีพระภาคตรัสว่า “พราหมณ์ ธรรมอย่างหนึ่งคือความไม่ประมาท<br>
  ที่บุคคลเจริญ ทำให้มากแล้ว ย่อมยึดถือไว้ได้ซึ่งประโยชน์ทั้งสอง คือ ประโยชน์ใน<br>
  ภพนี้ และประโยชน์ในภพหน้า<br>
  เปรียบเหมือนรอยเท้าชนิดใดของสัตว์ทั้งหลายผู้สัญจรไปบนแผ่นดิน รอยเท้า<br>
  เหล่านั้นทั้งหมดย่อมถึงความรวมลงในร้อยเท้าช้าง รอยเท้าช้าง ชาวโลกกล่าวว่า<br>
  เป็นเลิศกว่ารอยเท้าเหล่านั้น เพราะรอยเท้าช้างเป็นรอยเท้าใหญ่ ฉันใด<br>
  ธรรมอย่างหนึ่งคือความไม่ประมาทที่บุคคลเจริญทำให้มากแล้ว ย่อมยึดถือไว้<br>
  ได้ซึ่งประโยชน์ทั้งสอง คือ ประโยชน์ในภพนี้ และประโยชน์ในภพหน้า ก็ฉันนั้น<br>
  เหมือนกัน<br>
  เปรียบเหมือนกลอนชนิดใดชนิดหนึ่งแห่งเรือนยอด กลอนเหล่านั้นทั้งหมด<br>
  ย่อมโน้มน้อมรวมเข้าหายอดเรือน ยอดเรือน ชาวโลกกล่าวว่าเป็นเลิศกว่ากลอน<br>
  เหล่านั้น ฉันใด</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๑. อัปปมาทสูตร<br>
  ธรรมอย่างหนึ่งคือความไม่ประมาทที่บุคคลเจริญทำให้มากแล้ว ฯลฯ ก็ฉันนั้น<br>
  เหมือนกัน<br>
  เปรียบเหมือนบุคคลผู้เกี่ยวหญ้า เกี่ยวหญ้าแล้วก็จับที่ยอดสลัดลงฟาดไป<br>
  เคาะไป ฉันใด ธรรมอย่างหนึ่งคือความไม่ประมาทที่บุคคลเจริญทำให้มากแล้ว ฯลฯ<br>
  ก็ฉันนั้นเหมือนกัน<br>
  เปรียบเหมือนเมื่อพวงผลมะม่วงถูกตัดที่ขั้ว ผลมะม่วงลูกใดลูกหนึ่งที่ติดอยู่<br>
  กับขั้ว ผลมะม่วงเหล่านั้นทั้งหมดย่อมเป็นของติดไปกับขั้ว ฉันใด<br>
  ธรรมอย่างหนึ่งคือความไม่ประมาทที่บุคคลเจริญทำให้มากแล้ว ฯลฯ ก็ฉันนั้น<br>
  เหมือนกัน<br>
  เปรียบเหมือนพระราชาผู้ปกครองประเทศเล็ก ๆ พระองค์ใดพระองค์หนึ่ง<br>
  พระราชาเหล่านั้นทั้งหมด ย่อมเป็นผู้ขึ้นตรงต่อพระเจ้าจักรพรรดิ พระเจ้าจักรพรรดิ<br>
  ชาวโลกกล่าวว่าเป็นเลิศกว่าพระราชาเหล่านั้น ฉันใด<br>
  ธรรมอย่างหนึ่งคือความไม่ประมาท ที่บุคคลเจริญทำให้มากแล้ว ฯลฯ ก็ฉันนั้น<br>
  เหมือนกัน<br>
  เปรียบเหมือนแสงสว่างชนิดใดชนิดหนึ่งแห่งดวงดาว แสงสว่างเหล่านั้นทั้งหมด<br>
  ไม่ถึงส่วนที่สิบหกแห่งแสงสว่างของดวงจันทร์ แสงสว่างของดวงจันทร์ ชาวโลก<br>
  กล่าวว่าเป็นเลิศกว่าแสงสว่างแห่งดวงดาวเหล่านั้น ฉันใด<br>
  ธรรมอย่างหนึ่ง คือ ความไม่ประมาทที่บุคคลเจริญทำให้มากแล้ว ย่อมยึดถือ<br>
  ไว้ได้ซึ่งประโยชน์ทั้งสอง คือ ประโยชน์ในภพนี้ และประโยชน์ในภพหน้า ก็ฉันนั้น<br>
  เหมือนกัน<br>
  พราหมณ์ ธรรมอย่างหนึ่งคือความไม่ประมาทที่บุคคลเจริญทำให้มากแล้ว<br>
  ย่อมยึดถือไว้ได้ซึ่งประโยชน์ทั้งสองคือ ประโยชน์ในภพนี้ และประโยชน์ในภพหน้า”<br>
  พราหมณ์กราบทูลว่า “ข้าแต่ท่านพระโคดม ภาษิตของท่านพระโคดม ชัดเจน<br>
  ไพเราะยิ่งนัก ข้าแต่ท่านพระโคดม ภาษิตของท่านพระโคดม ชัดเจนไพเราะยิ่งนัก ฯลฯ<br>
  ขอท่านพระโคดมจงทรงจำข้าพระองค์ว่าเป็นอุบาสกผู้ถึงสรณะ ตั้งแต่วันนี้เป็นต้นไป<br>
  จนตลอดชีวิต”<br>
  อัปปมาทสูตรที่ ๑๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ๑๒. ธัมมิกสูตร<br>
  ว่าด้วยท่านพระธัมมิกะ<br>
  [๕๔] สมัยหนึ่ง พระผู้มีพระภาคประทับอยู่ที่ภูเขาคิชฌกูฏ๑ เขตกรุงราชคฤห์<br>
  สมัยนั้น ท่านพระธัมมิกะเป็นเจ้าอาวาส อยู่ในอาวาส ๗ แห่ง ในชาติภูมิชนบท<br>
  ทั้งหมด ทราบว่า ท่านพระธัมมิกะด่า บริภาษ เบียดเบียน ทิ่มแทง เสียดสีพวกภิกษุ<br>
  อาคันตุกะด้วยวาจา และภิกษุอาคันตุกะเหล่านั้นเมื่อถูกท่านพระธัมมิกะด่า บริภาษ<br>
  เบียดเบียน ทิ่มแทง เสียดสีด้วยวาจา จึงหลีกไป ไม่อยู่ ละทิ้งอาวาส<br>
  ครั้งนั้น พวกอุบาสกและอุบาสิกาชาวชาติภูมิชนบทมีความคิดดังนี้ว่า “พวกเรา<br>
  ได้บำรุงภิกษุสงฆ์ด้วยจีวร บิณฑบาต เสนาสนะ และคิลานปัจจัยเภสัชชบริขาร<br>
  แต่พวกภิกษุอาคันตุกะก็หลีกไป ไม่อยู่ ละทิ้งอาวาส อะไรหนอเป็นเหตุปัจจัยให้<br>
  พวกภิกษุอาคันตุกะหลีกไป ไม่อยู่ ละทิ้งอาวาส”<br>
  ต่อมา พวกอุบาสกและอุบาสิกาชาวชาติภูมิชนบทคิดกันว่า “ท่านพระธัมมิกะ<br>
  นี้เอง ด่า บริภาษ เบียดเบียน ทิ่มแทง เสียดสีภิกษุอาคันตุกะด้วยวาจา และภิกษุ<br>
  อาคันตุกะเหล่านั้นเมื่อถูกท่านพระธัมมิกะด่า บริภาษ เบียดเบียน ทิ่มแทง เสียดสี<br>
  ด้วยวาจา จึงหลีกไป ไม่อยู่ ละทิ้งอาวาส ทางที่ดีพวกเราพึงช่วยกันขับไล่ท่าน<br>
  พระธัมมิกะให้หนีไป” จึงเข้าไปหาท่านพระธัมมิกะถึงที่อยู่ ได้กล่าวกับท่านพระ<br>
  ธัมมิกะดังนี้ว่า “ข้าแต่ท่านผู้เจริญ ขอท่านพระธัมมิกะจงหลีกไปจากอาวาสนี้ ท่าน<br>
  ไม่ควรอยู่ในอาวาสนี้”<br>
  ภายหลังต่อมา ท่านพระธัมมิกะได้จากอาวาสนั้นไปสู่อาวาสอื่น ทราบว่า แม้ที่<br>
  อาวาสนั้น ท่านพระธัมมิกะก็ด่า บริภาษ เบียดเบียน ทิ่มแทง เสียดสีพวกภิกษุ<br>
  อาคันตุกะด้วยวาจา และภิกษุอาคันตุกะเหล่านั้นเมื่อถูกท่านพระธัมมิกะด่า บริภาษ<br>
  เบียดเบียน ทิ่มแทง เสียดสีด้วยวาจา หลีกไป ไม่อยู่ ละทิ้งอาวาส<br>
  ครั้งนั้น พวกอุบาสกและอุบาสิกาชาวชาติภูมิชนบทมีความคิดดังนี้ว่า “พวกเรา<br>
  ได้บำรุงภิกษุสงฆ์ด้วยจีวร บิณฑบาต เสนาสนะ และคิลานปัจจัยเภสัชชบริขาร<br>
  <br><br>เชิงอรรถ :<br>
  ๑ ดูเชิงอรรถที่ ๑ ฉักกนิบาต ข้อ ๔๑ (ทารุกขันธสูตร) หน้า ๔๙๓ ในเล่มนี้</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  แต่พวกภิกษุอาคันตุกะก็หลีกไป ไม่อยู่ ละทิ้งอาวาส อะไรหนอเป็นเหตุปัจจัยให้พวก<br>
  ภิกษุอาคันตุกะหลีกไป ไม่อยู่ ละทิ้งอาวาส”<br>
  พวกอุบาสกและอุบาสิกาชาวชาติภูมิชนบทคิดกันว่า “ท่านพระธัมมิกะนี้เอง<br>
  ด่า บริภาษ เบียดเบียน ทิ่มแทง เสียดสีพวกภิกษุอาคันตุกะด้วยวาจา และภิกษุ<br>
  อาคันตุกะเหล่านั้นเมื่อถูกท่านพระธัมมิกะด่า บริภาษ เบียดเบียน ทิ่มแทง เสียดสี<br>
  ด้วยวาจา จึงหลีกไป ไม่อยู่ ละทิ้งอาวาส ทางที่ดี พวกเราพึงช่วยกันขับไล่ท่าน<br>
  พระธัมมิกะให้หนีไป” จึงเข้าไปหาท่านพระธัมมิกะถึงที่อยู่ แล้วได้กล่าวกับท่านพระ<br>
  ธัมมิกะดังนี้ว่า “ข้าแต่ท่านผู้เจริญ ขอท่านพระธัมมิกะจงหลีกไปจากอาวาสนี้ ท่าน<br>
  ไม่ควรอยู่ในอาวาสนี้”<br>
  ภายหลังต่อมา ท่านพระธัมมิกะได้จากอาวาสแม้นั้นไปสู่อาวาสอื่น ทราบว่า<br>
  แม้ที่อาวาสนั้น ท่านพระธัมมิกะก็ด่า บริภาษ เบียดเบียน ทิ่มแทง เสียดสีพวกภิกษุ<br>
  อาคันตุกะด้วยวาจา และภิกษุอาคันตุกะเหล่านั้น เมื่อถูกท่านพระธัมมิกะด่า บริภาษ<br>
  เบียดเบียน ทิ่มแทง เสียดสีด้วยวาจา ก็หลีกไป ไม่อยู่ ละทิ้งอาวาส<br>
  ครั้งนั้น พวกอุบาสกและอุบาสิกาชาวชาติภูมิชนบทมีความคิดดังนี้ว่า “พวกเรา<br>
  ได้บำรุงภิกษุสงฆ์ด้วยจีวร บิณฑบาต เสนาสนะ และคิลานปัจจัยเภสัชชบริขาร<br>
  แต่พวกภิกษุอาคันตุกะหลีกไป ไม่อยู่ ละทิ้งอาวาส อะไรหนอเป็นเหตุปัจจัยให้พวก<br>
  ภิกษุอาคันตุกะหลีกไป ไม่อยู่ ละทิ้งอาวาส”<br>
  ต่อมา พวกอุบาสกและอุบาสิกาชาวชาติภูมิชนบทคิดกันว่า “ฯลฯ ทางที่ดี<br>
  พวกเราพึงช่วยกันขับไล่ท่านพระธัมมิกะให้หลีกไปจากอาวาสทั้ง ๗ แห่ง ในชาติภูมิ<br>
  ชนบททั้งหมด” จึงเข้าไปหาพระธัมมิกะถึงที่อยู่แล้วได้กล่าวกับท่านพระธัมมิกะดังนี้<br>
  ว่า “ข้าแต่ท่านผู้เจริญ ขอท่านพระธัมมิกะจงหลีกไปจากอาวาสทั้ง ๗ แห่ง ในชาติ-<br>
  ภูมิทั้งหมด”<br>
  ครั้งนั้น ท่านพระธัมมิกะได้มีความคิดดังนี้ว่า “เราถูกพวกอุบาสกและอุบาสิกา<br>
  ชาวชาติภูมิชนบทขับไล่ออกจากอาวาสทั้ง ๗ แห่งในชาติภูมิชนบททั้งหมด บัดนี้เรา<br>
  จักไปที่ไหนหนอ” ครั้งนั้น ท่านพระธัมมิกะได้มีความคิดว่า “ทางที่ดี เราควรจะ<br>
  เข้าไปเฝ้าพระผู้มีพระภาคถึงที่ประทับ”<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ลำดับนั้น ท่านพระธัมมิกะถือบาตรและจีวรหลีกไปทางกรุงราชคฤห์ ไปถึงกรุง<br>
  ราชคฤห์และภูเขาคิชฌกูฏโดยลำดับ เข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่ง ณ ที่สมควร พระผู้มีพระภาคได้ตรัสดังนี้ว่า “พราหมณ์ธัมมิกะ<br>
  เชิญเถิด ท่านมาจากไหนหรือ”<br>
  ท่านพระธัมมิกะกราบทูลว่า “ข้าแต่พระองค์ผู้เจริญ ข้าพระองค์ถูกพวกอุบาสก<br>
  และอุบาสิกาชาวชาติภูมิชนบทขับไล่ออกจากอาวาสทั้ง ๗ แห่ง ในชาติภูมิชนบท<br>
  ทั้งหมด”<br>
  พระผู้มีพระภาคตรัสว่า “พราหมณ์ธัมมิกะ จะมีประโยชน์อะไรแก่เธอด้วยการ<br>
  อยู่ในชาติภูมิชนบทนี้ ควรแล้วที่เธอถูกขับไล่ให้ออกจากอาวาสนั้น ๆ แล้วมาใน<br>
  สำนักของเรา เรื่องเคยมีมาแล้ว พวกพ่อค้าทางทะเล จับนกที่ค้นหาฝั่งแล้ว ออกเรือ<br>
  เดินทางไปยังสมุทร เมื่อเดินเรือไปไม่เห็นฝั่ง พวกเขาก็ปล่อยนกค้นหาฝั่ง มันบินไป<br>
  ทางทิศตะวันออก บินไปทางทิศตะวันตก บินไปทางทิศเหนือ บินไปทางทิศใต้<br>
  บินขึ้นสูง บินไปทางทิศเฉียง ถ้ามันเห็นฝั่งอยู่ใกล้ ก็บินเข้าไปหาฝั่งทีเดียว
  แต่ถ้า<br>
  มันไม่เห็นฝั่งอยู่ใกล้ มันก็จะกลับมายังเรือนั้น ฉันใด พราหมณ์ธัมมิกะ เธอถูกขับไล่<br>
  ให้ออกจากอาวาสนั้น ๆ แล้วมายังสำนักของเราก็ฉันนั้นเหมือนกัน<br>
  เรื่องเคยมีมาแล้ว ต้นไทรใหญ่ชื่อสุปติฏฐะของพระเจ้าโกรัพยะมี ๕ กิ่ง มีร่ม<br>
  เงาเย็น น่ารื่นรมย์ใจ ก็ต้นไทรใหญ่ชื่อสุปติฏฐะ มีกิ่งก้านแผ่ไปถึง ๑๒ โยชน์
  มีราก<br>
  แผ่ไปได้ ๕ โยชน์ มีผลใหญ่เหมือนกระทะหุงข้าวสารได้อาฬหกะหนึ่ง มีผลอร่อย<br>
  เหมือนรวงผึ้งเล็ก ซึ่งไม่มีโทษ พระราชาเสวยผลไทรใหญ่ชื่อสุปติฏฐะกิ่งหนึ่งพร้อม<br>
  กับนางสนม หมู่ทหารบริโภคกิ่งหนึ่ง ชาวนิคมและชาวชนบทบริโภคกิ่งหนึ่ง สมณ-<br>
  พราหมณ์บริโภคกิ่งหนึ่ง เนื้อและนกกินกิ่งหนึ่ง ไม่มีใครหวงแหนผลของต้นไทรใหญ่<br>
  ชื่อสุปติฏฐะไว้ และไม่มีใคร ๆ แย่งชิงผลของกันและกัน ต่อมาบุรุษคนหนึ่งบริโภคผล<br>
  ของต้นไทรใหญ่ชื่อสุปติฏฐะพอแก่ความต้องการแล้วหักกิ่งหลีกไป<br>
  ครั้งนั้น เทวดาผู้สิงสถิตอยู่ที่ต้นไทรใหญ่ชื่อสุปติฏฐะมีความคิดดังนี้ว่า “ท่าน<br>
  ผู้เจริญ น่าอัศจรรย์จริง ไม่เคยปรากฏหนอ คนชั่วนี้บริโภคผลของต้นไทรใหญ่ชื่อ<br>
  สุปติฏฐะจนพอแก่ความต้องการแล้วหักกิ่งหลีกไป ทำอย่างไร ต้นไทรใหญ่ชื่อสุปติฏฐะ<br>
  จะไม่พึงออกผลต่อไป” หลังจากนั้น ต้นไทรใหญ่ชื่อสุปติฏฐะไม่ได้ออกผลอีกต่อไป</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ครั้นต่อมา พระเจ้าโกรัพยะเสด็จเข้าไปหาท้าวสักกะจอมเทพถึงที่ประทับได้ทูล<br>
  ท้าวสักกะว่า “ขอเดชะ ท่านผู้นิรทุกข์ พระองค์พึงทราบเถิดว่า ต้นไทรใหญ่ชื่อ<br>
  สุปติฏฐะไม่ออกผล” ทีนั้นท้าวสักกะจอมเทพทรงบันดาลให้มีลมฝนอย่างแรงพัด<br>
  โค่นต้นไทรใหญ่ชื่อสุปติฏฐะล้มลง ทำให้มีรากขึ้นเบื้องบนด้วยฤทธิ์ ลำดับนั้น เทวดา<br>
  ผู้สิงสถิตอยู่ที่ต้นไทรใหญ่ชื่อสุปติฏฐะเป็นทุกข์ เสียใจ ได้ยืนร้องไห้น้ำตานองหน้าอยู่<br>
  ณ ที่สมควร<br>
  ภายหลัง ท้าวสักกะจอมเทพเข้าไปหาเทวดาผู้สิงสถิตอยู่ที่ต้นไทรใหญ่ชื่อสุปติฏฐะ<br>
  ถึงที่อยู่แล้วถามว่า “เทวดา ทำไมหนอเธอจึงเป็นทุกข์ เสียใจ ยืนร้องไห้น้ำตานอง<br>
  หน้าอยู่ ณ ที่สมควร”<br>
  เทวดานั้นทูลว่า “ข้าแต่พระองค์ผู้นิรทุกข์ เพราะลมฝนอย่างแรงพัดโค่นที่อยู่<br>
  ของข้าพระองค์ล้มลง ทำให้มีรากขึ้นเบื้องบน พระเจ้าข้า”<br>
  “เทวดา ก็เมื่อเธอดำรงอยู่ในรุกขธรรม (ธรรมที่เทวดาผู้สิงสถิตอยู่ที่ต้นไม้พึง<br>
  ประพฤติ) แล้ว ลมฝนอย่างแรงได้พัดมาโค่นที่อยู่ของเธอล้มลง ทำให้มีรากขึ้นเบื้อง<br>
  บนได้อย่างไร”<br>
  เทวดาทูลถามว่า “ข้าแต่พระองค์ผู้นิรทุกข์ เทวดาผู้สิงสถิตอยู่ที่ต้นไม้ ดำรง<br>
  อยู่ในรุกขธรรมเป็นอย่างไร”<br>
  “เทวดา หมู่คนในโลกนี้ ผู้ต้องการรากย่อมนำรากของต้นไม้ไป ผู้ต้องการ<br>
  เปลือกย่อมนำเปลือกไป ผู้ต้องการใบย่อมนำใบไป ผู้ต้องการดอกย่อมนำดอกไป<br>
  ผู้ต้องการผลย่อมนำผลไป แต่เทวดาไม่พึงดีใจหรือเสียใจเพราะการกระทำนั้น ๆ<br>
  เทวดาผู้สิงสถิตอยู่ที่ต้นไม้ดำรงอยู่ในรุกขธรรมเป็นอย่างนี้แล”<br>
  “ข้าแต่พระองค์ผู้นิรทุกข์ ข้าพระองค์ไม่ดำรงอยู่ในรุกขธรรมเป็นแน่ ลมฝน<br>
  อย่างแรงจึงได้พัดโค่นที่อยู่ของข้าพระองค์ให้ล้มลง ทำให้มีรากขึ้นเบื้องบน”<br>
  “เทวดา ถ้าเธอพึงดำรงอยู่ในรุกขธรรม ที่อยู่ของเธอก็จะพึงมีเหมือนกาลก่อน”<br>
  “ข้าแต่พระองค์ผู้นิรทุกข์ ข้าพระองค์จะดำรงอยู่ในรุกขธรรม ขอให้ที่อยู่ของข้า<br>
  พระองค์จงมีเหมือนกาลก่อนเถิด”</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ลำดับนั้น ท้าวสักกะจอมเทพได้ทรงบันดาลให้มีลมฝนอย่างแรงพัดต้นไทรใหญ่<br>
  ชื่อสุปติฏฐะให้กลับตั้งขึ้นดังเดิมด้วยฤทธิ์ ต้นไทรใหญ่ชื่อสุปติฏฐะได้มีเปลือกมีราก<br>
  ตั้งอยู่ดังเดิม ฉันใด<br>
  พราหมณ์ธัมมิกะ อุบาสกอุบาสิกาชาวชาติภูมิชนบททั้งหลาย ได้ขับไล่เธอ<br>
  ผู้ตั้งอยู่ในสมณธรรมให้ออกจากอาวาสทั้ง ๗ แห่งในชาติภูมิชนบททั้งหมดฉันนั้น<br>
  เหมือนกัน”<br>
  ท่านพระธัมมิกะทูลถามว่า “ข้าแต่พระองค์ผู้เจริญ สมณะดำรงอยู่ในสมณธรรม<br>
  เป็นอย่างไร”<br>
  พระผู้มีพระภาคตรัสตอบว่า “พราหมณ์ธัมมิกะ สมณะในธรรมวินัยนี้ไม่ด่า<br>
  ตอบบุคคลผู้ด่าอยู่ ไม่เสียดสีตอบบุคคลผู้เสียดสีอยู่ ไม่ประหารตอบบุคคลผู้ประหาร<br>
  อยู่ พราหมณ์ธัมมิกะ สมณะดำรงอยู่ในสมณธรรมเป็นอย่างนี้แล”<br>
  ท่านพระธัมมิกะทูลถามว่า “ข้าแต่พระองค์ผู้เจริญ พวกอุบาสกชาวชาติภูมิ<br>
  ชนบท ได้ขับไล่ข้าพระองค์ผู้ไม่ดำรงอยู่ในสมณธรรมให้ออกจากอาวาสทั้ง ๗ แห่ง<br>
  ในชาติภูมิชนบททั้งหมด พระพุทธเจ้าข้า”<br>
  พระผู้มีพระภาคตรัสว่า “พราหมณ์ธัมมิกะ เรื่องเคยมีมาแล้ว มีครูชื่อสุเนตตะ<br>
  เป็นเจ้าลัทธิผู้ปราศจากความกำหนัดในกามทั้งหลาย มีสาวกหลายร้อยคน ได้แสดง<br>
  ธรรมแก่สาวกทั้งหลายเพื่อความเป็นผู้เกิดในพรหมโลก สาวกเหล่าใดเมื่อครูสุเนตตะ<br>
  แสดงธรรมเพื่อความเป็นผู้เกิดในพรหมโลกอยู่ ไม่ทำจิตให้เลื่อมใส สาวกเหล่านั้น<br>
  หลังจากตายแล้วได้ไปเกิดในอบาย ทุคติ วินิบาต นรก ส่วนสาวกเหล่าใด เมื่อครู<br>
  สุเนตตะแสดงธรรมเพื่อความเป็นผู้เกิดในพรหมโลกอยู่ ได้ทำจิตให้เลื่อมใส สาวก<br>
  เหล่านั้นหลังจากตายแล้วได้ไปเกิดในสุคติโลกสวรรค์<br>
  เรื่องเคยมีมาแล้ว มีครูชื่อมูคปักขะ ฯลฯ มีครูชื่ออรเนมิ ฯลฯ มีครูชื่อ<br>
  กุททาลกะ ฯลฯ มีครูชื่อหัตถิปาละ ฯลฯ มีครูชื่อโชติปาละ เป็นเจ้าลัทธิผู้<br>
  ปราศจากความกำหนัดในกามทั้งหลาย มีสาวกหลายร้อยคน ได้แสดงธรรมเพื่อ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ความเป็นผู้เกิดในพรหมโลก สาวกเหล่าใด เมื่อครูโชติปาละแสดงธรรมเพื่อความ<br>
  เป็นผู้เกิดในพรหมโลกอยู่ ไม่ทำจิตให้เลื่อมใส สาวกเหล่านั้นหลังจากตายแล้วได้<br>
  ไปเกิดในอบาย ทุคติ วินิบาต นรก ส่วนสาวกเหล่าใด เมื่อครูโชติปาละแสดงธรรม<br>
  เพื่อความเป็นผู้เกิดในพรหมโลกอยู่ ได้ทำจิตให้เลื่อมใส สาวกเหล่านั้นหลังจากตายแล้ว<br>
  ได้ไปเกิดในสุคติโลกสวรรค์<br>
  พราหมณ์ธัมมิกะ เธอเข้าใจเรื่องนั้นอย่างไร ผู้ใดมีจิตถูกโทสะประทุษร้าย<br>
  พึงด่า บริภาษ ครูทั้ง ๖ นี้ ผู้เป็นเจ้าลัทธิ ผู้ปราศจากความกำหนัดในกามทั้งหลาย<br>
  มีบริวารหลายร้อยคน พร้อมทั้งหมู่สาวก ผู้นั้นพึงประสพสิ่งที่มิใช่บุญเป็นอันมาก<br>
  หรือไม่”<br>
  ท่านพระธรรมิกกราบทูลว่า “พึงประสพ พระพุทธเจ้าข้า”<br>
  พระผู้มีพระภาคตรัสว่า “พราหมณ์ธัมมิกะ ผู้ใดมีจิตถูกโทสะประทุษร้าย<br>
  พึงด่า พึงบริภาษครูทั้ง ๖ นี้ ผู้เป็นเจ้าลัทธิ ผู้ปราศจากความกำหนัดในกาม<br>
  ทั้งหลาย มีบริวารหลายร้อยคน พร้อมทั้งหมู่สาวก ผู้นั้นพึงประสพสิ่งที่มิใช่บุญ<br>
  เป็นอันมาก ผู้ใดมีจิตถูกโทสะประทุษร้าย พึงด่า บริภาษบุคคลผู้ถึงพร้อมด้วยทิฏฐิ๑<br>
  คนเดียว ผู้นั้นย่อมประสพสิ่งที่มิใช่บุญมากกว่าบุคคลผู้ด่า บริภาษครูทั้ง ๖ นั้น<br>
  ข้อนั้นเพราะเหตุไร เพราะเราไม่กล่าวว่าการขุดโค่นคุณความดีของตนเช่นนี้ จะมี<br>
  ภายนอกศาสนานี้ เหมือนการด่า การบริภาษเพื่อนพรหมจารี<br>
  พราหมณ์ธัมมิกะ เพราะเหตุนั้นแล เธอพึงสำเหนียกอย่างนี้ว่า ‘จิตของเรา<br>
  จักไม่ประทุษร้ายในเพื่อนพรหมจารีผู้เสมอตน’<br>
  พราหมณ์ธัมมิกะ เธอพึงสำเหนียกอย่างนี้แล”<br>
  ครูทั้ง ๖ ผู้มียศ ได้รับยกย่องว่าเป็นเจ้าลัทธิในอดีต<br>
  คือครูสุเนตตะ ครูมูคปักขะ ครูอรเนมิ<br><br>เชิงอรรถ :<br>
  ๑ ผู้ถึงพร้อมด้วยทิฏฐิ ในที่นี้หมายถึงพระอริยบุคคลชั้นโสดาบันซึ่งมีชื่อว่า
  ‘ผู้ถึงพร้อมด้วยทัสสนะ’ บ้าง<br>
  ‘ผู้มาสู่พระสัทธรรม’ บ้าง ‘ผู้ประกอบด้วยญาณของพระเสขะ’ บ้าง ‘ผู้ประกอบด้วยวิชชาของพระเสขะ’
  บ้าง<br>
  ‘ผู้เข้าถึงกระแสธรรม’ บ้าง ‘ผู้มีปัญญาแทงตลอด’ บ้าง ‘ผู้ยืนจรดประตูอมตะ’ บ้าง
  (องฺ.เอกก.อ. ๑/๒๖๘/<br>
  ๔๐๒, องฺ.ฉกฺก.อ. ๓/๕๔/๑๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค ๑๒. ธัมมิกสูตร<br>
  ครูกุททาลกะ ครูหัตถิปาลมาณพ<br>
  และครูโชติปาละผู้เป็นพราหมณ์ปุโรหิต<br>
  ของพระราชา ๗ พระองค์ เป็นเจ้าของโค<br>
  ท่านเหล่านั้น เป็นผู้หมดกลิ่นสาบ๑<br>
  มุ่งมั่นในกรุณา ล่วงพ้นกามสังโยชน์<br>
  คลายกามราคะเสียได้<br>
  เป็นผู้เข้าถึงพรหมโลกแล้ว<br>
  แม้สาวกหลายร้อยคนของครูเหล่านั้น<br>
  ก็เป็นผู้หมดกลิ่นสาบ มุ่งมั่นในกรุณา<br>
  ล่วงพ้นกามสังโยชน์ คลายกามราคะเสียได้<br>
  เป็นผู้เข้าถึงพรหมโลกแล้ว<br>
  นรชนใด มีความดำริทางใจถูกโทสะประทุษร้ายแล้ว<br>
  บริภาษท่านผู้เป็นฤๅษีทั้งหลายภายนอกศาสนา<br>
  ผู้ปราศจากความกำหนัด มีจิตตั้งมั่นแล้ว<br>
  นรชนนั้นย่อมประสพสิ่งที่ไม่ใช่บุญเป็นอันมาก<br>
  ส่วนนรชนใดมีความดำริทางใจถูกโทสะประทุษร้ายแล้ว<br>
  บริภาษภิกษุผู้เป็นพุทธสาวกมีทิฏฐิสมบูรณ์รูปเดียว<br>
  นรชนนี้ย่อมประสพสิ่งที่ไม่ใช่บุญ<br>
  มากกว่าผู้บริภาษครูเหล่านั้น<br>
  นรชนไม่พึงเสียดสีท่านผู้มีความดี ผู้ละทิฏฐิ๒ได้แล้ว<br>
  เราเรียกบุคคลผู้มีอินทรีย์ ๕ ที่ยังอ่อน<br><br>เชิงอรรถ :<br>
  ๑ กลิ่นสาบ ในที่นี้หมายถึงความโกรธ (องฺ.ฉกฺก.อ. ๓/๕๔/๑๓๔)<br>
  ๒ ทิฏฐิ ในที่นี้หมายถึงทิฏฐิ ๖๒ ประการ (องฺ.ฉกฺก.อ. ๓/๕๔/๑๓๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๑. ปฐมปัณณาสก์] ๕. ธัมมิกวรรค รวมพระสูตรที่มีในวรรค<br>
  คือ ศรัทธา สติ วิริยะ สมถะ และวิปัสสนา<br>
  ยังไม่ปราศจากความกำหนัดในกามทั้งหลาย<br>
  ว่าเป็นบุคคลที่ ๗๑ แห่งอริยสงฆ์<br>
  นรชนใดเบียดเบียนทำร้ายบุคคลเช่นนั้น<br>
  ผู้เป็นภิกษุในกาลก่อน<br>
  นรชนนั้นชื่อว่าทำร้ายตนเอง<br>
  บั่นรอนอรหัตตผลในภายหลัง<br>
  ส่วนนรชนใดรักษาตน<br>
  นรชนนั้นชื่อว่าเป็นผู้รักษาตนในภายนอก<br>
  เพราะเหตุนั้น บัณฑิตไม่พึงขุดโค่นคุณความดีของตน<br>
  พึงรักษาตนทุกเมื่อเถิด<br>
  ธัมมิกสูตรที่ ๑๒ จบ<br>
  ธัมมิกวรรคที่ ๕ จบ<br>
  รวมพระสูตรที่มีในวรรคนี้ คือ<br>
  <br>
   ๑. นาคสูตร   ๒. มิคสาลาสูตร<br>
   ๓. อิณสูตร  ๔. มหาจุนทสูตร<br>
   ๕. ปฐมสันทิฏฐิกสูตร  ๖. ทุติยสันทิฏฐิกสูตร<br>
   ๗. เขมสูตร  ๘. อินทริยสังวรสูตร<br>
   ๙. อานันทสูตร ๑๐. ขัตติยสูตร<br>
   ๑๑. อัปปมาทสูตร ๑๒. ธัมมิกสูตร<br>
  <br>
  ปฐมปัณณาสก์ จบ<br><br>เชิงอรรถ :<br>
  ๑ บุคคลที่ ๗ หมายถึงพระสกทาคามี โดยนับจากพระอรหันต์ลงมา (องฺ.ฉกฺก.อ. ๓/๕๔/๑๓๔,
  องฺ.ฉกฺก.ฏีกา<br>
  ๓/๕๔/๑๔๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  ๒. ทุติยปัณณาสก์<br>
  ๖. มหาวรรค<br>
  หมวดว่าด้วยเรื่องใหญ่<br>
  ๑. โสณสูตร<br>
  ว่าด้วยพระโสณะ<br>
  [๕๕] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ ภูเขาคิชฌกูฏ เขตกรุงราชคฤห์<br>
  สมัยนั้น ท่านพระโสณะอยู่ที่ป่าสีตวัน เขตกรุงราชคฤห์ ครั้งนั้น ท่านพระโสณะ<br>
  หลีกเร้นอยู่ในที่สงัดเกิดความคิดคำนึงในจิตดังนี้ว่า “ในบรรดาพระสาวกของพระผู้มี<br>
  พระภาคที่ปรารภความเพียร เราก็เป็นรูปหนึ่ง แต่ไฉนจิตของเราจึงยังไม่หลุดพ้น<br>
  จากอาสวะโดยไม่ยึดมั่นถือมั่นเล่า ทรัพย์สมบัติในตระกูลของเรามีอยู่ เราอาจใช้<br>
  สอยทรัพย์สมบัติและบำเพ็ญบุญได้ ทางที่ดี เราควรบอกคืนสิกขากลับมาเป็นคฤหัสถ์<br>
  ใช้สอยทรัพย์สมบัติ และบำเพ็ญบุญ๑”<br>
  ครั้งนั้น พระผู้มีพระภาคทรงทราบด้วยพระทัยถึงความคิดคำนึงในจิตของ<br>
  ท่านพระโสณะ จึงทรงหายไปจากภูเขาคิชฌกูฏ มาปรากฏพระองค์ที่ป่าสีตวัน<br>
  เหมือนบุรุษผู้มีกำลังเหยียดแขนออกหรือคู้แขนเข้า ประทับนั่งบนพุทธอาสน์ที่ปูลาดไว้๒<br><br>เชิงอรรถ :<br>
  ๑ ท่านพระโสณะปรารภความเพียรหนักเกินไปโดยเดินจงกรมจนฝ่าเท้าแตก และเมื่อเปลี่ยนมาใช้วิธีคลาน<br>
  จงกรม เข่าและฝ่ามือก็แตกเป็นแผลอีก จึงมีจิตฟุ้งซ่านท้อแท้ว่า “ถ้าเราเป็นบุคคลประเภทอุคฆฏิตัญญู<br>
  (ผู้รู้เข้าใจได้ฉับพลัน) วิปจิตัญญู (ผู้รู้เมื่อขยายความ) เนยยะ (ผู้ที่พอจะแนะนำได้)
  จิตของเราพึงหลุดพ้น<br>
  จากกิเลสได้เป็นแน่ แต่เราคงเป็นบุคคลประเภทปทปรมะ (ผู้มีบทเป็นอย่างยิ่ง) จิตของเราจึงไม่หลุดพ้น”<br>
  (องฺ.ฉกฺก.อ. ๓/๕๕/๑๓๕) และดู วิ.ม. ๕/๒๔๓/๔<br>
  ๒ พุทธอาสน์ที่ปูลาดไว้ หมายถึงตั่ง เตียง แผ่นกระดาน แผ่นหิน หรือกองทรายที่ภิกษุผู้บำเพ็ญเพียรปูลาด<br>
  ไว้เพื่อเป็นที่ประทับของพระผู้มีพระภาคที่จะเสด็จมาให้โอวาท แก้อารมณ์กัมมัฏฐานถึงที่อยู่ของตน
  ถ้าหา<br>
  อาสนะนั้นไม่ได้ จะใช้ใบไม้เก่า ๆ ปูลาดก็ได้ โดยลาดสังฆาฏิไว้บน นี้เป็นธรรมเนียมปฏิบัติสำหรับภิกษุ<br>
  นักปฏิบัติ ในที่นี้จึงหมายถึงพุทธอาสน์นั้น (องฺ.ฉกฺก.อ. ๓/๕๕/๑๓๕,อ.ฉกฺก.ฏีกา
  ๓/๕๕/๑๔๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  แม้ท่านพระโสณะก็ถวายอภิวาทพระผู้มีพระภาคแล้วนั่ง ณ ที่สมควร พระผู้มี<br>
  พระภาคได้ตรัสกับท่านพระโสณะดังนี้ว่า<br>
  “โสณะ เธอหลีกเร้นอยู่ในที่สงัด มีความคิดคำนึงในจิตดังนี้ว่า ‘ในบรรดา<br>
  พระสาวกของพระผู้มีพระภาคที่ปรารภความเพียร เราก็เป็นรูปหนึ่ง แต่ไฉนจิต<br>
  ของเราจึงยังไม่หลุดพ้นจากอาสวะโดยไม่ยึดมั่นถือมั่นเล่า ทรัพย์สมบัติในตระกูล<br>
  ของเรามีอยู่ เราอาจใช้สอยทรัพย์สมบัติและบำเพ็ญบุญได้ ทางที่ดี เราควรบอกคืน<br>
  สิกขากลับมาเป็นคฤหัสถ์ใช้สอยทรัพย์สมบัติและบำเพ็ญบุญ’ มิใช่หรือ”<br>
  ท่านพระโสณะทูลรับว่า “อย่างนั้น พระพุทธเจ้าข้า”<br>
  พระผู้มีพระภาคตรัสถามว่า “โสณะ เธอเข้าใจเรื่องนั้นอย่างไร เมื่อครั้งที่เธอ<br>
  อยู่ครองเรือนนั้น เธอเป็นผู้เชี่ยวชาญในการดีดพิณมิใช่หรือ”<br>
  ท่านพระโสณะทูลรับว่า “อย่างนั้น พระพุทธเจ้าข้า”<br>
  พระผู้มีพระภาคตรัสถามว่า “โสณะ เธอเข้าใจเรื่องนั้นอย่างไร เวลาสายพิณ<br>
  ของเธอตึงเกินไป พิณของเธอมีเสียงใช้การได้หรือ”<br>
  ท่านพระโสณะกราบทูลว่า “ใช้การไม่ได้ พระพุทธเจ้าข้า”<br>
  พระผู้มีพระภาคตรัสถามว่า “โสณะ เธอเข้าใจเรื่องนั้นอย่างไร เวลาสายพิณ<br>
  ของเธอหย่อนเกินไป พิณของเธอมีเสียงใช้การได้หรือ”<br>
  ท่านพระโสณะกราบทูลว่า “ใช้การไม่ได้ พระพุทธเจ้าข้า”<br>
  พระผู้มีพระภาคตรัสถามว่า “โสณะ เธอเข้าใจเรื่องนั้นอย่างไร เวลาสายพิณ<br>
  ของเธอไม่ตึง ไม่หย่อนเกินไป ขึงอยู่ในระดับที่พอเหมาะ พิณของเธอมีเสียงใช้<br>
  การได้หรือ”<br>
  ท่านพระโสณะทูลรับว่า “ใช้การได้ พระพุทธเจ้าข้า”<br>
  พระผู้มีพระภาคตรัสว่า “โสณะ เช่นเดียวกัน ความเพียรที่ปรารภเกินไป<br>
  ย่อมเป็นไปเพื่อความฟุ้งซ่าน ความเพียรที่ย่อหย่อนเกินไป ย่อมเป็นไปเพื่อความ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  เกียจคร้าน ฉะนั้น เธอจงตั้งความเพียรให้พอดี จงปรับอินทรีย์ให้เสมอกัน๑ และจง<br>
  ถือเอานิมิต๒ในความเสมอกันนั้น”<br>
  ท่านพระโสณะทูลรับสนองพระดำรัสแล้ว<br>
  ลำดับนั้น พระผู้มีพระภาคทรงสอนท่านพระโสณะด้วยพระโอวาทข้อนี้แล้ว<br>
  ทรงหายไปจากป่าสีตวันต่อหน้าท่านพระโสณะมาปรากฏพระองค์ที่ภูเขาคิชฌกูฏ<br>
  เหมือนบุรุษผู้มีกำลังเหยียดแขนออกหรือคู้แขนเข้า ฉะนั้น<br>
  ครั้นต่อมา ท่านพระโสณะได้ตั้งความเพียรให้พอดี ปรับอินทรีย์ให้เสมอกัน<br>
  และถือเอานิมิตในความเสมอกันนั้น ได้หลีกไปอยู่ผู้เดียว ไม่ประมาท มีความเพียร<br>
  อุทิศกายและใจอยู่ ไม่นานนัก ก็ได้ทำให้แจ้งประโยชน์ยอดเยี่ยมอันเป็นที่สุดแห่ง<br>
  พรหมจรรย์ที่เหล่ากุลบุตรผู้ออกจากเรือนบวชเป็นบรรพชิตโดยชอบต้องการด้วยปัญญา<br>
  อันยิ่งเองเข้าถึงอยู่ในปัจจุบันแท้ รู้ชัดว่า “ชาติสิ้นแล้ว อยู่จบพรหมจรรย์แล้ว<br>
  ทำกิจที่ควรทำ๓เสร็จแล้ว ไม่มีกิจอื่นเพื่อความเป็นอย่างนี้อีกต่อไป๔” ท่านพระโสณะ<br>
  ได้เป็นพระอรหันต์รูปหนึ่งในจำนวนพระอรหันต์ทั้งหลาย<br><br>เชิงอรรถ :<br>
  ๑ คำว่า อินทรีย์ ในคำว่า ปรับอินทรีย์ให้เสมอกัน นั้น หมายถึงอินทรีย์ ๕ คือ
  ศรัทธา วิริยะ สติ สมาธิ<br>
  และปัญญา ที่พระผู้บำเพ็ญกัมมัฏฐานต้องปรับให้เสมอกัน กล่าวคือ (๑) ปรับศรัทธากับปัญญาให้<br>
  เสมอกัน เพราะถ้าศรัทธามากกว่าปัญญาบุคคลก็จะเลื่อมใสจนเกินไป หรือเลื่อมใสในเหตุที่ไม่น่าเลื่อมใส<br>
  ถ้าปัญญามากกว่าศรัทธา บุคคลก็จะหนักไปข้างอวดดีเป็นเหมือนโรคดื้อยารักษาให้หายยาก
  ถ้าธรรมทั้งสอง<br>
  เสมอกัน บุคคลจะเลื่อมใสในเหตุที่น่าเลื่อมใส (๒) ปรับสมาธิกับวิริยะให้เสมอกัน
  เพราะถ้าสมาธิมากกว่า<br>
  วิริยะ ความเกียจคร้านจะครอบงำ เนื่องจากสมาธิเป็นฝ่ายเดียวกันกับความเกียจคร้าน
  ถ้าวิริยะมากกว่า<br>
  สมาธิ ความฟุ้งซ่านจะครอบงำ เนื่องจากวิริยะเป็นฝ่ายเดียวกันกับความกันฟุ้งซ่าน
  ดังนั้น สมาธิที่ประกอบ<br>
  ควบคู่กับวิริยะ จิตจะไม่ตกไปในฝ่ายความเกียจคร้าน วิริยะที่ประกอบควบคู่กับสมาธิ
  จิตจะไม่ตกไป<br>
  ในฝ่ายความฟุ้งซ่าน<br>
  แต่สำหรับ สติ นั้น พระผู้บำเพ็ญกัมมัฏฐานควรบำเพ็ญให้มีพลังทุกที่ทุกเวลา ดุจเกลือ
  จำต้องมีใน<br>
  กับข้าวทุกอย่าง ดุจอำมาตย์ผู้ชำนาญการ จำต้องปรารถนาในราชการทุกอย่าง (เทียบ
  วิ.อ. ๓/๒๔๓/๑๖๔,<br>
  องฺ. ฉกฺก.อ. ๓/๕๕/๑๓๖, วิสุทธิ. ๑/๖๒/๑๔๐-๑๔๑, สารตฺถ.ฏีกา ๓/๒๔๓/๓๕๓)<br>
  ๒ ถือเอานิมิต ในที่นี้หมายถึงเพิ่มพูนให้สมถนิมิต วิปัสสนานิมิต มัคคนิมิต และผลนิมิตเกิดขึ้น
  (องฺ.ฉกฺก.อ. ๓/<br>
  ๕๕/๑๓๖, สารัตถ.ฏีกา ๓/๒๔๓/๓๕๓)<br>
  ๓ ดูเชิงอรรถที่ ๒ ปัญจกนิบาต ข้อ ๕๖ (อุปัชฌายสูตร) หน้า ๙๘ ในเล่มนี้<br>
  ๔ ไม่มีกิจอื่นเพื่อความเป็นอย่างนี้อีกต่อไป หมายถึงไม่มีหน้าที่ในการบำเพ็ญมัคคญาณเพื่อความสิ้น<br>
  กิเลสอีกต่อไป เพราะพระพุทธศาสนาถือว่า การบรรลุอรหัตตผลเป็นจุดหมายสูงสุด (ที.สี.อ.
  ๒๔๓/๒๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  ครั้งนั้น ท่านพระโสณะผู้ได้บรรลุอรหัตตผลแล้ว ได้มีความคิดดังนี้ว่า “ทาง<br>
  ที่ดี เราควรเข้าไปเฝ้าพระผู้มีพระภาคถึงที่ประทับ แล้วพยากรณ์อรหัตตผลในสำนัก<br>
  พระผู้มีพระภาคเถิด” จึงเข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง<br>
  ณ ที่สมควร ได้กราบทูลพระผู้มีพระภาคดังนี้ว่า<br>
  “ข้าแต่พระองค์ผู้เจริญ ภิกษุเป็นพระอรหันตขีณาสพ อยู่จบพรหมจรรย์แล้ว<br>
  ทำกิจที่ควรทำเสร็จแล้ว ปลงภาระได้แล้ว บรรลุประโยชน์ตนแล้ว สิ้นภวสังโยชน์แล้ว<br>
  หลุดพ้นเพราะรู้โดยชอบ ย่อมน้อมไป๑ในฐานะ ๖ ประการ๒ คือ<br>
  ๑. น้อมไปในเนกขัมมะ<br>
  ๒. น้อมไปในปวิเวก<br>
  ๓. น้อมไปในความไม่เบียดเบียน<br>
  ๔. น้อมไปในความสิ้นตัณหา<br>
  ๕. น้อมไปในความสิ้นอุปาทาน<br>
  ๖. น้อมไปในความไม่ลุ่มหลง<br>
  บางทีจะมีบางท่านในพระธรรมวินัยนี้สำคัญไปว่า ‘ท่านรูปนี้อาศัยคุณเพียง<br>
  ศรัทธาอย่างเดียวเป็นแน่ จึงน้อมไปในเนกขัมมะ’ แต่ข้อนี้ไม่พึงเห็นอย่างนั้น<br>
  เพราะพระขีณาสพผู้อยู่จบพรหมจรรย์แล้ว ทำกิจที่ควรทำเสร็จแล้ว ไม่เห็นว่าตน<br>
  ยังจะต้องทำกิจอะไรอีก หรือต้องไปสั่งสมกิจที่ทำแล้ว๓ ย่อมน้อมไปในเนกขัมมะ<br>
  เพราะสิ้นราคะ เพราะปราศจากราคะ ย่อมน้อมไปในเนกขัมมะเพราะสิ้นโทสะ เพราะ<br>
  ปราศจากโทสะ ย่อมน้อมไปในเนกขัมมะเพราะสิ้นโมหะ เพราะปราศจากโมหะ<br><br>เชิงอรรถ :<br>
  ๑ คำว่า น้อมไป แปลจากบาลีว่า ‘อธิมุตฺโต’ หมายถึง ‘ปฏิวิชฺฌิตฺวา ปจฺจกฺขํ กตฺวา
  _โต’ แปลว่า “แทงตลอด<br>
  แล้ว ทำให้ประจักษ์ชัดแล้ว ดำรงอยู่” (องฺ.ฉกฺก.อ. ๓/๕๕/๑๓๗)<br>
  ๒ ฐานะ ในที่นี้หมายถึงเหตุ ๖ ประการเป็นคำใช้แทนอรหัตตผล ที่มีชื่อเรียกว่า เนกขัมมะ
  เพราะออกไป<br>
  จากกิเลสทั้งปวงได้ ที่มีชื่อเรียกว่า ปวิเวก เพราะสงัดจากกิเลสทั้งหลาย ที่มีชื่อเรียกว่า
  ความไม่เบียด<br>
  เบียนกัน (อัพยาบาท) เพราะไม่มีความเบียดเบียน ที่มีชื่อเรียกว่า ความสิ้นตัณหา
  (ตัณหักขยะ) เพราะ<br>
  เกิดขึ้นในที่สุดแห่งการสิ้นตัณหา ที่มีชื่อเรียกว่า ความสิ้นอุปาทาน (อุปาทานักขยะ)
  เพราะเกิดขึ้น<br>
  ในที่สุดแห่งการสิ้นอุปาทาน ที่มีชื่อเรียกว่า ความไม่ลุ่มหลง (อสัมโมหะ) เพราะปราศจากความลุ่มหลง<br>
  (องฺ.ฉกฺก.อ. ๓/๕๕/๑๓๗)<br>
  ๓ หมายถึงไม่เห็นว่าจะต้องทำกิจ ๔ อย่าง มีปริญญากิจ (หน้าที่กำหนดรู้ทุกข์) เป็นต้น
  (ดูรายละเอียดในเชิง<br>
  อรรถข้อ ๕๖ หน้า ๙๘) และไม่เห็นว่าจะต้องเพิ่มพูนกุศลธรรมและอกุศลธรรมที่เคยทำมาก่อนอีก
  (องฺ.ฉกฺก.อ.<br>
  ๓/๕๕/๑๓๗, ขุ.เถร.อ. ๖๔๔/๒๖๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  บางทีจะมีบางท่านในพระธรรมวินัยนี้สำคัญไปว่า ‘ท่านรูปนี้ต้องการลาภ<br>
  สักการะและการสรรเสริญเป็นแน่ จึงน้อมไปในปวิเวก๑’ ‘แต่ข้อนี้ก็ไม่พึงเห็นอย่างนั้น<br>
  เพราะพระขีณาสพผู้อยู่จบพรหมจรรย์แล้ว ทำกิจที่ควรทำเสร็จแล้ว ไม่เห็นว่าตน<br>
  ยังจะต้องทำกิจอะไรอีก หรือต้องไปสั่งสมกิจที่ทำแล้ว ย่อมน้อมไปในปวิเวกเพราะสิ้น<br>
  ราคะ เพราะปราศจากราคะ ย่อมน้อมไปในปวิเวก เพราะสิ้นโทสะ เพราะปราศจาก<br>
  โทสะ ย่อมน้อมไปในปวิเวกเพราะสิ้นโมหะ เพราะปราศจากโมหะ<br>
  บางทีจะมีบางท่านในพระธรรมวินัยนี้สำคัญไปว่า ‘ท่านรูปนี้ถือสีลัพพต-<br>
  ปรามาส๒เป็นสาระเป็นแน่ จึงน้อมไปในความไม่เบียดเบียน’ แต่ข้อนี้ก็ไม่พึงเห็น<br>
  อย่างนั้น เพราะพระขีณาสพผู้อยู่จบพรหมจรรย์แล้ว ทำกิจที่ควรทำเสร็จแล้ว<br>
  ไม่เห็นว่าตนยังจะต้องทำกิจอะไรอีก หรือต้องไปสั่งสมกิจที่ทำแล้ว ย่อมน้อมไปใน<br>
  ความไม่เบียดเบียนเพราะสิ้นราคะ เพราะปราศจากราคะ ย่อมน้อมไปในความไม่<br>
  เบียดเบียนเพราะสิ้นโทสะ เพราะปราศจากโทสะ ย่อมน้อมความไม่เบียดเบียน<br>
  เพราะสิ้นโมหะ เพราะปราศจากโมหะ<br>
  บางทีจะมีบางท่านในพระธรรมวินัยนี้ ฯลฯ ย่อมน้อมไปในความสิ้นตัณหา<br>
  เพราะสิ้นราคะ เพราะปราศจากราคะ ย่อมน้อมไปในความสิ้นตัณหา เพราะสิ้น<br>
  โทสะ เพราะปราศจากโทสะ ย่อมน้อมไปในความสิ้นตัณหา เพราะสิ้นโมหะ เพราะ<br>
  ปราศจากโมหะ<br>
  บางทีจะมีบางท่านในพระธรรมวินัยนี้ ฯลฯ ย่อมน้อมไปในความสิ้นอุปาทาน<br>
  เพราะสิ้นราคะ เพราะปราศจากราคะ ย่อมน้อมไปความสิ้นอุปาทานเพราะสิ้น<br>
  โทสะ เพราะปราศจากโทสะ ย่อมน้อมไปในความสิ้นอุปาทาน เพราะสิ้นโมหะ<br>
  เพราะปราศจากโมหะ<br>
  บางทีจะมีบางท่านในพระธรรมวินัยนี้ ฯลฯ ย่อมน้อมไปในความไม่ลุ่มหลง<br>
  เพราะสิ้นราคะ เพราะปราศจากราคะ ย่อมน้อมไปในความไม่ลุ่มหลงเพราะสิ้น<br><br>เชิงอรรถ :<br>
  ๑ ข้อความว่า “ท่านรูปนี้ต้องการลาภสักการะและการสรรเสริญเป็นแน่ จึงน้อมไปในวิเวก”
  นี้ อรรถกถา<br>
  อธิบายขยายความว่า “ท่านรูปนี้ต้องการลาภสักการะและการสรรเสริญเป็นแน่ จึงพยากรณ์พระอรหัตต-<br>
  ผลอย่างนี้ว่า ‘เราน้อมไปในปวิเวก” (องฺ.ฉกฺก.อ. ๓/๕๕/๑๓๗)<br>
  ๒ สีลัพพตปรามาส คือความยึดถือว่าบุคคลบริสุทธิ์หลุดพ้นได้ด้วยศีล และวัตร (วิ.อ.
  ๓/๒๔๓/๑๖๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑. โสณสูตร<br>
  โทสะ เพราะปราศจากโทสะ ย่อมน้อมไปในความไม่ลุ่มหลง เพราะสิ้นโมหะ เพราะ<br>
  ปราศจากโมหะ<br>
  ข้าแต่พระองค์ผู้เจริญ ถ้ารูปารมณ์ที่รุนแรงที่จะพึงรู้แจ้งทางตา มาปรากฏ<br>
  ทางตาของภิกษุผู้มีจิตหลุดพ้นแล้วโดยชอบอย่างนี้ รูปารมณ์เหล่านั้นย่อมไม่ครอบงำ<br>
  จิตของภิกษุนั้นได้เลย จิตของภิกษุนั้นไม่ถูกอารมณ์ครอบงำ เป็นธรรมชาติมั่นคง<br>
  หนักแน่น และภิกษุนั้นก็พิจารณาเห็นความเกิดดับของจิตนั้น<br>
  ถ้าสัททารมณ์ที่รุนแรงที่จะพึงรู้แจ้งทางหู ฯลฯ<br>
  ถ้าคันธารมณ์ที่รุนแรงที่จะพึงรู้แจ้งทางจมูก ฯลฯ<br>
  ถ้ารสารมณ์ที่รุนแรงที่จะพึงรู้แจ้งทางลิ้น ฯลฯ<br>
  ถ้าโผฏฐัพพารมณ์ที่รุนแรงที่จะพึงรู้แจ้งทางกาย ฯลฯ<br>
  แม้ถ้าธรรมารมณ์ที่รุนแรงที่จะพึงรู้แจ้งทางใจ มาปรากฏทางใจของภิกษุผู้มีจิต<br>
  หลุดพ้นแล้วโดยชอบอย่างนี้ ธรรมารมณ์เหล่านั้นย่อมไม่ครอบงำจิตของภิกษุนั้น<br>
  ได้เลย จิตของภิกษุนั้นไม่ถูกอารมณ์ครอบงำ เป็นธรรมชาติมั่นคงหนักแน่น<br>
  และภิกษุนั้นก็พิจารณาเห็นความเกิดดับของจิตนั้น<br>
  จิตของพระขีณาสพผู้น้อมไปในเนกขัมมะ<br>
  น้อมไปในปวิเวก น้อมไปในความไม่เบียดเบียน<br>
  น้อมไปในความสิ้นอุปาทาน<br>
  น้อมไปในความสิ้นตัณหา และน้อมไปในความไม่ลุ่มหลง<br>
  ย่อมหลุดพ้นโดยชอบเพราะเห็นความเกิดแห่งอายตนะ๑<br>
  ภิกษุผู้มีจิตสงบระงับหลุดพ้นโดยชอบ<br>
  ย่อมไม่มีการสั่งสมกิจที่ทำแล้ว<br>
  ทั้งไม่มีกิจที่จะต้องทำอีก<br>
  ภูเขาหินแท่งทึบย่อมไม่สะเทือนเพราะลม ฉันใด<br>
  รูป เสียง กลิ่น รส โผฏฐัพพะ และธรรมารมณ์ทั้งมวล<br><br>เชิงอรรถ :<br>
  ๑ รวมถึงความดับแห่งอายตนะด้วย (วิ.อ. ๓/๒๔๓-๒๔๔/๑๖๕, สารตฺถ.ฏีกา ๓/๒๔๔/๓๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๒. ผัคคุณสูตร<br>
  ทั้งที่เป็นอิฏฐารมณ์ และอนิฏฐารมณ์<br>
  ย่อมทำจิตของผู้คงที่ให้หวั่นไหวไม่ได้ ฉันนั้น<br>
  จิตของผู้คงที่นั้นเป็นจิตตั้งมั่น ไม่หวั่นไหว<br>
  ไม่เกาะเกี่ยวด้วยอารมณ์อะไร<br>
  เพราะท่านผู้คงที่พิจารณาเห็นความเกิดดับของจิตนั้น๑<br>
  โสณสูตรที่ ๑ จบ<br>
  ๒. ผัคคุณสูตร<br>
  ว่าด้วยพระผัคคุณะอาพาธ<br>
  [๕๖] สมัยนั้นแล ท่านพระผัคคุณะ อาพาธ ได้รับทุกข์ เป็นไข้หนัก ครั้งนั้น<br>
  ท่านพระอานนท์เข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่<br>
  สมควร ได้กราบทูลพระผู้มีพระภาคดังนี้ว่า “ข้าแต่พระองค์ผู้เจริญ ท่านพระผัคคุณะ<br>
  อาพาธ มีทุกข์ เป็นไข้หนัก ข้าแต่พระองค์ผู้เจริญ ขอประทานวโรกาส ขอพระผู้มี<br>
  พระภาคทรงอาศัยความอนุเคราะห์ เสด็จเข้าไปเยี่ยมท่านพระผัคคุณะถึงที่อยู่เถิด<br>
  พระผู้มีพระภาคทรงรับด้วยพระอาการดุษณี<br>
  ครั้นเวลาเย็น พระผู้มีพระภาคเสด็จออกจากที่หลีกเร้น๒เสด็จเข้าไปหาท่าน<br>
  พระผัคคุณะถึงที่อยู่ ท่านพระผัคคุณะได้เห็นพระผู้มีพระภาคกำลังเสด็จมาแต่ไกล<br>
  จึงลุกขึ้นจากเตียง ลำดับนั้น พระผู้มีพระภาคได้ตรัสกับท่านพระผัคคุณะว่า “อย่าเลย<br>
  ผัคคุณะ เธออย่าลุกจากเตียงเลย อาสนะที่ภิกษุอื่นปูลาดไว้ยังมีอยู่ เราจักนั่งบน<br>
  อาสนะนั้น” พระผู้มีพระภาคประทับนั่งบนพุทธอาสน์ที่ปูลาดไว้ ได้ตรัสถามท่าน<br>
  พระผัคคุณะดังนี้ว่า<br><br>เชิงอรรถ :<br>
  ๑ คำว่า “ความเกิดดับของจิตนั้น” แปลตามนัย องฺ.ฉกฺก.อ. ๓/๕๕/๑๓๘ แต่ใน ขุททกนิกาย
  แปลว่า<br>
  “ความเสื่อมไปแห่งอารมณ์นั้น” ตามนัย ขุ.เถร.อ. ๒/๖๔๔/๒๖๓ ดู วิ.ม. ๕/๒๔๓/๔-๕,
  ขุ.เถร. (แปล)<br>
  ๒๖/๖๔๐-๖๔๔/๔๕๐<br>
  ๒ ดูเชิงอรรถที่ ๑ ข้อ ๑๗ (โสปปสูตร) หน้า ๔๓๙ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๒. ผัคคุณสูตร<br>
  “ผัคคุณะ เธอยังสบายดีหรือ ยังพอเป็นอยู่ได้หรือ ทุกขเวทนาทุเลา ไม่กำเริบ<br>
  หรืออาการทุเลาปรากฏ อาการกำเริบไม่ปรากฏหรือ๑”<br>
  ท่านพระผัคคุณะกราบทูลว่า “ข้าแต่พระองค์ผู้เจริญ ข้าพระองค์ไม่สบาย<br>
  จะเป็นอยู่ไม่ได้ ทุกขเวทนาของข้าพระองค์มีแต่กำเริบหนักขึ้น ไม่ทุเลาลงเลย อาการ<br>
  กำเริบปรากฏ อาการทุเลาไม่ปรากฏ<br>
  เปรียบเหมือนคนที่แข็งแรงใช้เหล็กแหลมที่คมแทงศีรษะ ฉันใด ลมอันแรงกล้า<br>
  ก็เสียดแทงศีรษะของข้าพระองค์ ฉันนั้นเหมือนกัน ข้าพระองค์ไม่สบาย จะเป็นอยู่<br>
  ไม่ได้ ทุกขเวทนาของข้าพระองค์มีแต่กำเริบหนักขึ้น ไม่ทุเลาลงเลย อาการกำเริบ<br>
  ปรากฏ อาการทุเลาไม่ปรากฏ<br>
  เปรียบเหมือนคนที่แข็งแรง พึงใช้เชือกหนังที่เหนียวรัดที่ศีรษะ ฉันใด ความ<br>
  เจ็บปวดในศีรษะของข้าพระองค์ก็มีประมาณยิ่งฉันนั้นเหมือนกัน ข้าพระองค์ไม่สบาย<br>
  จะเป็นอยู่ไม่ได้ ทุกขเวทนาของข้าพระองค์มีแต่กำเริบหนักขึ้น ไม่ทุเลาลงเลย อาการ<br>
  กำเริบปรากฏ อาการทุเลาไม่ปรากฏ<br>
  เปรียบเหมือนคนฆ่าโคหรือลูกมือของคนฆ่าโคผู้ชำนาญพึงใช้มีดแล่เนื้อที่คม<br>
  กรีดท้อง ฉันใด ลมอันแรงกล้าก็เสียดแทงท้องของข้าพระองค์ ฉันนั้นเหมือนกัน<br>
  ข้าพระองค์ไม่สบาย จะเป็นอยู่ไม่ได้ ทุกขเวทนาของข้าพระองค์มีแต่กำเริบหนักขึ้น<br>
  ไม่ทุเลาลงเลย อาการกำเริบปรากฏ อาการทุเลาไม่ปรากฏ<br>
  เปรียบเหมือนคนที่แข็งแรง ๒ คนพึงจับแขนคนที่อ่อนแอกว่าคนละข้าง ย่างให้<br>
  ร้อนบนหลุมถ่านเพลิง ฉันใด ความเร่าร้อนในกายของข้าพระองค์ก็มีมากยิ่งฉันนั้น<br>
  เหมือนกัน ข้าพระองค์ไม่สบาย จะเป็นอยู่ไม่ได้ ทุกขเวทนาของข้าพระองค์มีแต่<br>
  กำเริบหนักขึ้น ไม่ทุเลาลงเลย อาการกำเริบปรากฏ อาการทุเลาไม่ปรากฏ๒<br>
  ลำดับนั้นแล พระผู้มีพระภาคได้ทรงชี้แจงให้ท่านพระผัคคุณะเห็นชัด ชวนใจ<br>
  ให้อยากรับเอาไปปฏิบัติ เร้าใจให้อาจหาญแกล้วกล้า ปลอบชโลมใจให้สดชื่นร่าเริง<br>
  ด้วยธรรมีกถาแล้ว เสด็จลุกจากพุทธอาสน์จากไป<br><br>เชิงอรรถ :<br>
  ๑ ดู สํ.สฬา. ๑๘/๗๔/๖๖<br>
  ๒ ดู ม.มู. ๑๒/๓๗๘/๓๓๙-๓๔๐, สํ.สฬา. (แปล) ๑๘/๘๗/๘๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๒. ผัคคุณสูตร<br>
  ครั้งนั้น เมื่อพระผู้มีพระภาคเสด็จหลีกไปไม่นาน ท่านพระผัคคุณะได้มรณภาพ<br>
  แล้ว ในเวลามรณภาพ อินทรีย์๑ของท่านผ่องใสยิ่งนัก ต่อมา ท่านพระอานนท์เข้าไป<br>
  เฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร ได้กราบทูลพระ<br>
  ผู้มีพระภาคดังนี้ว่า “ข้าแต่พระองค์ผู้เจริญ เมื่อพระผู้มีพระภาคเสด็จหลีกไปไม่นาน<br>
  ท่านพระผัคคุณะได้มรณภาพแล้ว และในเวลามรณภาพอินทรีย์ของท่านผ่องใสยิ่งนัก”<br>
  อานิสงส์การฟังธรรม<br>
  พระผู้มีพระภาคตรัสว่า “อานนท์ อินทรีย์ของผัคคุณภิกษุจักไม่ผ่องใสได้<br>
  อย่างไร แรกทีเดียวจิตของผัคคุณภิกษุยังไม่หลุดพ้นจากโอรัมภาคิยสังโยชน์<br>
  (สังโยชน์เบื้องต่ำ) ๕ ประการ แต่เพราะได้ฟังธรรมเทศนานั้น จิตของผัคคุณภิกษุ<br>
  จึงหลุดพ้นจากโอรัมภาคิยสังโยชน์ ๕ ประการ<br>
  อานนท์ การฟังธรรมตามกาล การพิจารณาเนื้อความตามกาลมีอานิสงส์ ๖<br>
  ประการนี้<br>
  อานิสงส์ ๖ ประการ อะไรบ้าง คือ<br>
  ๑. ภิกษุในธรรมวินัยนี้มีจิตยังไม่หลุดพ้นจากโอรัมภาคิยสังโยชน์ ๕<br>
  ประการ ในเวลาใกล้ตาย ในเวลานั้น เธอได้เห็นตถาคต ตถาคต<br>
  แสดงธรรมที่มีความงามในเบื้องต้น มีความงามในท่ามกลาง มี<br>
  ความงามในที่สุด ประกาศพรหมจรรย์พร้อมทั้งอรรถและพยัญชนะ<br>
  บริสุทธิ์บริบูรณ์ครบถ้วนแก่เธอ เพราะได้ฟังธรรมเทศนานั้น จิตของ<br>
  เธอจึงหลุดพ้นจากโอรัมภาคิยสังโยชน์ ๕ ประการ นี้เป็นอานิสงส์<br>
  ประการที่ ๑ ในการฟังธรรมตามกาล<br>
  ๒. ภิกษุในธรรมวินัยนี้มีจิตยังไม่หลุดพ้นจากโอรัมภาคิยสังโยชน์ ๕<br>
  ประการ ในเวลาใกล้ตาย ในเวลานั้น เธอไม่ได้เห็นตถาคตเลย แต่ได้<br>
  เห็นสาวกของตถาคต สาวกของตถาคตแสดงธรรมที่มีความงามใน<br><br>เชิงอรรถ :<br>
  ๑ อินทรีย์ ในที่นี้หมายถึงอินทรีย์ ๖ คือ ตา หู จมูก ลิ้น กาย ใจ (องฺ.ฉกฺก.อ.
  ๓/๕๖/๑๓๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๒. ผัคคุณสูตร<br>
  เบื้องต้น มีความงามในท่านกลาง มีความงามในที่สุด ประกาศ<br>
  พรหมจรรย์พร้อมทั้งอรรถและพยัญชนะ บริสุทธิ์ บริบูรณ์ครบถ้วน<br>
  แก่เธอ เพราะได้ฟังธรรมเทศนานั้น จิตของเธอจึงหลุดพ้นจาก<br>
  โอรัมภาคิยสังโยชน์ ๕ ประการ นี้เป็นอานิสงส์ประการที่ ๒ ในการ<br>
  ฟังธรรมตามกาล<br>
  ๓. ภิกษุในธรรมวินัยนี้มีจิตยังไม่หลุดพ้นจากโอรัมภาคิยสังโยชน์ ๕<br>
  ประการ ในเวลาใกล้ตาย ในเวลานั้น เธอไม่ได้เห็นตถาคต ทั้งไม่ได้<br>
  เห็นสาวกของตถาคต แต่ตรึกตาม ตรองตาม เพ่งตามด้วยใจ<br>
  ซึ่งธรรม ตามที่ตนได้สดับมา ตามที่ตนได้เรียนมา เมื่อเธอตรึก<br>
  ตามตรองตามเพ่งตามด้วยใจซึ่งธรรมตามที่ตนได้สดับมา ตามที่ได้<br>
  เรียนมา จิตของเธอจึงหลุดพ้นจากโอรัมภาคิยสังโยชน์ ๕ ประการ<br>
  นี้เป็นอานิสงส์ประการที่ ๓ ในการพิจารณาเนื้อความตามกาล<br>
  ๔. ภิกษุในธรรมวินัยนี้มีจิตหลุดพ้นแล้วจากโอรัมภาคิยสังโยชน์ ๕<br>
  ประการ แต่จิตของเธอยังไม่น้อมไปในธรรมเป็นที่สิ้นไปแห่งอุปธิ-<br>
  กิเลสอันยอดเยี่ยม๑ ในเวลาใกล้ตาย ในเวลานั้น เธอได้เห็นตถาคต<br>
  ตถาคตย่อมแสดงธรรมที่มีความงามในเบื้องต้น มีความงามใน<br>
  ท่ามกลาง ฯลฯ ประกาศพรหมจรรย์บริสุทธิ์ บริบูรณ์ครบถ้วน<br>
  แก่เธอ เพราะได้ฟังธรรมเทศนานั้น จิตของเธอจึงน้อมไปในธรรม<br>
  เป็นที่สิ้นไปแห่งอุปธิกิเลสอันยอดเยี่ยม นี้เป็นอานิสงส์ประการที่ ๔<br>
  ในการฟังธรรมตามกาล<br>
  ๕. ภิกษุในธรรมวินัยนี้มีจิตหลุดพ้นแล้วจากโอรัมภาคิยสังโยชน์ ๕<br>
  ประการ แต่จิตของเธอไม่น้อมไปในธรรมเป็นที่สิ้นไปแห่งอุปธิกิเลส<br>
  อันยอดเยี่ยม ในเวลาใกล้ตาย ในเวลานั้น เธอไม่ได้เห็นตถาคต<br>
  แต่เธอได้เห็นสาวกของตถาคต สาวกของตถาคตแสดงธรรมที่มี<br>
  ความงามในเบื้องต้น ฯลฯ ประกาศพรหมจรรย์บริสุทธิ์ บริบูรณ์<br>
  ครบถ้วนแก่เธอ เพราะได้ฟังธรรมเทศนานั้น จิตของเธอจึงน้อมไป<br><br>เชิงอรรถ :<br>
  ๑ ธรรมเป็นที่สิ้นไปแห่งอุปธิกิเลสอันยอดเยี่ยม ในที่นี้หมายถึงนิพพาน (องฺ.ฉกฺก.อ.
  ๓/๕๖/๑๓๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๓. ฉฬภิชาติสูตร<br>
  ในธรรมเป็นที่สิ้นไปแห่งอุปธิกิเลสอันยอดเยี่ยม นี้เป็นอานิสงส์<br>
  ประการที่ ๕ ในการฟังธรรมตามกาล<br>
  ๖. ภิกษุในธรรมวินัยนี้มีจิตหลุดพ้นแล้วจากโอรัมภาคิยสังโยชน์ ๕<br>
  ประการ แต่จิตของเธอไม่น้อมไปในธรรมเป็นที่สิ้นไปแห่งอุปธิกิเลส<br>
  อันยอดเยี่ยม ในเวลาใกล้ตาย ในเวลานั้น เธอไม่ได้เห็นทั้งตถาคต<br>
  ทั้งไม่ได้เห็นสาวกของตถาคต แต่เธอตรึกตาม ตรองตาม เพ่งตาม<br>
  ด้วยใจซึ่งธรรมตามที่ตนได้สดับมา ตามที่ตนได้เรียนมา เมื่อเธอ<br>
  ตรึกตาม ตรองตาม เพ่งตามด้วยใจซึ่งธรรมตามที่ตนได้สดับมา<br>
  ตามที่ตนได้เรียนมา จิตของเธอจึงน้อมไปในธรรมเป็นที่สิ้นไปแห่ง<br>
  อุปธิกิเลสอันยอดเยี่ยม นี้เป็นอานิสงส์ประการที่ ๖ ในการพิจารณา<br>
  เนื้อความตามกาล<br>
  อานนท์ การพิจารณาเนื้อความตามกาลมีอานิสงส์ ๖ ประการนี้แล<br>
  ผัคคุณสูตรที่ ๒ จบ<br>
  ๓. ฉฬภิชาติสูตร<br>
  ว่าด้วยอภิชาติ๑ ๖ จำพวก<br>
  [๕๗] สมัยหนึ่ง พระผู้มีพระภาคประทับอยู่ ณ ภูเขาคิชฌกูฏ เขตกรุง<br>
  ราชคฤห์ ครั้งนั้นแล ท่านพระอานนท์เข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่ง ณ ที่สมควร ได้กราบทูลพระผู้มีพระภาคดังนี้ว่า<br>
  “ข้าแต่พระองค์ผู้เจริญ ปูรณะ กัสสปะบัญญัติอภิชาติ ๖ จำพวก คือ<br>
  ๑. บัญญัติกัณหาภิชาติ (ชาติดำ)<br>
  ๒. บัญญัตินีลาภิชาติ (ชาติเขียว)<br>
  ๓. บัญญัติโลหิตาภิชาติ (ชาติแดง)<br><br>เชิงอรรถ :<br>
  ๑ อภิชาติ ในที่นี้หมายถึงการกำหนดหมายชนเป็นชั้น เป็นกลุ่ม เช่นหมู่คนที่ประพฤติอย่างนี้
  ๆ กำหนดเรียก<br>
  อย่างนี้ ๆ (ที.สี.อ. ๑๖๘/๑๔๗) หรือหมายถึงชาติกำเนิด (องฺ.ฉกฺก.อ. ๓/๕๗/๑๓๙,
  องฺ.ฉกฺก.ฏีกา ๓/๕๗/<br>
  ๑๕๐) และดู ที.สี. (แปล) ๙/๑๖๘/๕๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๓. ฉฬภิชาติสูตร<br>
  ๔. บัญญัติหลิททาภิชาติ (ชาติเหลือง)<br>
  ๕. บัญญัติสุกกาภิชาติ (ชาติขาว)<br>
  ๖. บัญญัติปรมสุกกาภิชาติ (ชาติขาวยิ่ง)<br>
  ปูรณะ กัสสปะบัญญัติคนฆ่าแพะ คนฆ่าสุกร พรานนก พรานเนื้อ ชาวประมง<br>
  โจร เพชฌฆาต เจ้าหน้าที่เรือนจำ หรือคนทำงานที่โหดร้ายอื่น ๆ ว่าเป็นกัณหาภิชาติ<br>
  บัญญัติพวกภิกษุผู้โน้มเอียงไปในฝ่ายดำ หรือพวกกัมมวาทะ กิริยวาทะอื่น ๆ<br>
  ว่าเป็นนีลาภิชาติ<br>
  บัญญัตินิครนถ์ผู้ใช้ผ้าผืนเดียวว่าเป็นโลหิตาภิชาติ<br>
  บัญญัติคฤหัสถ์ผู้นุ่งผ้าขาว หรือสาวกของอเจลก๑ว่าเป็นหลิททาภิชาติ<br>
  บัญญัติอาชีวกหรืออาชีวิกาว่าเป็นสุกกาภิชาติ<br>
  บัญญัติเจ้าลัทธิชื่อว่า นันทวัจฉโคตร เจ้าลัทธิชื่อกิสสังกิจจโคตร เจ้าลัทธิ<br>
  ชื่อมักขลิโคสาลว่าเป็นปรมสุกกาภิชาติ<br>
  ข้าแต่พระองค์ผู้เจริญ ปูรณะ กัสสปะบัญญัติอภิชาติ ๖ ประการนี้ไว้”<br>
  พระผู้มีพระภาคตรัสถามว่า “อานนท์ การที่ปูรณะ กัสสปะบัญญัติอภิชาติ ๖<br>
  ประการนี้ไว้ ชาวโลกทั้งปวงเห็นคล้อยตามด้วยหรือ”<br>
  พระอานนท์กราบทูลว่า “ไม่เป็นอย่างนั้นเลย พระพุทธเจ้าข้า”<br>
  พระผู้มีพระภาคตรัสว่า “อานนท์ คนทั้งหลายบังคับบุรุษยากจน ขัดสน<br>
  เข็ญใจ ผู้ไม่ปรารถนาส่วนเนื้อว่า ‘แน่ะบุรุษผู้เจริญ ท่านพึงกินเนื้อนี้ และต้องให้<br>
  ค่าเนื้อ’ ฉันใด ปูรณะ กัสสปะก็ฉันนั้นเหมือนกัน บัญญัติอภิชาติ ๖ ประการนี้<br>
  สำหรับสมณพราหมณ์เหล่านั้นไว้ โดยที่ชาวโลกทั้งปวงก็ไม่ยอมรับ เหมือนคนพาล<br>
  ไม่เฉียบแหลม ไม่รู้หลักการบัญญัติ ไม่ฉลาด<br>
  อานนท์ เราก็บัญญัติอภิชาติ ๖ ประการไว้ ขอเธอจงฟัง จงใส่ใจให้ดี<br>
  เราจักกล่าว”<br><br>เชิงอรรถ :<br>
  ๑ สาวกของอเจลก หมายถึงสาวกของอาชีวก (นักบวชเปลือย) ซึ่งถือตัวว่าตนมีจิตขาวสะอาดบริสุทธิ์กว่า<br>
  พวกนิครนถ์และยกย่องผู้ที่ให้ปัจจัยแก่ตนว่าประเสริฐกว่าพวกนิครนถ์เช่นกัน (องฺ.ฉกฺก.ฏีกา
  ๓/๕๗/๑๕๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๓. ฉฬภิชาติสูตร<br>
  ท่านพระอานนท์ทูลรับสนองพระดำรัสแล้ว พระผู้มีพระภาคจึงได้ตรัสเรื่องนี้ว่า<br>
  อานนท์ อภิชาติ ๖ ประการ อะไรบ้าง คือ<br>
  ๑. บุคคลบางคนในโลกนี้เป็นกัณหาภิชาติ ประพฤติธรรมดำ<br>
  ๒. บุคคลบางคนในโลกนี้เป็นกัณหาภิชาติ ประพฤติธรรมขาว<br>
  ๓. บุคคลบางคนในโลกนี้เป็นกัณหาภิชาติ บรรลุนิพพานที่ไม่ดำไม่ขาว<br>
  ๔. บุคคลบางคนในโลกนี้เป็นสุกกาภิชาติ ประพฤติธรรมดำ<br>
  ๕. บุคคลบางคนในโลกนี้เป็นสุกกาภิชาติ ประพฤติธรรมขาว<br>
  ๖. บุคคลบางคนในโลกนี้เป็นสุกกาภิชาติ บรรลุนิพพานที่ไม่ดำไม่ขาว<br>
  บุคคลเป็นกัณหาภิชาติ ประพฤติธรรมดำ เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลต่ำ คือ ตระกูลจัณฑาล ตระกูล<br>
  นายพราน ตระกูลช่างสาน ตระกูลช่างรถ หรือตระกูลคนขนขยะ ซึ่งเป็นตระกูล<br>
  ยากจน มีข้าวน้ำและสิ่งของเครื่องใช้น้อย เป็นไปอย่างฝืดเคือง เป็นแหล่งที่หาของ<br>
  กินและเครื่องนุ่งห่มได้ยาก และเขามีผิวพรรณหม่นหมอง ไม่น่าดู ต่ำเตี้ย มีความ<br>
  เจ็บป่วยมาก ตาบอด เป็นง่อย เป็นคนกระจอกหรือเป็นโรคอัมพาต มักไม่ได้ข้าว<br>
  น้ำ ผ้า ยาน ดอกไม้ ของหอม เครื่องลูบไล้ ที่นอน ที่พัก และเครื่องประทีป<br>
  และเขายังประพฤติกายทุจริต วจีทุจริต และมโนทุจริต หลังจากตายแล้วจึงไปเกิดใน<br>
  อบาย ทุคติ วินิบาต๑ นรก<br>
  บุคคลเป็นกัณหาภิชาติ ประพฤติธรรมดำ เป็นอย่างนี้แล<br>
  บุคคลเป็นกัณหาภิชาติ ประพฤติธรรมขาว เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลต่ำ คือ ตระกูลจัณฑาล ฯลฯ<br>
  มักไม่ได้ข้าว น้ำ ผ้า ยาน ดอกไม้ ของหอม เครื่องลูบไล้ ที่นอน ที่พัก และเครื่อง<br>
  ประทีป แต่เขาประพฤติกายสุจริต วจีสุจริต และมโนสุจริต หลังจากตายแล้วจึงไป<br>
  เกิดในสุคติโลกสวรรค์<br>
  บุคคลเป็นกัณหาภิชาติ ประพฤติธรรมขาว เป็นอย่างนี้แล<br><br>เชิงอรรถ :<br>
  ๑ อบาย ทุคติ วินิบาต ทั้ง ๓ คำนี้เป็นไวพจน์ของนรก (องฺ.เอกก.อ. ๑/๔๓/๕๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๓. ฉฬภิชาติสูตร<br>
  บุคคลเป็นกัณหาภิชาติ บรรลุนิพพานที่ไม่ดำไม่ขาว เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลต่ำ คือ ตระกูลจัณฑาล ฯลฯ<br>
  และเขามีผิวพรรณหม่นหมอง ไม่น่าดู ต่ำเตี้ย เขาโกนผมและหนวด นุ่งห่มผ้า<br>
  กาสาวพัสตร์ ออกจากเรือนบวชเป็นบรรพชิต เขาผู้บวชแล้วอย่างนี้ ละนิวรณ์ ๕<br>
  ประการอันเป็นเครื่องเศร้าหมองใจ ทอนกำลังปัญญา มีจิตตั้งมั่นดีในสติปัฏฐาน ๔<br>
  ประการ๑ เจริญโพชฌงค์ ๗ ประการ๒ ตามความเป็นจริงแล้ว บรรลุนิพพานที่ไม่ดำ<br>
  ไม่ขาว<br>
  บุคคลเป็นกัณหาภิชาติ บรรลุนิพพานที่ไม่ดำไม่ขาว เป็นอย่างนี้แล<br>
  บุคคลเป็นสุกกาภิชาติ ประพฤติธรรมดำ เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลสูง คือ ตระกูลขัตติยมหาศาล<br>
  ตระกูลพราหมณมหาสาล ตระกูลคหบดีมหาศาล ซึ่งเป็นตระกูลมั่งคั่ง มีทรัพย์<br>
  มาก มีโภคะมาก มีทองและเงินมาก มีเครื่องใช้ที่น่าปลื้มใจมาก มีทรัพย์และข้าว<br>
  เปลือกมาก๓ และเขามีรูปงาม น่าดู น่าเลื่อมใส มีฉวีวรรณผุดผ่องยิ่งนัก มักได้ข้าว<br>
  น้ำ ผ้า ยาน ดอกไม้ ของหอม เครื่องลูบไล้ ที่นอน ที่พัก และเครื่องประทีป แต่เขา<br>
  ประพฤติกายทุจริต วจีทุจริต และมโนทุจริต หลังจากตายแล้วจึงไปเกิดในอบาย<br>
  ทุคติ วินิบาต นรก<br>
  บุคคลเป็นสุกกาภิชาติ ประพฤติธรรมดำ เป็นอย่างนี้แล<br>
  บุคคลเป็นสุกกาภิชาติ ประพฤติธรรมขาว เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลสูง คือ ตระกูลขัตติยมหาศาล ฯลฯ<br>
  มักได้ข้าว น้ำ ผ้า ยาน ดอกไม้ของหอม และเครื่องลูบไล้ ที่นอน ที่พัก และเครื่อง<br><br>เชิงอรรถ :<br>
  ๑ ดู ที.ม. ๑๐/๓๗๒-๓๗๔/๒๔๘-๒๔๙, อภิ.วิ. (แปล) ๓๕/๓๕๕/๓๐๖, ๓๗๔/๓๑๙<br>
  ๒ ดู ที.ปา. ๑๑/๓๓๐/๒๒๑, องฺ.ติก. (แปล) ๒๐/๑๕๗-๑๖๓/๔๐๔, อภิ.วิ. (แปล) ๓๕/๔๖๖-๔๗๑/๓๕๘-๓๖๑<br>
  ๓ มีทรัพย์และข้าวเปลือกมาก ในที่นี้หมายถึงมีทรัพย์คือโคเป็นต้น และมีปุพพัณณชาติ
  ได้แก่ ธัญญชาติ<br>
  ๗ ชนิด คือ (๑) ข้าวเปลือก (๒) ข้าวเจ้า (๓) หญ้ากับแก้ (๔) ข้าวละมาน (๕) ลูกเดือย
  (๖) ข้าวเหนียว<br>
  (๗) ข้าวละมาน ตลอดถึงมีอปรัณณชาติ ได้แก่ ถั่วเขียว ถั่วราชมาส งา พืชผักที่กินหลังอาหารมากมาย<br>
  (วิ.อ. ๑/๑๐๔/๓๖๘, สารตฺถ.ฏีกา ๒/๑๐๔/๑๗๖, สํ.สฬา.อ. ๑/๑๑๔/๑๓๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๔. อาสวสูตร<br>
  ประทีป และเขายังประพฤติกายสุจริต วจีสุจริต และมโนสุจริต หลังจากตายแล้ว<br>
  จึงไปเกิดในสุคติโลกสวรรค์<br>
  บุคคลเป็นสุกกาภิชาติ ประพฤติธรรมขาว เป็นอย่างนี้แล<br>
  บุคคลเป็นสุกกาภิชาติ บรรลุนิพพานที่ไม่ดำไม่ขาว เป็นอย่างไร<br>
  คือ บุคคลบางคนในโลกนี้เป็นผู้เกิดในตระกูลสูง คือตระกูลขัตติยมหาศาล<br>
  ตระกูลพราหมณมหาศาล ตระกูลคหบดีมหาศาล ซึ่งเป็นตระกูลมั่งคั่ง มีทรัพย์<br>
  มาก มีโภคะมาก มีทองและเงินมาก มีเครื่องใช้ที่น่าปลื้มใจมาก มีทรัพย์และข้าว<br>
  เปลือกมาก และเขามีรูปงาม น่าดู น่าเลื่อมใส มีฉวีวรรณผุดผ่องยิ่งนัก เขาโกน<br>
  ผมและหนวด นุ่งห่มผ้ากาสาวพัสตร์ ออกจากเรือนบวชเป็นบรรพชิต เขาผู้บวช<br>
  แล้วอย่างนี้ ละนิวรณ์ ๕ ประการ อันเป็นเครื่องเศร้าหมองใจ ทอนกำลังปัญญา<br>
  มีจิตตั้งมั่นดีในสติปัฏฐาน ๔ ประการ เจริญโพชฌงค์ ๗ ประการ ตามความ<br>
  เป็นจริงแล้ว บรรลุนิพพานที่ไม่ดำไม่ขาวอย่างนี้<br>
  บุคคลเป็นสุกกาภิชาติ บรรลุนิพพานที่ไม่ดำไม่ขาว เป็นอย่างนี้แล<br>
  อานนท์ อภิชาติ ๖ ประการนี้แล<br>
  ฉฬภิชาติสูตรที่ ๓ จบ<br>
  ๔. อาสวสูตร<br>
  ว่าด้วยอาสวธรรม๑<br>
  [๕๘] ภิกษุทั้งหลาย ภิกษุประกอบด้วยธรรม ๖ ประการ เป็นผู้ควรแก่<br>
  ของที่เขานำมาถวาย ควรแก่ของต้อนรับ ควรแก่ทักษิณา ควรแก่การทำอัญชลี<br>
  เป็นนาบุญอันยอดเยี่ยมของโลก<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. ละอาสวะที่จะพึงละได้ด้วยการสังวร๒<br>
  ๒. ละอาสวะที่จะพึงละได้ด้วยการใช้สอย<br><br>เชิงอรรถ :<br>
  ๑ ดู ที.ม. ๑๐/๑๔๒/๗๓, สํ.สฬา. (แปล) ๑๘/๓๒๑/๓๔๐, อภิ.วิ. (แปล) ๓๕/๙๓๗/๕๘๖-๕๘๗<br>
  ๒ สังวร เป็นชื่อของสติ หมายถึงการระวัง การปิด การกั้น (องฺ.ฉกฺก.อ. ๓/๕๘/๑๓๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๔. อาสวสูตร<br>
  ๓. ละอาสวะที่จะพึงละได้ด้วยความอดกลั้น<br>
  ๔. ละอาสวะที่จะพึงละได้ด้วยการเว้น<br>
  ๕. ละอาสวะที่จะพึงละได้ด้วยการบรรเทา๑<br>
  ๖. ละอาสวะที่จะพึงละได้ด้วยการเจริญ<br>
  ภิกษุละอาสวะที่จะพึงละได้ด้วยการสังวร เป็นอย่างไร<br>
  คือ ภิกษุในธรรมวินัยนี้ พิจารณาโดยแยบคายแล้ว๒ เป็นผู้สำรวมด้วยการสังวร<br>
  ในจักขุนทรีย์อยู่ ซึ่งเมื่อเธอไม่สำรวมอยู่ อาสวะ๓และความเร่าร้อนที่ก่อความคับแค้น<br>
  ก็จะพึงเกิดขึ้น เมื่อเธอสำรวมอยู่ อาสวะและความเร่าร้อนที่ก่อความคับแค้นย่อม<br>
  ไม่มีแก่เธอ ด้วยอาการอย่างนี้ ภิกษุพิจารณาโดยแยบคายแล้วเป็นผู้สำรวมด้วยการ<br>
  สังวรในโสตินทรีย์ ... ฆานินทรีย์ ... ชิวหินทรีย์ ... กายินทรีย์ ... เป็นผู้สำรวมด้วย<br>
  การสังวรในมนินทรีย์อยู่ ซึ่งเมื่อเธอไม่สำรวมอยู่ อาสวะและความเร่าร้อนที่ก่อ<br>
  ความคับแค้นก็จะพึงเกิดขึ้น เมื่อเธอสำรวมอยู่ อาสวะและความเร่าร้อนที่ก่อความ<br>
  คับแค้นย่อมไม่มีแก่เธอ ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยการสังวร<br>
  ภิกษุละอาสวะที่จะพึงละได้ด้วยการใช้สอย เป็นอย่างไร<br>
  คือ ภิกษุในธรรมวินัยนี้พิจารณาโดยแยบคายแล้วใช้สอยจีวรเพียงเพื่อป้องกัน<br>
  ความหนาว ความร้อน เหลือบยุง ลม แดด และสัมผัสแห่งสัตว์เลื้อยคลาน<br><br>เชิงอรรถ :<br>
  ๑ ดู อปัสเสนธรรม ๔ ประการ ใน องฺ.ทสก. (แปล) ๒๔/๒๐/๔๐, ที.ปา ๑๑/๓๐๘/๒๐๐, ที.ปา.อ.
  ๓๐๘/๒๐๔<br>
  ๒ โดยแยบคาย ในที่นี้หมายถึงโดยอุบายหรือแนวทาง ได้แก่ พิจารณาเห็นโทษของการไม่สำรวมจักขุนทรีย์<br>
  เป็นต้น เช่น พิจารณาเปรียบเทียบว่าการถูกทิ่มแทงด้วยหลาวเหล็กแดงอันร้อนลุกโชน
  ยังดีกว่าการไม่<br>
  พิจารณาแล้วเกิดอิฏฐารมณ์หรืออนิฏฐารมณ์ในรูปเป็นต้น (องฺ.ฉกฺก.อ. ๓/๕๘/๑๓๙)<br>
  ๓ ดูเชิงอรรถที่ ๕ ปัญจกนิบาต ข้อ ๒๐๐ (นิสสารณียสูตร) หน้า ๓๔๐ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๔. อาสวสูตร<br>
  เพื่อปกปิดอวัยวะที่น่าละอาย พิจารณาโดยแยบคายแล้วฉันบิณฑบาต ไม่ใช่เพื่อ<br>
  เล่น ไม่ใช่เพื่อความมัวเมา๑ ไม่ใช่เพื่อประดับ๒ ไม่ใช่เพื่อตกแต่ง๓ แต่เพื่อกายนี้ดำรง<br>
  อยู่ได้ เพื่อให้ชีวิตินทรีย์เป็นไป เพื่อบำบัดความหิว เพื่ออนุเคราะห์พรหมจรรย์<br>
  ด้วยคิดเห็นว่า ‘โดยอุบายนี้เราจักกำจัดเวทนาเก่าเสียได้ และจักไม่ให้เวทนาใหม่<br>
  เกิดขึ้น ความดำรงอยู่แห่งชีวิต ความไม่มีโทษ และการอยู่โดยผาสุกจักมีแก่เรา’<br>
  พิจารณาโดยแยบคายแล้วใช้สอยเสนาสนะเพื่อป้องกันความหนาว ความร้อน<br>
  เหลือบ ยุง ลม แดด และสัมผัสแห่งสัตว์เลื้อยคลาน เพื่อบรรเทาอันตรายที่เกิด<br>
  จากฤดู และยินดีในการหลีกเร้น พิจารณาโดยแยบคายแล้วใช้สอยคิลานปัจจัย-<br>
  เภสัชชบริขาร๔ เพื่อบรรเทาเวทนาที่เกิดจากอาพาธต่าง ๆ ที่เกิดขึ้นแล้ว เพื่อไม่มี<br>
  ความเบียดเบียนเป็นที่สุด๕ ซึ่งเมื่อเธอไม่ใช้สอยอยู่ อาสวะและความเร่าร้อนที่ก่อ<br>
  ความคับแค้นก็จะพึงเกิดขึ้น เมื่อเธอใชัสอยอยู่ อาสวะและความเร่าร้อนที่ก่อความ<br>
  คับแค้น ย่อมไม่มีแก่เธอ ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยการใช้สอย<br>
  ภิกษุละอาสวะที่จะพึงละได้ด้วยความอดกลั้น เป็นอย่างไร<br>
  คือ ภิกษุในธรรมวินัยนี้พิจารณาโดยแยบคายแล้วเป็นผู้อดทนต่อความหนาว<br>
  ความร้อน ความหิว กระหาย เหลือบ ยุง ลม แดด และสัมผัสแห่งสัตว์เลื้อยคลาน<br><br>เชิงอรรถ :<br>
  ๑ เพื่อความมัวเมา หมายถึงความถือตัว ความลำพองตน ความทะนงตน ความเห่อเหิม ในที่นี้หมายถึง<br>
  ความถือตัวว่ามีกำลังเหมือนนักมวยปล้ำ ความถือตัวเพราะมานะ และความถือตัวว่าเป็นชาย
  (องฺ.ฉกฺก.ฏีกา<br>
  ๓/๕๘/๑๕๕) และดู อภิ.วิ. (แปล) ๓๕/๘๔๕/๕๕๐<br>
  ๒ เพื่อประดับ ในที่นี้หมายถึงเพื่อให้ร่างกายอ้วนพีอวบอิ่มเหมือนหญิงแพศยา (องฺ.ฉกฺก.ฏีกา.
  ๓/๕๘/๑๕๕,<br>
  วิสุทธิ. ๑/๑๘/๓๓)<br>
  ๓ เพื่อตกแต่ง ในที่นี้หมายถึงเพื่อประเทืองผิวให้งดงามเหมือนหญิงนักฟ้อน (องฺ.ฉกฺก.ฏีกา.
  ๓/๕๘/๑๕๕,<br>
  วิสุทธิ. ๑/๑๘/๓๓)<br>
  ๔ คำว่า คิลานปัจจัยเภสัชชบริขาร แยกอธิบายความหมายดังนี้ ยาที่ชื่อว่า คิลานปัจจัย
  เพราะเป็นเครื่อง<br>
  ปราบโรค ที่ชื่อว่า เภสัช เพราะเป็นวัตถุที่หมออนุญาตให้ใช้ได้ และที่ชื่อว่า
  บริขาร เพราะเป็นสัมภาระ<br>
  เครื่องนำชีวิตให้ดำรงอยู่ได้ (องฺ.ฉกฺก.ฏีกา ๓/๕๘/๑๕๗, วิสุทฺธิ ๑/๑๘/๓๖)<br>
  ๕ เพื่อไม่มีความเบียดเบียนเป็นที่สุด หมายถึงเพื่อไม่ให้มีความทุกข์ทั้งหลายทั้งปวง
  (องฺ.ฉกฺก.ฏีกา ๓/๕๘/<br>
  ๑๕๗, วิสุทธิ. ๑/๑๘/๓๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๔. อาสวสูตร<br>
  เป็นผู้อดกลั้นต่อคำหยาบ คำส่อเสียด ต่อเวทนาทั้งหลายอันมีในร่างกายเป็นทุกข์<br>
  กล้าแข็ง เผ็ดร้อน ไม่น่ายินดี ไม่น่าพอใจ พรากชีวิตได้ ซึ่งเมื่อเธอไม่อดกลั้นอยู่<br>
  อาสวะและความเร่าร้อนที่ก่อความคับแค้นก็จะพึงเกิดขึ้น เมื่อเธออดกลั้นอยู่ อาสวะ<br>
  และความเร่าร้อนที่ก่อความคับแค้นย่อมไม่มีแก่เธอ ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยความอดกลั้น<br>
  ภิกษุละอาสวะที่จะพึงละได้ด้วยการเว้น เป็นอย่างไร<br>
  คือ ภิกษุในธรรมวินัยนี้พิจารณาโดยแยบคายแล้วเว้นช้างดุร้าย เว้นม้าดุร้าย<br>
  เว้นโคดุร้าย เว้นสุนัขดุร้าย เว้นงู หลัก ตอ สถานที่มีหนาม หลุม เหว บ่อน้ำครำ<br>
  บ่อโสโครก และพิจารณาโดยแยบคายแล้วเว้นสถานที่ไม่ควรนั่ง สถานที่ไม่ควร<br>
  เที่ยวไป และมิตรชั่ว ที่เพื่อนพรหมจารีผู้รู้ทั้งหลายลงความเห็นว่าเป็นฐานะที่เป็น<br>
  บาปเสีย ซึ่งเมื่อเธอไม่เว้นอยู่ อาสวะและความเร่าร้อนที่ก่อความคับแค้นก็จะพึง<br>
  เกิดขึ้น เมื่อเธอเว้นอยู่ อาสวะและความเร่าร้อนที่ก่อความคับแค้นย่อมไม่มีแก่เธอ<br>
  ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยการเว้น<br>
  ภิกษุละอาสวะที่จะพึงละได้ด้วยการบรรเทา เป็นอย่างไร<br>
  คือ ภิกษุในธรรมวินัยนี้พิจารณาโดยแยบคายแล้วไม่รับกามวิตกที่เกิดขึ้น ละ<br>
  บรรเทา ทำให้สิ้นสุด ทำให้ถึงความเกิดขึ้นไม่ได้อีกต่อไป พิจารณาโดยแยบคายแล้ว<br>
  ไม่รับพยาบาทวิตกที่เกิดขึ้น ฯลฯ ไม่รับวิหิงสาวิตกที่เกิดขึ้น ฯลฯ ไม่รับบาป<br>
  อกุศลธรรมที่เกิดขึ้นแล้วเกิดขึ้นอีก ละ บรรเทา ทำให้สิ้นสุด ทำให้ถึงความเกิดขึ้น<br>
  ไม่ได้อีกต่อไป ซึ่งเมื่อเธอไม่บรรเทาอยู่ อาสวะและความเร่าร้อนที่ก่อความคับแค้น<br>
  ก็จะพึงเกิดขึ้น เมื่อเธอบรรเทาอยู่ อาสวะและความเร่าร้อนที่ก่อความคับแค้นย่อม<br>
  ไม่มีแก่เธอ ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยการบรรเทา</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๔. อาสวสูตร<br>
  ภิกษุละอาสวะที่จะพึงละได้ด้วยการเจริญ เป็นอย่างไร<br>
  คือ ภิกษุในธรรมวินัยนี้พิจารณาโดยแยบคายแล้วเจริญสติสัมโพชฌงค์ที่อาศัย<br>
  วิเวก๑ อาศัยวิราคะ (ความคลายกำหนัด) อาศัยนิโรธ (ความดับ) น้อมไปในการสละ<br>
  พิจารณาโดยแยบคายแล้วเจริญธัมมวิจยสัมโพชฌงค์ ฯลฯ เจริญวิริยสัมโพชฌงค์<br>
  ฯลฯ เจริญปีติสัมโพชฌงค์ ฯลฯ เจริญปัสสัทธิสัมโพชฌงค์ ฯลฯ เจริญสมาธิ-<br>
  สัมโพชฌงค์ ฯลฯ เจริญอุเบกขาสัมโพชฌงค์ที่อาศัยวิเวก อาศัยวิราคะ อาศัยนิโรธ<br>
  น้อมไปในการสละ ซึ่งเมื่อเธอไม่เจริญอยู่ อาสวะและความเร่าร้อนที่ก่อความคับแค้น<br>
  ก็จะพึงเกิดขึ้น เมื่อเธอเจริญอยู่ อาสวะและความเร่าร้อนที่ก่อความคับแค้นย่อมไม่มี<br>
  แก่เธอ ด้วยอาการอย่างนี้<br>
  ภิกษุทั้งหลาย นี้เรียกว่า ภิกษุละอาสวะที่จะพึงละได้ด้วยการเจริญ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ควรแก่ของที่เขา<br>
  นำมาถวาย ควรแก่ของต้อนรับ ควรแก่ทักษิณา ควรแก่การทำอัญชลี เป็นนาบุญ<br>
  อันยอดเยี่ยมของโลก<br>
  อาสวสูตรที่ ๔ จบ<br>
  <br><br>เชิงอรรถ :<br>
  ๑ วิเวก ในที่นี้หมายถึงวิเวก (ความสงัด) ๕ ประการ คือ (๑) วิกขัมภนวิเวก (สงัดด้วยการข่มไว้
  คือการสงัด<br>
  จากกิเลสของท่านผู้บำเพ็ญฌาน ย่อมข่มนิวรณ์ไว้ได้ตลอดเวลาที่อยู่ในฌานนั้น) (๒)
  ตทังควิเวก (สงัด<br>
  ด้วยองค์นั้น ๆ คือ สงัดจากกิเลสด้วยธรรมที่เป้นคู่ปรับหรือธรรมที่ตรงกันข้าม
  เช่น สงัดจากสักกายทิฏฐิ<br>
  ด้วยความรู้ที่กำหนดแยกนามรูปออกได้ เป็นการสงัดชั่วคราวในกรณีนั้น ๆ) (๓) สมุจเฉทวิเวก
  (สงัดด้วย <br>
  การตัดขาดคือสงัดจากกิเลสได้เด็ดขาดด้วยโลกุตตรมรรค ในขณะแห่งมรรคนั้น ๆ) (๔)
  ปัสสัทธิวิเวก (สงัด<br>
  ด้วยการสงบระงับ คืออาศัยโลกุตตรมรรค สงัดจากกิเลสได้เด็ดขาดบรรลุโลุกตตรผล กิเลสเป็นอันสงบ<br>
  ระงับไปหมดแล้วไม่ต้องขวนขวายเพื่อสงัดอีกในขณะแห่งผลนั้น ๆ) (๕) นิสสรณวิเวก
  (สงัดด้วยการสลัด<br>
  ออกได้ คือสงัดจากกิเลสได้หมดสิ้น ดำรงอยู่ในภาวะที่กิเลสสงัดแล้วยั่งยืนตลอดไป)
  ได้แก่ อมตธาตุคือ<br>
  นิพพาน (องฺ.ทุก.อ. ๒/๑๒/๑๐)</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๕. ทารุกัมมิกสูตร<br>
  ๕. ทารุกัมมิกสูตร<br>
  ว่าด้วยคหบดีชื่อทารุกัมมิกะ<br>
  [๕๙] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ คิญชกาวสถาราม ครั้งนั้น คหบดี<br>
  ชื่อว่าทารุกัมมิกะ๑ เข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง<br>
  ณ ที่สมควร พระผู้มีพระภาคได้ตรัสถามดังนี้ว่า<br>
  “คหบดี ทานประจำตระกูลท่านยังให้อยู่หรือ”<br>
  คหบดีกราบทูลว่า “ข้าแต่พระองค์ผู้เจริญ ทานประจำตระกูลข้าพระองค์ยัง<br>
  ให้อยู่ ทั้งทานนั้นข้าพระองค์ให้ในภิกษุผู้เป็นพระอรหันต์ หรือผู้บรรลุอรหัตตมรรค<br>
  ผู้อยู่ป่าเป็นวัตร ผู้เที่ยวบิณฑบาตเป็นวัตร ผู้ทรงผ้าบังสุกุลเป็นวัตร”<br>
  พระผู้มีพระภาคตรัสถามว่า “คหบดี ท่านผู้เป็นคฤหัสถ์ เป็นกามโภคี<br>
  อยู่ครองเรือน นอนเบียดเสียดบุตร ใช้สอยผงแก่นจันทน์จากแคว้นกาสี ทัดทรง<br>
  ดอกไม้ ของหอม และเครื่องลูบไล้ ยินดีทองและเงินอยู่ พึงรู้ข้อนี้ได้ยากว่า<br>
  ‘เหล่านี้คือพระอรหันต์ เหล่านี้คือท่านผู้บรรลุอรหัตตมรรค’<br>
  คหบดี<br>
  ๑. ถ้าภิกษุผู้อยู่ป่าเป็นวัตร เป็นผู้ฟุ้งซ่าน ถือตัว โลเล ปากกล้า<br>
  พูดพร่ำเพรื่อ หลงลืมสติ ไม่มีสัมปชัญญะ มีจิตไม่ตั้งมั่น มีจิต<br>
  กวัดแกว่ง ไม่สำรวมอินทรีย์ เมื่อเป็นอย่างนี้ ภิกษุนั้นพึงถูกติเตียน<br>
  ด้วยเหตุนั้น ถ้าภิกษุผู้อยู่ป่าเป็นวัตร เป็นผู้ไม่ฟุ้งซ่าน ไม่ถือตัว<br>
  ไม่โลเล ไม่ปากกล้า ไม่พูดพร่ำเพรื่อ มีสติมั่นคง มีสัมปชัญญะ<br>
  มีจิตตั้งมั่น มีจิตแน่วแน่ สำรวมอินทรีย์ เมื่อเป็นอย่างนี้ ภิกษุนั้น<br>
  พึงได้รับการสรรเสริญด้วยเหตุนั้น<br><br>เชิงอรรถ :<br>
  ๑ ทารุกัมมิกะ หมายถึงอุบาสกผู้ประกอบอาชีพขายฟืน (องฺ.ฉกฺก.อ. ๓/๕๙/๑๔๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๕. ทารุกัมมิกสูตร<br>
  ๒. ถ้าภิกษุผู้อยู่ใกล้บ้าน เป็นผู้ฟุ้งซ่าน ฯลฯ เมื่อเป็นอย่างนี้ ภิกษุนั้น<br>
  พึงถูกติเตียนด้วยเหตุนั้น ถ้าภิกษุผู้อยู่ใกล้บ้าน เป็นผู้ไม่ฟุ้งซ่าน<br>
  ฯลฯ เมื่อเป็นอย่างนี้ ภิกษุนั้นพึงได้รับการสรรเสริญด้วยเหตุนั้น<br>
  ๓. ถ้าภิกษุผู้เที่ยวบิณฑบาตเป็นวัตร เป็นผู้ฟุ้งซ่าน ฯลฯ เมื่อเป็น<br>
  อย่างนี้ ภิกษุนั้นพึงถูกติเตียนด้วยเหตุนั้น ถ้าภิกษุผู้เที่ยวบิณฑบาต<br>
  เป็นวัตร เป็นผู้ไม่ฟุ้งซ่าน ฯลฯ เมื่อเป็นอย่างนี้ ภิกษุนั้นพึงได้รับ<br>
  การสรรเสริญด้วยเหตุนั้น<br>
  ๔. ถ้าภิกษุผู้รับนิมนต์ เป็นผู้ฟุ้งซ่าน ฯลฯ เมื่อเป็นอย่างนี้ ภิกษุนั้น<br>
  พึงถูกติเตียนด้วยเหตุนั้น ถ้าภิกษุรับนิมนต์ เป็นผู้ไม่ฟุ้งซ่าน ฯลฯ<br>
  เมื่อเป็นอย่างนี้ ภิกษุนั้นพึงได้รับการสรรเสริญด้วยเหตุนั้น<br>
  ๕. ถ้าภิกษุผู้ทรงผ้าบังสุกุลเป็นวัตร เป็นผู้ฟุ้งซ่าน ฯลฯ เมื่อเป็น<br>
  อย่างนี้ ภิกษุนั้นพึงถูกติเตียนด้วยเหตุนั้น ถ้าภิกษุผู้ทรงผ้าบังสุกุล<br>
  เป็นวัตร เป็นผู้ไม่ฟุ้งซ่าน ฯลฯ เมื่อเป็นอย่างนี้ ภิกษุนั้นพึงได้รับ<br>
  การสรรเสริญด้วยเหตุนั้น<br>
  ๖. ถ้าภิกษุผู้ทรงคหบดีจีวร เป็นผู้ฟุ้งซ่าน ถือตัว โลเล ปากกล้า<br>
  พูดพร่ำเพรื่อ หลงลืมสติ ไม่มีสัมปชัญญะ มีจิตไม่ตั้งมั่น มีจิต<br>
  กวัดแกว่ง ไม่สำรวมอินทรีย์ เมื่อเป็นอย่างนี้ ภิกษุนั้นพึงถูกติเตียน<br>
  ด้วยเหตุนั้น ถ้าแม้ภิกษุผู้ทรงคหบดีจีวร เป็นผู้ไม่ฟุ้งซ่าน ไม่ถือตัว<br>
  ไม่โลเล ไม่ปากกล้า ไม่พูดพร่ำเพรื่อ มีสติมั่นคง มีสัมปชัญญะ<br>
  มีจิตตั้งมั่น มีจิตแน่วแน่ สำรวมอินทรีย์ เมื่อเป็นอย่างนี้ ภิกษุนั้น<br>
  พึงได้รับการสรรเสริญด้วยเหตุนั้น<br>
  คหบดี เชิญท่านถวายสังฆทานเถิด เมื่อท่านถวายสังฆทานอยู่ จิตจักเลื่อมใส<br>
  หลังจากตายแล้วท่านจะไปเกิดในสุคติโลกสวรรค์”<br>
  คหบดีกราบทูลว่า “ข้าแต่พระองค์ผู้เจริญ ข้าพระองค์จักถวายสังฆทานตั้งแต่<br>
  วันนี้เป็นต้นไป”<br>
  ทารุกัมมิกสูตรที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  ๖. หัตถิสารีปุตตสูตร<br>
  ว่าด้วยท่านพระจิตตหัตถิสารีบุตร<br>
  [๖๐] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ ป่าอิสิปตนมฤคทายวัน เขตกรุง<br>
  พาราณสี สมัยนั้นแล ภิกษุเถระจำนวนมากกลับจากบิณฑบาตภายหลังฉันอาหาร<br>
  เสร็จแล้ว นั่งประชุมสนทนาอภิธัมมกถาอยู่ในโรงฉัน๑ทราบว่า ในที่ประชุมนั้น<br>
  เมื่อภิกษุผู้เป็นเถระกำลังสนทนาอภิธัมมกถากันอยู่ ท่านพระจิตตหัตถิสารีบุตรก็พูด<br>
  สอดขึ้นในระหว่าง<br>
  ลำดับนั้น ท่านพระมหาโกฏฐิกะได้กล่าวกับท่านพระจิตตหัตถิสารีบุตรว่า<br>
  “เมื่อภิกษุผู้เป็นเถระกำลังสนทนาอภิธัมมกถากันอยู่ ท่านจิตตหัตถิสารีบุตรพูดสอด<br>
  ขึ้นในระหว่าง ขอให้ท่านจิตตหัตถิสารีบุตรรอคอยจนกว่าภิกษุผู้เป็นเถระจะสนทนา<br>
  กันจบ”<br>
  เมื่อท่านพระมหาโกฏฐิกะกล่าวอย่างนี้แล้ว พวกภิกษุผู้เป็นสหายของท่าน<br>
  พระจิตตหัตถิสารีบุตรได้กล่าวกับท่านมหาโกฏฐิกะว่า “แม้ท่านพระมหาโกฏฐิกะก็<br>
  อย่ารุกรานท่านจิตตหัตถิสารีบุตร เพราะท่านจิตตหัตถิสาริบุตรเป็นบัณฑิต และ<br>
  ท่านสามารถกล่าวอภิธัมมกถากับภิกษุผู้เป็นเถระได้”<br>
  ท่านพระมหาโกฏฐิกะได้กล่าวว่า “ผู้มีอายุทั้งหลาย บุคคลผู้ไม่ทราบวาระจิต<br>
  ของผู้อื่นพึงรู้ข้อนี้ได้ยาก คือ<br>
  ๑. บุคคลบางคนในโลกนี้เป็นผู้สงบเสงี่ยม อ่อนน้อม เรียบร้อย ตลอด<br>
  เวลาที่ยังอาศัยพระศาสดาหรือเพื่อนพรหมจารีผู้ดำรงอยู่ในฐานะ<br>
  เป็นครูรูปใดรูปหนึ่งอยู่ แต่เมื่อใด เขาหลีกไปจากพระศาสดา<br>
  หลีกไปจากเพื่อนพรหมจารีซึ่งดำรงอยู่ในฐานะเป็นครู เมื่อนั้น<br><br>เชิงอรรถ :<br>
  ๑ ดูเชิงอรรถที่ ๑ ฉักกนิบาต ข้อ ๒๘ (ทุติยสมยสูตร) หน้า ๔๖๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  เขาคลุกคลี๑อยู่กับเหล่าภิกษุ ภิกษุณี อุบาสก อุบาสิกา พระราชา<br>
  มหาอำมาตย์ของพระราชา เดียรถีย์ และสาวกของเดียรถีย์ เมื่อ<br>
  เขาคลุกคลีอยู่ ปล่อยจิต ไม่สำรวมอินทรีย์ ชอบโอ้อวด ราคะจึง<br>
  รบกวนจิตเขา เขาถูกราคะรบกวนจิตแล้ว ย่อมบอกคืนสิกขากลับ<br>
  มาเป็นคฤหัสถ์ ผู้มีอายุทั้งหลาย เปรียบเหมือนโคที่เคยกินข้าวกล้า<br>
  ถูกเขาผูกไว้ด้วยเชือกหรือขังไว้ในคอก ผู้ใดพึงกล่าวอย่างนี้ว่า<br>
  ‘บัดนี้ โคตัวที่เคยกินข้าวกล้านี้จักไม่ลงกินข้าวกล้าอีก’ ผู้นั้นชื่อว่า<br>
  กล่าวถูกต้องหรือ ผู้มีอายุทั้งหลาย ข้อนี้ไม่เป็นเช่นนั้น แต่เป็นไปได้<br>
  ที่โคที่เคยกินข้าวกล้าตัวนั้นพึงดึงเชือกขาดหรือแหกคอกแล้วลงไป<br>
  กินข้าวกล้าอีก ฉันใด ผู้มีอายุทั้งหลาย บุคคลบางคนในโลกนี้<br>
  ก็ฉันนั้นเหมือนกัน เป็นผู้สงบเสงี่ยม อ่อนน้อม เรียบร้อย ตลอด<br>
  เวลาที่ยังอาศัยพระศาสดาหรือเพื่อนพรหมจารีผู้ดำรงอยู่ในฐานะ<br>
  เป็นครูรูปใดรูปหนึ่งอยู่ แต่เมื่อใด เขาหลีกไปจากพระศาสดา<br>
  หลีกไปจากเพื่อนพรหมจารีซึ่งดำรงอยู่ในฐานะเป็นครู เมื่อนั้น<br>
  เขาคลุกคลีอยู่กับเหล่าภิกษุ ภิกษุณี อุบาสก อุบาสิกา พระราชา<br>
  มหาอำมาตย์ของพระราชา เดียรถีย์ และสาวกของเดียรถีย์ เมื่อ<br>
  เขาคลุกคลีอยู่ ปล่อยจิต ไม่สำรวมอินทรีย์ ชอบโอ้อวด ราคะจึง<br>
  รบกวนจิตเขา เขาถูกราคะรบกวนจิตแล้ว ย่อมบอกคืนสิกขากลับ<br>
  มาเป็นคฤหัสถ์<br>
  ๒. บุคคลบางคนในโลกนี้สงัดจากกามและอกุศลธรรมทั้งหลาย บรรลุ<br>
  ปฐมฌานที่มีวิตก วิจาร มีปีติและสุขอันเกิดจากวิเวกอยู่ เขา<br>
  กล่าวว่า ‘เราได้ปฐมฌาน’ แต่ยังคลุกคลีอยู่กับพวกภิกษุ ฯลฯ<br>
  ย่อมบอกคืนสิกขากลับมาเป็นคฤหัสถ์ ผู้มีอายุทั้งหลาย เปรียบ<br>
  เหมือนฝนลูกเห็บ ตกที่ทางใหญ่สี่แพร่ง พึงทำฝุ่นให้หายไป<br><br>เชิงอรรถ :<br>
  ๑ คลุกคลี ในที่นี้หมายถึงคลุกคลี ๕ อย่าง คือ (๑) คลุกคลีด้วยการฟัง (๒) คลุกคลีด้วยการพบเห็น<br>
  (๓) คลุกคลีด้วยการสนทนาปราศรัย (๔) คลุกคลีด้วยการใช้สอยรวมกัน (๕) คลุกคลีทางกาย
  (องฺ.ฉกฺก.<br>
  อ. ๓/๖๐/๑๔๔, องฺ.ฉกฺก.ฏีกา ๓/๖๐/๑๖๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  ปรากฏเป็นทางลื่น ผู้ใดพึงกล่าวอย่างนี้ว่า ‘บัดนี้ ฝุ่นจักไม่ปรากฏที่<br>
  ทางใหญ่สี่แพร่งโน้นอีก’ ผู้นั้นชื่อว่ากล่าวถูกต้องหรือ ผู้มีอายุ<br>
  ทั้งหลาย ข้อนี้ไม่เป็นเช่นนั้น แต่เป็นไปได้ที่มนุษย์ โค หรือสัตว์เลี้ยง<br>
  พึงเหยียบน้ำที่ทางใหญ่สี่แพร่งโน้น หรือลมและแดดพึงแผดเผา<br>
  ให้แห้ง เมื่อเป็นเช่นนั้นฝุ่นก็พึงปรากฏอีกได้ ฉันใด ผู้มีอายุทั้งหลาย<br>
  บุคคลบางคนในโลกนี้ ก็ฉันนั้นเหมือนกัน สงัดจากกามและ<br>
  อกุสลธรรมทั้งหลาย บรรลุปฐมฌานที่มีวิตกวิจาร มีปีติและสุข<br>
  อันเกิดจากวิเวกอยู่ เขากล่าวว่า ‘เราได้ปฐมฌาน’ แต่ยังคลุกคลีอยู่<br>
  กับพวกภิกษุ ฯลฯ ย่อมบอกคืนสิกขากลับมาเป็นคฤหัสถ์<br>
  ๓. บุคคลบางคนในโลกนี้ เพราะวิตกวิจารสงบระงับไป บรรลุทุติยฌาน<br>
  มีความผ่องใสในภายใน มีภาวะที่จิตเป็นหนึ่งผุดขึ้น ไม่มีวิตก ไม่มี<br>
  วิจาร มีแต่ปีติและสุขอันเกิดจากสมาธิอยู่ เขากล่าวว่า ‘เราได้<br>
  ทุติยฌาน’ แต่ยังคลุกคลีอยู่กับพวกภิกษุ ฯลฯ ย่อมบอกคืน<br>
  สิกขากลับมาเป็นคฤหัสถ์ ผู้มีอายุทั้งหลาย เปรียบเหมือนฝนลูก<br>
  เห็บตกลงที่บึงใหญ่ไม่ไกลบ้านหรือนิคม พึงยังหอยโข่ง หอยกาบ<br>
  ก้อนกรวด และกระเบื้องถ้วยให้หมดไป ผู้ใดพึงกล่าวอย่างนี้ว่า<br>
  ‘บัดนี้ หอยโข่ง หอยกาบ ก้อนกรวด และกระเบื้องถ้วย จักไม่<br>
  ปรากฏในบึงโน้นอีก’ ผู้นั้นชื่อว่ากล่าวถูกต้องหรือ ผู้มีอายุทั้งหลาย<br>
  ข้อนี้ไม่เป็นเช่นนั้น แต่เป็นไปได้ที่มนุษย์ โค และสัตว์เลี้ยงพึง<br>
  ดื่มน้ำในบึงโน้น หรือลมแดดพึงแผดเผาให้แห้งไป เมื่อเป็นเช่นนั้น<br>
  หอยโข่ง หอยกาบ ก้อนกรวด และกระเบื้องถ้วยก็พึงปรากฏได้อีก<br>
  ฉันใด ผู้มีอายุทั้งหลาย บุคคลบางคนในโลกนี้ก็ฉันนั้นเหมือนกัน<br>
  เพราะวิตกวิจารสงบระงับไป บรรลุทุติยฌาน มีความผ่องใสใน<br>
  ภายใน มีภาวะที่จิตเป็นหนึ่งผุดขึ้น ไม่มีวิตก ไม่มีวิจาร มีแต่ปีติ<br>
  และสุขอันเกิดจากสมาธิอยู่ เขากล่าวว่า ‘เราได้ทุติยฌาน’ แต่ยัง<br>
  คลุกคลีอยู่กับพวกภิกษุ ฯลฯ ย่อมบอกคืนสิกขากลับมาเป็น<br>
  คฤหัสถ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  ๔. บุคคลบางคนในโลกนี้ เพราะปีติจางคลายไป มีอุเบกขา มีสติ-<br>
  สัมปชัญญะ เสวยสุขด้วยนามกาย บรรลุตติยฌานที่พระอริยะ<br>
  ทั้งหลายสรรเสริญว่า ‘ผู้มีอุเบกขา มีสติ อยู่เป็นสุข’ เขากล่าวว่า<br>
  ‘เราได้ตติยฌาน’ แต่ยังคลุกคลีอยู่กับพวกภิกษุ ฯลฯ ย่อมบอก<br>
  คืนสิกขากลับมาเป็นคฤหัสถ์ ผู้มีอายุทั้งหลาย เปรียบเหมือน<br>
  อาหารที่ค้างคืน ไม่พึงยังบุรุษผู้ชอบบริโภคอาหารที่ประณีตให้ยินดีได้<br>
  ผู้ใดพึงกล่าวอย่างนี้ว่า ‘บัดนี้ บุรุษโน้นจักไม่ชอบใจอาหารอีกแน่<br>
  ‘ผู้นั้นชื่อว่ากล่าวถูกต้องหรือ ผู้มีอายุทั้งหลาย ข้อนี้ไม่เป็นเช่นนั้น<br>
  แต่เป็นไปได้ที่อาหารอื่นจักไม่ยังบุรุษโน้นผู้ชอบบริโภคอาหารที่ประณีต<br>
  ให้ยินดีได้ตลอดเวลาที่รสอาหารนั้นจักดำรงอยู่ในร่างกายของเขา<br>
  แต่เมื่อใด รสอาหารนั้นจักหมดไป เมื่อนั้น อาหารนั้นก็พึงยังเขาให้<br>
  ยินดีอีกได้ ฉันใด ผู้มีอายุทั้งหลาย บุคคลบางคนในโลกนี้ก็ฉันนั้น<br>
  เหมือนกัน เพราะปีติจางคลายไป มีอุเบกขา มีสติสัมปชัญญะ<br>
  เสวยสุขด้วยนามกาย บรรลุตติยฌาน ที่พระอริยะทั้งหลายสรรเสริญ<br>
  ว่า ‘ผู้มีอุเบกขา มีสติ อยู่เป็นสุข’ เขากล่าวว่า ‘เราได้ตติยฌาน’<br>
  แต่คลุกคลีอยู่กับพวกภิกษุ ฯลฯ ย่อมบอกคืนสิกขากลับมาเป็น<br>
  คฤหัสถ์<br>
  ๕. บุคคลบางคนในโลกนี้ เพราะละสุขและทุกข์ได้ เพราะโสมนัสและ<br>
  โทมนัสดับไปก่อนแล้ว บรรลุจตุตถฌานที่ไม่มีทุกข์ไม่มีสุข มีสติ<br>
  บริสุทธิ์เพราะอุเบกขาอยู่ เขากล่าวว่า ‘เราได้จตุตถฌาน’ แต่ยัง<br>
  คลุกคลีอยู่กับพวกภิกษุ ฯลฯ ย่อมบอกคืนสิกขากลับมาเป็น<br>
  คฤหัสถ์ ผู้มีอายุ เปรียบเหมือนห้วงน้ำใกล้ภูเขาไม่มีลม ปราศจาก<br>
  คลื่น ผู้ใดพึงกล่าวอย่างนี้ว่า ‘บัดนี้ คลื่นจักไม่ปรากฏที่ห้วงน้ำ<br>
  โน้นอีก’ ผู้นั้นชื่อว่ากล่าวถูกต้องหรือ ผู้มีอายุทั้งหลาย ข้อนี้ไม่เป็น<br>
  เช่นนั้น แต่เป็นไปได้ที่ลมฝนอันแรงกล้าพึงพัดมาจากทิศตะวันออก<br>
  ทำให้เกิดคลื่นที่ห้วงน้ำนั้น ลมฝนที่พัดมาจากทิศตะวันตก ฯลฯ<br>
  ทิศเหนือ ฯลฯ ทิศใต้ ก็พึงทำให้เกิดคลื่นที่ห้วงน้ำนั้นได้ ฉันใด<br>
  ผู้มีอายุทั้งหลาย บุคคลบางคนในโลกนี้ ก็ฉันนั้นเหมือนกัน เพราะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  ละสุขและทุกข์ได้ เพราะโสมนัสและโทมนัสดับไปก่อนแล้ว บรรลุ<br>
  จตุตถฌานที่ไม่มีทุกข์ไม่มีสุข มีสติบริสุทธิ์เพราะอุเบกขาอยู่ เขา<br>
  กล่าวว่า ‘เราได้จตุตถฌาน’ แต่ยังคลุกคลีอยู่กับพวกภิกษุ ย่อม<br>
  บอกคืนสิกขากลับมาเป็นคฤหัสถ์<br>
  ๖. บุคคลบางคนในโลกนี้ เพราะไม่มนสิการถึงนิมิตทั้งปวง จึงบรรลุ<br>
  เจโตสมาธิที่ไม่มีนิมิตอยู่ เขากล่าวว่า ‘เราได้เจโตสมาธิที่ไม่มีนิมิต’<br>
  แต่ยังคลุกคลีอยู่กับพวกภิกษุ ภิกษุณี อุบาสก อุบาสิกา พระราชา<br>
  มหาอำมาตย์ของพระราชา พวกเดียรถีย์ สาวกของเดียรถีย์ เมื่อ<br>
  เขาคลุกคลีอยู่ ปล่อยจิต ไม่สำรวมอินทรีย์ ชอบพูดคุย ราคะจึง<br>
  รบกวนจิตเขา เขาถูกราคะรบกวนจิตแล้วย่อมบอกคืนสิกขากลับ<br>
  มาเป็นคฤหัสถ์ ผู้มีอายุทั้งหลาย เปรียบเหมือนพระราชา หรือ<br>
  มหาอำมาตย์ของพระราชา ยกกองทัพ ๔ เหล่า เดินทางไกลไป<br>
  พักแรมอยู่ที่แนวป่าแห่งหนึ่ง ในแนวป่านั้น เสียงจักจั่นเรไรพึงเงียบ<br>
  ไปเพราะเสียงช้าง เสียงม้า เสียงรถ เสียงพลเดินเท้า เสียงกึกก้อง<br>
  แห่งกลอง บัณเฑาะว์ สังข์ และพิณ ผู้ใดพึงกล่าวอย่างนี้ว่า ‘บัดนี้<br>
  เสียงจักจั่นเรไรจักไม่ปรากฏที่แนวป่าโน้นอีก’ ผู้นั้นชื่อว่ากล่าวถูกต้อง<br>
  หรือผู้มีอายุทั้งหลาย ข้อนี้ไม่เป็นเช่นนั้น แต่เป็นไปได้ที่ เมื่อใด<br>
  พระราชา มหาอำมาตย์ของพระราชา เสด็จหลีกไปจากแนวป่านั้น<br>
  เมื่อนั้น เสียงจักจั่นเรไร ก็พึงปรากฏได้อีก ฉันใด ผู้มีอายุทั้งหลาย<br>
  บุคคลบางคนในโลกนี้ ก็ฉันนั้นเหมือนกัน เพราะไม่มนสิการ<br>
  ถึงนิมิตทั้งปวง บรรลุเจโตสมาธิอยู่ เขากล่าวว่า ‘เราได้เจโตสมาธิ<br>
  อันไม่มีนิมิต’ แต่ยังคลุกคลีอยู่กับพวกภิกษุ ภิกษุณี อุบาสก<br>
  อุบาสิกา พระราชา มหาอำมาตย์ของพระราชา พวกเดียรถีย์<br>
  สาวกของเดียรถีย์ เมื่อเขาคลุกคลีอยู่ ปล่อยจิต ไม่สำรวมอินทรีย์<br>
  ชอบพูดคุย ราคะจึงรบกวนจิตเขา เขาถูกราคะรบกวนจิตแล้ว<br>
  ย่อมบอกคืนสิกขากลับมาเป็นคฤหัสถ์”<br>
  ต่อมา ท่านพระจิตตหัตถิสารีบุตร บอกคืนสิกขากลับมาเป็นคฤหัสถ์ พวกภิกษุ<br>
  ผู้เป็นสหายของจิตตหัตถิสารีบุตรได้เข้าไปหาท่านพระมหาโกฏฐิกะถึงที่อยู่แล้วถามว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๖. หัตถิสารีปุตตสูตร<br>
  “ท่านพระมหาโกฏฐิกะกำหนดรู้ใจบุรุษชื่อจิตตหัตถิสารีบุตรด้วยใจว่า ‘บุรุษชื่อจิตต-<br>
  หัตถิสารีบุตรเป็นผู้ได้วิหารสมาบัติเหล่านี้ ๆ และจักบอกคืนสิกขากลับมาเป็น<br>
  คฤหัสถ์’ หรือเทวดาทั้งหลายแจ้งเนื้อความนี้ว่า ‘ข้าแต่ท่านผู้เจริญ บุรุษชื่อว่า<br>
  จิตตหัตถิสารีบุตร เป็นผู้ได้วิหารสมาบัติเหล่านี้ ๆ และจักบอกคืนสิกขากลับมาเป็น<br>
  คฤหัสถ์”<br>
  ท่านพระมหาโกฏฐิกะกล่าวว่า “ผู้มีอายุทั้งหลาย ข้าพเจ้าได้กำหนดรู้ใจบุรุษ<br>
  ชื่อว่าจิตตหัตถิสารีบุตรด้วยใจว่า ‘เป็นผู้ได้วิหารสมาบัติเหล่านี้ ๆ และจักบอกคืน<br>
  สิกขากลับมาเป็นคฤหัสถ์’ แม้เทวดาก็บอกเนื้อความนี้แก่ข้าพเจ้า”<br>
  ลำดับนั้น พวกภิกษุผู้เป็นสหายของบุรุษชื่อจิตตหัตถิสารีบุตรได้พากันเข้าไป<br>
  เฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร ได้กราบทูล<br>
  พระผู้มีพระภาคดังนี้ว่า<br>
  “ข้าแต่พระองค์ผู้เจริญ บุรุษชื่อจิตตหัตถิสารีบุตรเป็นผู้ได้วิหารสมาบัติเหล่านี้
  ๆ<br>
  และได้บอกคืนสิกขากลับมาเป็นคฤหัสถ์”<br>
  พระผู้มีพระภาคตรัสว่า “ภิกษุทั้งหลาย ไม่นานนัก บุรุษชื่อจิตตหัตถิสารีบุตร<br>
  จักระลึกถึงคุณแห่งเนกขัมมะได้”<br>
  ต่อมา ไม่นานนัก จิตตหัตถิสารีบุตรโกนผมและหนวดนุ่งห่มผ้ากาสาวพัสตร์<br>
  ออกจากเรือนบวชเป็นบรรพชิต เมื่อจิตตหัตถิสารีบุตรได้บรรพชาอุปสมบทแล้ว<br>
  ไม่นาน หลีกไปอยู่ผู้เดียว ไม่ประมาท๑ มีความเพียร อุทิศกายและใจอยู่ ไม่นานนัก<br>
  ได้ทำให้แจ้งซึ่งประโยชน์ยอดเยี่ยม๒อันเป็นที่สุดแห่งพรหมจรรย์ที่กุลบุตรทั้งหลาย<br><br>เชิงอรรถ :<br>
  ๑ ไม่ประมาท ในที่นี้หมายถึงไม่ละสติในกัมมัฏฐาน (ม.ม.อ. ๒/๘๒/๘๐)<br>
  ๒ ประโยชน์ยอดเยี่ยม ในที่นี้หมายถึงอรหัตตผล หรืออริยผลอันเป็นที่สุดแห่งมรรคพรหมจรรย์
  (องฺ.ทุก.อ.<br>
  ๒/๕/๗, ม.มู.อ. ๒/๘๒/๘๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๗. มัชเฌสูตร<br>
  ผู้ออกจากเรือนบวชเป็นบรรพชิตโดยชอบต้องการด้วยปัญญาอันยิ่งเอง เข้าถึงอยู่ใน<br>
  ปัจจุบัน รู้ชัดว่า “ชาติสิ้นแล้ว อยู่จบพรหมจรรย์แล้ว ทำกิจที่ควรทำเสร็จแล้ว<br>
  ไม่มีกิจอื่นเพื่อความเป็นอย่างนี้อีกต่อไป’<br>
  ท่านพระจิตตหัตถิสารีบุตร ได้เป็นพระอรหันต์องค์หนึ่งในบรรดาพระอรหันต์<br>
  ทั้งหลาย<br>
  หัตถิสารีปุตตสูตรที่ ๖ จบ<br>
  ๗. มัชเฌสูตร<br>
  ว่าด้วยส่วนท่ามกลาง<br>
  [๖๑] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ ป่าอิสิปตนมฤคทายวัน เขตกรุง<br>
  พาราณสี สมัยนั้นแล เมื่อภิกษุเถระจำนวนมากกลับจากบิณฑบาต ภายหลังฉัน<br>
  อาหารเสร็จแล้ว นั่งประชุมกันที่โรงฉัน ได้สนทนากันขึ้นในระหว่างว่า ผู้มีอายุ<br>
  ทั้งหลาย พระผู้มีพระภาคได้ตรัสไว้ในติสสเมตเตยยปัญหานิทเทส๑ปารายนวรรคว่า<br>
  ผู้ใดรู้ชัดซึ่งส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา๒<br>
  เราเรียกผู้นั้นว่า เป็นมหาบุรุษ<br>
  ผู้นั้นชื่อว่าล่วงพ้นเครื่องร้อยรัด๓ในโลกนี้ได้<br>
  เมื่อภิกษุทั้งหลายถามกันอย่างนี้ว่า “ผู้มีอายุทั้งหลาย ส่วนสุดด้านหนึ่ง คือ<br>
  อะไร ส่วนสุดอีกด้านหนึ่ง คืออะไร ท่ามกลาง คืออะไร เครื่องร้อยรัด คืออะไร”<br><br>เชิงอรรถ :<br>
  ๑ ดู ขุ.สุ. ๒๕/๑๐๔๗/๕๓๒,๑๐๔๙/๕๓๓, ขุ.จู. (แปล) ๓๐/๙/๗๓,๑๑/๗๙<br>
  ๒ มันตา หมายถึงปัญญา ได้แก่ ความรู้ทั่ว กิริยาที่รู้ชัด ความไม่หลงงมงาย (องฺ.ฉกฺก.อ.
  ๓/๖๑/๑๔๕) และดู<br>
  ขุ.จู. (แปล) ๓๐/๙/๗๓,๑๑/๗๙ ประกอบ<br>
  ๓ เครื่องร้อยรัด ในที่นี้หมายถึงตัณหา (องฺ.ฉกฺก.อ. ๓/๖๑/๑๔๕) และดู ขุ.จู. (แปล)
  ๓๐/๑๑/๘๒ ประกอบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๗. มัชเฌสูตร<br>
  ภิกษุรูปหนึ่งได้กล่าวกับภิกษุผู้เถระทั้งหลายว่า “ผู้มีอายุทั้งหลาย ผัสสะ๑เป็น<br>
  ส่วนสุดด้านหนึ่ง เหตุเกิดผัสสะ๒เป็นส่วนสุดอีกด้านหนึ่ง ความดับผัสสะ๓อยู่ท่ามกลาง<br>
  ตัณหาจัดเป็นเครื่องร้อยรัด เพราะตัณหาย่อมร้อยรัดผัสสะและเหตุเกิดผัสสะนั้นไว้<br>
  เพราะเป็นที่เกิดขึ้นแห่งภพนั้น ๆ ด้วยเหตุเพียงเท่านี้ ภิกษุชื่อว่ารู้ยิ่งในธรรมที่ควร<br>
  รู้ยิ่ง กำหนดรู้ธรรมที่ควรกำหนดรู้ เมื่อรู้ยิ่งธรรมที่ควรรู้ยิ่ง กำหนดรู้ธรรมที่ควร<br>
  กำหนดรู้ ย่อมทำที่สุดแห่งทุกข์ได้ในปัจจุบัน”<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย อดีตเป็นส่วนสุดด้านหนึ่ง อนาคตเป็นส่วนสุดอีกด้านหนึ่ง<br>
  ปัจจุบันอยู่ท่ามกลาง ตัณหาจัดเป็นเครื่องร้อยรัด เพราะตัณหาย่อมร้อยรัดอดีต<br>
  อนาคต และปัจจุบันนั้นไว้ เพราะเป็นที่เกิดขึ้นแห่งภพนั้น ๆ ด้วยเหตุเพียงเท่านี้<br>
  ภิกษุชื่อว่ารู้ยิ่งในธรรมที่ควรรู้ยิ่ง กำหนดรู้ธรรมที่ควรกำหนดรู้ เมื่อรู้ยิ่งธรรมที่ควร<br>
  รู้ยิ่ง กำหนดรู้ธรรมที่ควรกำหนดรู้ ย่อมทำที่สุดแห่งทุกข์ได้ในปัจจุบัน”<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย สุขเวทนาเป็นส่วนสุดด้านหนึ่ง ทุกขเวทนาเป็นส่วนสุดอีก<br>
  ด้านหนึ่ง อทุกขมสุขเวทนาอยู่ท่ามกลาง ตัณหาจัดเป็นเครื่องร้อยรัด เพราะตัณหา<br>
  ย่อมร้อยรัดสุขเวทนา ทุกขเวทนา และอทุกขมสุขเวทนานั้นไว้ เพราะเป็นที่เกิดขึ้น<br>
  แห่งภพนั้น ๆ ด้วยเหตุเพียงเท่านี้ ภิกษุชื่อว่ารู้ยิ่งธรรมที่ควรรู้ยิ่ง กำหนดรู้ธรรมที่<br>
  ควรกำหนดรู้ เมื่อรู้ยิ่งธรรมที่ควรรู้ยิ่ง กำหนดรู้ธรรมที่ควรกำหนดรู้ ย่อมทำที่สุด<br>
  แห่งทุกข์ได้ในปัจจุบัน”<br><br>เชิงอรรถ :<br>
  ๑ ผัสสะ หมายถึงอัตภาพนี้ (อัตภาพปัจจุบัน) เพราะเกิดขึ้นด้วยอำนาจผัสสะ (องฺ.ฉกฺก.อ.
  ๓/๖๑/๑๔๕)<br>
  ๒ เหตุเกิดผัสสะ หมายถึงอัตภาพในอนาคตที่เกิดขึ้นเพราะปัจจัยคือกรรมที่เคยทำไว้ในอัตภาพปัจจุบัน<br>
  (องฺ.ฉกฺก.อ. ๓/๖๑/๑๔๕)<br>
  ๓ ความดับผัสสะ หมายถึงนิพพาน ที่ชื่อว่าอยู่ท่ามกลางระหว่างอัตภาพปัจจุบันกับอัตภาพอนาคต
  เพราะ<br>
  เป็นธรรมที่ตัดตัณหาอันเป็นเครื่องร้อยรัดอัตภาพทั้งสองนั้นได้ และเป็นธรรมที่แยกอัตภาพทั้งสองนั้นให้<br>
  อยู่คนละส่วนกัน (องฺ.ฉกฺก.อ. ๓/๖๑/๑๔๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๗. มัชเฌสูตร<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย นามเป็นส่วนสุดด้านหนึ่ง รูปเป็นส่วนสุดอีกด้านหนึ่ง วิญญาณ๑<br>
  อยู่ท่ามกลาง ตัณหาจัดเป็นเครื่องร้อยรัด เพราะตัณหาย่อมร้อยรัดนาม รูป และ<br>
  วิญญาณนั้นไว้ เพราะเป็นที่เกิดขึ้นแห่งภพนั้น ๆ ด้วยเหตุเพียงเท่านี้ ภิกษุชื่อว่ารู้ยิ่ง<br>
  ธรรมที่ควรรู้ยิ่ง กำหนดรู้ธรรมที่ควรกำหนดรู้ เมื่อรู้ยิ่งธรรมที่ควรรู้ยิ่ง
  กำหนดรู้<br>
  ธรรมที่ควรกำหนดรู้ ย่อมทำที่สุดแห่งทุกข์ได้ในปัจจุบัน”<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย อายตนะภายใน ๖ เป็นส่วนสุดด้านหนึ่ง อายตนะภายนอก ๖<br>
  เป็นส่วนสุดอีกด้านหนึ่ง วิญญาณอยู่ท่ามกลาง ตัณหาจัดเป็นเครื่องร้อยรัด เพราะ<br>
  ตัณหาย่อมร้อยรัดอายตนะภายใน ๖ อายตนะภายนอก ๖ และวิญญาณนั้นไว้<br>
  เพราะเป็นที่เกิดขึ้นแห่งภพนั้น ๆ ด้วยเหตุเพียงเท่านี้ ภิกษุชื่อว่ารู้ยิ่งธรรมที่ควรรู้ยิ่ง<br>
  กำหนดรู้ธรรมที่ควรกำหนดรู้ เมื่อรู้ยิ่งธรรมที่ควรรู้ยิ่ง กำหนดรู้ธรรมที่ควรกำหนดรู้<br>
  ย่อมทำที่สุดแห่งทุกข์ได้ในปัจจุบัน”<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย สักกายะ๒เป็นส่วนสุดด้านหนึ่ง เหตุเกิดสักกายะเป็นส่วนสุดอีก<br>
  ด้านหนึ่ง ความดับสักกายะอยู่ท่ามกลาง ตัณหาจัดเป็นเครื่องร้อยรัด เพราะตัณหา<br>
  ย่อมร้อยรัดสักกายะ เหตุเกิดสักกายะ และความดับสักกายะนั้นไว้ เพราะเป็นที่เกิด<br>
  ขึ้นแห่งภพนั้น ๆ ด้วยเหตุเพียงเท่านี้ ภิกษุชื่อว่ารู้ยิ่งธรรมที่ควรรู้ยิ่ง
  กำหนดรู้ธรรม<br>
  ที่ควรกำหนดรู้ เมื่อรู้ยิ่งธรรมที่ควรรู้ยิ่ง กำหนดรู้ธรรมที่ควรกำหนดรู้ ย่อมทำที่สุด<br>
  แห่งทุกข์ได้ในปัจจุบัน”<br><br>เชิงอรรถ :<br>
  ๑ วิญญาณ ในที่นี้หมายถึงปฏิสนธิวิญญาณ ที่ชื่อว่าอยู่ท่ามกลางระหว่างนามกับรูปนั้น
  เพราะวิญญาณเป็น<br>
  ตัวก่อปัจจัยให้เกิดรูปกับนาม (องฺ.ฉกฺก.อ. ๓/๖๑/๑๔๗)<br>
  ๒ สักกายะ ในที่นี้หมายถึงวัฏฏะ ๓ คือ กิเลส กรรม วิบาก ที่เกี่ยวข้องในกามภูมิ
  รูปภูมิ อรูปภูมิ หรือ<br>
  หมายถึงอุปาทานขันธ์ (ดูรายละเอียดในเชิงอรรถที่ ๑ ข้อ ๑๔ หน้า ๔๓๓)<br>
  เหตุเกิดสักกายะ หมายถึงสมุทัยสัจ ได้แก่ ตัณหา<br>
  ความดับสักกายะ หมายถึงนิโรธสัจ ได้แก่ นิพพาน (ที.ปา.อ. ๓๐๕/๑๘๖, องฺ.ฉกฺก.อ.
  ๓/๖๑/๑๔๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๗. มัชเฌสูตร<br>
  เมื่อภิกษุนั้นกล่าวอย่างนี้แล้ว ภิกษุรูปหนึ่งได้กล่าวกับภิกษุเถระทั้งหลายว่า<br>
  “ผู้มีอายุทั้งหลาย พวกเราเที่ยวพยากรณ์ตามปฏิภาณของตน มาเถิด พวกเรา<br>
  จักพากันไปเฝ้าพระผู้มีพระภาค แล้วกราบทูลเนื้อความนี้ให้ทรงทราบ พระผู้มี<br>
  พระภาคจักทรงพยากรณ์แก่พวกเรา พวกเราก็จักทรงจำไว้ตามที่พระผู้มีพระภาค<br>
  ทรงพยากรณ์นั้น<br>
  ภิกษุเถระทั้งหลายรับคำของภิกษุนั้นแล้ว ลำดับนั้น ภิกษุเถระทั้งหลายได้<br>
  พากันเข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร<br>
  ได้กราบทูลคำสนทนาทั้งหมดแด่พระผู้มีพระภาคดังนี้ว่า “ข้าแต่พระองค์ผู้เจริญ<br>
  คำของใครหนอกล่าวได้ไพเราะ”<br>
  พระผู้มีพระภาคตรัสว่า “ภิกษุทั้งหลาย เธอทั้งหมดกล่าวดีแล้วตามเหตุนั้น ๆ<br>
  แต่ข้อความที่เรามุ่งกล่าวไว้ในติสสเมตเตยยปัญหานิทเทส ปารายนวรรคว่า<br>
  ผู้ใดรู้ชัดซึ่งส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  เราเรียกผู้นั้นว่า เป็นมหาบุรุษ<br>
  ผู้นั้นชื่อว่าล่วงพ้นเครื่องร้อยรัดในโลกนี้ได้<br>
  เธอทั้งหลาย จงฟัง จงใส่ใจให้ดี เราจักกล่าว” ภิกษุเหล่านั้น ทูลรับสนอง<br>
  พระดำรัสแล้ว พระผู้มีพระภาคจึงได้ตรัสเรื่องนี้ว่า<br>
  “ภิกษุทั้งหลาย ผัสสะเป็นส่วนสุดด้านหนึ่ง เหตุเกิดผัสสะเป็นส่วนสุดอีก<br>
  ด้านหนึ่ง ความดับผัสสะอยู่ท่ามกลาง ตัณหาจัดเป็นเครื่องร้อยรัด เพราะตัณหา<br>
  ย่อมร้อยรัดผัสสะ และเหตุเกิดผัสสะนั้นไว้ เพราะเป็นที่เกิดขึ้นแห่งภพนั้น ๆ ด้วยเหตุ<br>
  เพียงเท่านี้ ภิกษุชื่อว่ารู้ยิ่งธรรมที่ควรรู้ยิ่ง กำหนดรู้ธรรมที่ควรกำหนดรู้
  เมื่อรู้ยิ่ง<br>
  ธรรมที่ควรรู้ยิ่ง กำหนดรู้ธรรมที่ควรกำหนดรู้ ย่อมทำที่สุดแห่งทุกข์ได้ในปัจจุบัน”<br>
  มัชเฌสูตรที่ ๗ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  ๘. ปุริสินทริยญาณสูตร<br>
  ว่าด้วยญาณเป็นเครื่องรู้อินทรีย์ของบุคคล<br>
  [๖๒] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคเสด็จจาริกไปในแคว้นโกศล พร้อมด้วยภิกษุสงฆ์<br>
  หมู่ใหญ่ เสด็จถึงนิคมของแคว้นโกศลชื่อทัณฑกัปปกะ ครั้งนั้น พระผู้มีพระภาคได้<br>
  ทรงแวะลงจากหนทาง ประทับนั่งบนพุทธอาสน์ที่ปูลาดไว้แล้ว ณ โคนไม้ต้นหนึ่ง<br>
  และภิกษุเหล่านั้นได้พากันเข้าไปสู่นิคมชื่อทัณฑกัปปกะ เพื่อแสวงหาที่พัก<br>
  ครั้งนั้น ท่านพระอานนท์พร้อมด้วยภิกษุจำนวนมาก ได้ไปยังแม่น้ำอจิรวดี<br>
  เพื่อสรงน้ำ ครั้นสรงน้ำเสร็จแล้ว ได้ขึ้นมานุ่งผ้าผืนเดียวยืนผึ่งตัวอยู่ ลำดับนั้น<br>
  ภิกษุรูปหนึ่งได้เข้าไปหาท่านพระอานนท์แล้วถามว่า “ท่านอานนท์ พระผู้มีพระภาค<br>
  ทรงกำหนดรู้เหตุทั้งหมดด้วยพระทัยแล้วหรือ จึงทรงพยากรณ์พระเทวทัตว่า ‘เทวทัต<br>
  จะต้องเกิดในอบาย ตกนรก ดำรงอยู่ตลอดกัป แก้ไขไม่ได้’ หรือว่าพระผู้มีพระภาค<br>
  ทรงกำหนดรู้เหตุบางอย่างเท่านั้น จึงได้ทรงพยากรณ์พระเทวทัตเช่นนี้”<br>
  ท่านพระอานนท์ตอบว่า “ผู้มีอายุ ข้อนี้พระผู้มีพระภาคได้พยากรณ์ไว้<br>
  อย่างนี้แล”<br>
  ครั้งนั้น ท่านพระอานนท์เข้าไปเฝ้าพระผู้มีพระภาคถึงที่ประทับ ถวายอภิวาท<br>
  แล้วนั่ง ณ ที่สมควร ได้กราบทูลพระผู้มีพระภาคดังนี้ว่า “ข้าแต่พระองค์ผู้เจริญ<br>
  ขอประทานวโรกาส ข้าพระองค์พร้อมด้วยภิกษุจำนวนมากได้ไปยังแม่น้ำอจิรวดี<br>
  เพื่อสรงน้ำ ครั้นสรงน้ำเสร็จแล้ว ได้ขึ้นมานุ่งผ้าผืนเดียวยืนผึ่งตัวอยู่ ลำดับนั้น<br>
  ภิกษุรูปหนึ่งได้เข้ามาหาข้าพระองค์แล้วถามว่า ท่านอานนท์ พระผู้มีพระภาคทรง<br>
  กำหนดรู้เหตุทั้งหมดด้วยพระทัยแล้วหรือ จึงทรงพยากรณ์พระเทวทัตว่า ‘เทวทัตจะ<br>
  ต้องเกิดในอบาย ตกนรก ดำรงอยู่ตลอดกัป แก้ไขไม่ได้ หรือว่าพระผู้มีพระภาค<br>
  ทรงกำหนดรู้เหตุบางอย่างเท่านั้น จึงได้ทรงพยากรณ์พระเทวทัตเช่นนี้’ เมื่อภิกษุนั้น<br>
  กล่าวอย่างนี้แล้ว ข้าพระองค์ได้กล่าวกับภิกษุรูปนั้นว่า ‘ผู้มีอายุ ข้อนี้พระผู้มี<br>
  พระภาคได้ทรงพยากรณ์ไว้อย่างนี้แล”</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  พระผู้มีพระภาคตรัสว่า “อานนท์ ภิกษุรูปนั้นคงเป็นภิกษุใหม่ บวชได้ไม่นาน<br>
  หรือว่าเป็นภิกษุเถระ แต่โง่เขลา ไม่เฉียบแหลม เพราะข้อที่เราพยากรณ์ว่าเป็นหนึ่ง<br>
  จักเป็นสองได้อย่างไร อานนท์ เราไม่เห็นบุคคลอื่นแม้คนหนึ่ง ซึ่งเรากำหนดรู้เหตุ<br>
  ทั้งหมดด้วยใจแล้ว จึงพยากรณ์อย่างนี้เหมือนเทวทัตเลย ตราบใดเราเห็นธรรมฝ่าย<br>
  ขาวของเทวทัตแม้เท่ารอยเจาะแห่งปลายขนทราย ตราบนั้นเราก็ไม่พยากรณ์เทวทัตว่า<br>
  ‘เทวทัตจะต้องเกิดในอบาย ตกนรก ดำรงอยู่ตลอดกัป แก้ไขไม่ได้’ แต่เมื่อเราไม่เห็น<br>
  ธรรมฝ่ายขาวของเทวทัตแม้เท่ารอยเจาะแห่งปลายขนทราย เมื่อนั้นเราจึงพยากรณ์<br>
  เทวทัตนั้นว่า ‘เทวทัตจะต้องเกิดในอบาย ตกนรก ดำรงอยู่ตลอดกัป แก้ไขไม่ได้’<br>
  อานนท์ เปรียบเหมือนหลุมคูถ ลึกชั่วคน เต็มด้วยคูถเสมอขอบปากหลุม<br>
  บุรุษพึงตกลงไปที่หลุมคูถนั้นจมมิดศีรษะ บุรุษบางคนหวังประโยชน์ หวังเกื้อกูล<br>
  หวังความปลอดภัย ใคร่จะยกเขาขึ้นจากหลุมคูถนั้น จึงเข้ามาหา เขาเดินรอบหลุม<br>
  คูถนั้นอยู่ ก็ไม่เห็นอวัยวะที่ไม่เปื้อนคูถ แม้เท่ารอยเจาะแห่งปลายขนทรายซึ่งพอจะ<br>
  จับยกขึ้นมาได้ ฉันใด เราก็ฉันนั้นเหมือนกัน เมื่อใดไม่ได้เห็นธรรมฝ่ายขาวของ<br>
  เทวทัตแม้เท่ารอยเจาะแห่งปลายขนทรายเลย เมื่อนั้น เราจึงพยากรณ์เทวทัตว่า<br>
  ‘เทวทัตจะต้องเกิดในอบาย ตกนรก ดำรงอยู่ตลอดกัป แก้ไขไม่ได้’ ถ้าเธอทั้งหลาย<br>
  พึงฟังตถาคต เราจักจำแนกญาณเป็นเครื่องรู้อินทรีย์ของบุคคล”<br>
  ท่านพระอานนท์กราบทูลว่า “ข้าแต่พระผู้มีพระภาค บัดนี้เป็นกาลที่สมควร<br>
  ข้าแต่พระสุคต บัดนี้เป็นกาลที่สมควรที่พระผู้มีพระภาคจะทรงจำแนกญาณเป็นเครื่อง<br>
  รู้อินทรีย์ของบุคคล ภิกษุทั้งหลายได้สดับจากพระผู้มีพระภาคแล้ว จักทรงจำไว้”<br>
  พระผู้มีพระภาคตรัสว่า “อานนท์ ถ้าเช่นนั้น เธอจงฟัง จงใส่ใจให้ดี เราจักกล่าว”<br>
  ท่านพระอานนท์ทูลรับสนองพระดำรัสแล้ว พระผู้มีพระภาคจึงได้ตรัสเรื่องนี้ว่า<br>
  อานนท์<br>
  ๑. เรากำหนดใจด้วยใจจึงรู้บุคคลบางคนในโลกนี้อย่างนี้ว่า ‘กุศลธรรม<br>
  ก็ดี อกุศลธรรมก็ดี ของบุคคลนี้แลมีอยู่’ สมัยต่อมา เรากำหนดใจ<br>
  ด้วยใจจึงรู้บุคคลนั้นอย่างนี้ว่า ‘กุศลธรรมของบุคคลนี้แลหายไป<br>
  อกุศลธรรมเกิดขึ้นมาแทน แต่กุศลมูลที่เขายังตัดไม่ขาดมีอยู่ เพราะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  กุศลมูลนั้น กุศลธรรมของเขาจักปรากฏ บุคคลนี้จักเป็นผู้ไม่เสื่อม<br>
  ต่อไปเป็นธรรมดาด้วยประการฉะนี้’ เปรียบเหมือนเมล็ดพืชที่ไม่หัก<br>
  ไม่เน่า ไม่ถูกลมแดดแผดเผา ที่คัดพันธุ์ไว้๑ เก็บไว้อย่างดี ซึ่งบุคคล<br>
  ปลูกไว้ในที่ดินอันพรวนดีแล้วในนาดี เธอทราบไหมว่า ‘เมล็ดพืช<br>
  เหล่านี้จักเจริญงอกงามไพบูลย์”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แล มีอยู่’<br>
  สมัยต่อมา เรากำหนดใจด้วยใจจึงรู้บุคคลนั้นอย่างนี้ว่า ‘กุศลธรรมของบุคคลนี้แล<br>
  หายไป อกุศลธรรมเกิดขึ้นมาแทน แต่กุศลมูลที่เขายังตัดไม่ขาดมีอยู่ เพราะ<br>
  กุศลมูลนั้น กุศลธรรมของเขาจักปรากฏ บุคคลนี้จักเป็นผู้ไม่เสื่อมต่อไปเป็นธรรมดา<br>
  ด้วยประการฉะนี้’ ตถาคตกำหนดใจด้วยใจจึงรู้บุคคลอย่างนี้แล กำหนดใจด้วยใจจึง<br>
  รู้ญาณเป็นเครื่องรู้อินทรีย์ของบุคคลอย่างนี้แล กำหนดใจด้วยใจจึงรู้ธรรมที่อาศัยกัน<br>
  เกิดขึ้นต่อไป อย่างนี้แล<br>
  ๒. เรากำหนดใจด้วยใจจึงรู้บุคคลบางคนในโลกนี้อย่างนี้ว่า ‘กุศลธรรม<br>
  ก็ดี อกุศลธรรมก็ดีของบุคคลนี้แลมีอยู่’ สมัยต่อมา เรากำหนดใจ<br>
  ด้วยใจจึงรู้บุคคลนั้นอย่างนี้ว่า ‘อกุศลธรรมของบุคคลนี้แลหายไป<br>
  กุศลธรรมเกิดขึ้นมาแทน แต่อกุศลมูลที่เขายังตัดไม่ขาดมีอยู่ เพราะ<br>
  อกุศลมูลนั้น อกุศลมูลของเขาจักปรากฏ บุคคลนี้<span class="im1">จักเป็นผู้ไม่เสื่อม***</span><br>
  ต่อไปเป็นธรรมดา ด้วยประการฉะนี้’ เปรียบเหมือนเมล็ดพืชที่<br>
  ไม่หัก ไม่เน่า ไม่ถูกลมและแดดแผดเผา ที่คัดพันธุ์ไว้ เก็บไว้อย่างดี<br>
  ซึ่งบุคคลปลูกไว้บนศิลาแท่งทึบ เธอทราบไหมว่า ‘เมล็ดพืชเหล่านี้<br>
  จักไม่เจริญงอกงามไพบูลย์”<br><br>เชิงอรรถ :<br>
  <br>
  ๑ คัดพันธุ์ไว้ หมายถึงพืชที่เขาเก็บเมล็ดพันธุ์ที่สมบูรณ์ไว้ อีกนัยหนึ่ง หมายถึงพืชที่เกิดในเดือนสารทะ<br>
  คือ ฤดูใบไม้ร่วง (สาราทานีติ สรทมาเส วา นิพฺพตฺตานิ) (องฺ.ฉกฺก.อ. ๓/๖๒/๑๔๘,
  องฺ.ฉกฺก. ฏีกา<br>
  ๓/๖๒/๑๖๕-๑๖๖)<br>  
  <span class="im1"><br>
  *** ตรวจสอบกับฉบับจริงที่เป็นเล่มหนังสือแล้ว ข้อความส่วนนี้ในเว็บธัมมโชติตรงกับฉบับมหาจุฬาฯ 
(ปกสีฟ้า) ที่เป็นหนังสือทุกตัวอักษร<br>
<br>
แต่ในฉบับมหามกุฏฯ (ปกสีน้ำตาล) เป็น "จักเป็นผู้เสื่อม" ซึ่งต่างจากฉบับของมหาจุฬาฯ ที่เป็น 
"จักเป็นผู้ไม่เสื่อม"<br>
<br>
  ถ้าจะวิเคราะห์ว่าข้อความในฉบับไหนน่าจะเหมาะสมกว่ากัน ถ้าดูในส่วนเปรียบเทียบตอนท้ายที่ว่า 
"เมล็ดพืชเหล่านี้ จักไม่เจริญงอกงามไพบูลย์" ก็จะเห็นว่าความหมายตรงกับ "จักเป็นผู้เสื่อม" 
ในฉบับมหามกุฏฯ<br>
<br>
  และถ้าดูในตอนท้ายของข้อเดียวกันในหน้าถัดไปของฉบับมหาจุฬาฯ เอง ที่ว่า 
"แต่อกุศลมูลที่เขายังตัดไม่ขาดมีอยู่ เพราะอกุศลมูลนั้น อกุศลธรรมของเขาจักปรากฏ 
บุคคลนี้จักเป็นผู้เสื่อมต่อไปเป็นธรรมดา" ก็จะเห็นชัดเจนว่าข้อความที่ถูกต้องควรเป็น 
"จักเป็นผู้เสื่อม" ตามฉบับของมหามกุฎฯ - หมายเหตุโดยธัมมโชติ<br>
  </span><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แลมีอยู่” สมัย<br>
  ต่อมา เรากำหนดใจด้วยใจจึงรู้บุคคลนั้นอย่างนี้ว่า ‘อกุศลธรรมของบุคคลนี้แลหาย<br>
  ไปแล้ว กุศลธรรมเกิดขึ้นมาแทน แต่อกุศลมูลที่เขายังตัดไม่ขาดมีอยู่ เพราะ<br>
  อกุศลมูลนั้น อกุศลธรรมของเขาจักปรากฏ บุคคลนี้จักเป็นผู้เสื่อมต่อไปเป็นธรรมดา<br>
  ด้วยประการอย่างนี้’ ตถาคตกำหนดใจด้วยใจจึงรู้บุคคลอย่างนี้แล กำหนดใจด้วยใจ<br>
  จึงรู้ญาณเป็นเครื่องรู้อินทรีย์ของบุคคลอย่างนี้แล กำหนดใจด้วยใจจึงรู้ธรรมที่อาศัย<br>
  กันเกิดขึ้นต่อไปอย่างนี้แล<br>
  ๓. เรากำหนดใจด้วยใจจึงรู้บุคคลบางคนในโลกนี้อย่างนี้ว่า ‘กุศลธรรม<br>
  ก็ดี อกุศลธรรมก็ดีของบุคคลนี้แลมีอยู่’ สมัยต่อมา เรากำหนดใจ<br>
  ด้วยใจจึงรู้บุคคลนั้นอย่างนี้ว่า ‘ธรรมขาวแม้เท่ารอยเจาะแห่งปลาย<br>
  ขนทรายของบุคคลนี้ก็ไม่มี บุคคลนี้ประกอบด้วยอกุศลธรรมฝ่ายดำ<br>
  อย่างเดียว หลังจากตายแล้ว จักไปเกิดในอบาย ทุคติ วินิบาต นรก’<br>
  เปรียบเหมือนเมล็ดพืชที่หัก เน่า ถูกลมและแดดแผดเผา ซึ่งบุคคล<br>
  ปลูกไว้ในดินซึ่งพรวนดีแล้วในนาดี เธอทราบไหมว่า ‘เมล็ดพืช<br>
  เหล่านี้จักไม่เจริญงอกงามไพบูลย์”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แลมีอยู่’ สมัย<br>
  ต่อมา เรากำหนดใจด้วยใจจึงรู้บุคคลนั้นอย่างนี้ว่า ‘ธรรมขาวแม้เท่ารอยเจาะแห่ง<br>
  ปลายขนทรายของบุคคลนี้ก็ไม่มี บุคคลนี้ประกอบด้วยอกุศลธรรมฝ่ายดำอย่างเดียว<br>
  หลังจากตายแล้วจักไปเกิดในอบาย ทุคติ วินิบาต นรก’ ตถาคตกำหนดใจด้วยใจจึง<br>
  รู้บุคคลอย่างนี้แล กำหนดใจด้วยใจจึงรู้ญาณเป็นเครื่องรู้อินทรีย์ของบุคคลอย่างนี้แล<br>
  กำหนดใจด้วยใจจึงรู้ธรรมที่อาศัยกันเกิดขึ้นต่อไปอย่างนี้แล”<br>
  เมื่อพระผู้มีพระภาคตรัสอย่างนี้แล้ว ท่านพระอานนท์ทูลถามพระผู้มีพระภาค<br>
  ว่า “ข้าแต่พระองค์ผู้เจริญ พระองค์สามารถที่จะบัญญัติบุคคลอีก ๓ จำพวกที่มีส่วน<br>
  เหมือนกับบุคคล ๓ จำพวกนี้หรือหนอ”<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  พระผู้มีพระภาคตรัสตอบว่า “อานนท์ เราสามารถ<br>
  ๔. เรากำหนดใจด้วยใจจึงรู้บุคคลบางคนในโลกนี้อย่างนี้ว่า ‘กุศลธรรม<br>
  ก็ดี อกุศลธรรมก็ดีของบุคคลนี้แลมีอยู่’ สมัยต่อมา เรากำหนดใจ<br>
  ด้วยใจจึงรู้บุคคลนั้นอย่างนี้ว่า ‘กุศลธรรมของบุคคลนี้หายไปแล้ว<br>
  อกุศลธรรมเกิดขึ้นมาแทน กุศลมูลที่เขายังตัดไม่ขาดมีอยู่ แม้กุศล-<br>
  มูลนั้นก็ถึงความถอนขึ้นทั้งหมด บุคคลนี้จักเป็นผู้เสื่อมต่อไปเป็น<br>
  ธรรมดา ด้วยประการฉะนี้’ เปรียบเหมือนถ่านไฟที่ลุกโพลงรุ่งโรจน์<br>
  โชติช่วง ซึ่งบุคคลวางไว้บนศิลาก้อนใหญ่ เธอทราบไหมว่า ‘ถ่านไฟ<br>
  เหล่านี้จักไม่ลุกลาม ขยายกว้างออกไป”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เปรียบเหมือนเมื่อพระอาทิตย์ตกไปในเวลา<br>
  เย็น เธอทราบไหมว่า ‘ความสว่างหายไป ความมืดปรากฏขึ้น”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ อีกนัยหนึ่ง เปรียบเหมือนในเวลารับ<br>
  ประทานอาหารในเวลาเที่ยงคืน เธอทราบไหมว่า ‘ความสว่างหายไป ความมืด<br>
  ปรากฏขึ้น”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แลมีอยู่’ สมัย<br>
  ต่อมา เรากำหนดใจด้วยใจจึงรู้บุคคลนั้นอย่างนี้ว่า ‘กุศลธรรมของบุคคลนี้หายไปแล้ว<br>
  อกุศลธรรมปรากฏขึ้น แต่กุศลมูลที่เขายังตัดไม่ขาดมีอยู่ แม้กุศลมูลนั้นก็ถึงความ<br>
  ถอนขึ้นทั้งหมด บุคคลคนนี้จักเป็นผู้เสื่อมต่อไปเป็นธรรมดา ด้วยประการฉะนี้’<br>
  ตถาคตกำหนดใจด้วยใจจึงรู้บุคคลอย่างนี้แล กำหนดใจด้วยใจจึงรู้ญาณเป็นเครื่องรู้<br>
  อินทรีย์ของบุคคลอย่างนี้แล กำหนดใจด้วยใจจึงรู้ธรรมที่อาศัยกันเกิดขึ้นต่อไป<br>
  อย่างนี้แล<br>
  ๕. เรากำหนดใจด้วยใจจึงรู้บุคคลบางคนในโลกนี้อย่างนี้ว่า ‘กุศลธรรม<br>
  ก็ดี อกุศลธรรมก็ดีของบุคคลนี้แลมีอยู่’ สมัยต่อมา เรากำหนดใจ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  ด้วยใจจึงรู้บุคคลนั้นอย่างนี้ว่า ‘อกุศลธรรมของบุคคลนี้หายไปแล้ว<br>
  กุศลธรรมปรากฏขึ้น แต่อกุศลมูลที่เขายังตัดไม่ขาดมีอยู่ แม้<br>
  อกุศลมูลนั้นก็ถึงความถอนขึ้นทั้งหมด บุคคลนี้ก็จักเป็นผู้ไม่เสื่อม<br>
  ต่อไปเป็นธรรมดา ด้วยประการฉะนี้’ เปรียบเหมือนถ่านไฟที่<br>
  ลุกโพลง รุ่งโรจน์ โชติช่วง ซึ่งบุคคลวางไว้บนกองหญ้าแห้ง หรือบน<br>
  กองไม้แห้ง เธอทราบไหมว่า ‘ถ่านไฟเหล่านี้จักลุกลามขยายกว้าง<br>
  ออกไป”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เปรียบเหมือนเมื่อพระอาทิตย์กำลังขึ้นมาใน<br>
  เวลารุ่งอรุณ เธอทราบไหมว่า ‘ความมืดหายไป ความสว่างปรากฏขึ้น”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ อีกนัยหนึ่ง เปรียบเหมือนในเวลารับ<br>
  ประทานอาหารในเวลาเที่ยงวัน เธอทราบไหมว่า ‘ความมืดหายไป ความสว่าง<br>
  ปรากฏขึ้น”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แลมีอยู่’ สมัย<br>
  ต่อมา เรากำหนดใจด้วยใจจึงรู้บุคคลนั้นอย่างนี้ว่า ‘อกุศลธรรมของบุคคลนี้หาย<br>
  ไปแล้ว กุศลธรรมปรากฏขึ้น แต่อกุศลมูลที่เขายังตัดไม่ขาดมีอยู่ แม้อกุศลมูลนั้น<br>
  ก็ถึงความถอนขึ้นทั้งหมด บุคคลนี้จักเป็นผู้ไม่เสื่อมต่อไปเป็นธรรมดา ด้วยประการ<br>
  อย่างนี้’ ตถาคตกำหนดใจด้วยใจจึงรู้บุคคลอย่างนี้แล กำหนดใจด้วยใจจึงรู้ญาณ<br>
  เป็นเครื่องรู้อินทรีย์ของบุคคลอย่างนี้แล กำหนดใจด้วยใจจึงรู้ธรรมที่อาศัยกันเกิดขึ้น<br>
  ต่อไปอย่างนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๘. ปุริสินทริยญาณสูตร<br>
  ๖. เรากำหนดใจด้วยใจจึงรู้บุคคลบางคนในโลกนี้แม้อย่างนี้ว่า ‘กุศลธรรม<br>
  ก็ดี อกุศลธรรมก็ดีของบุคคลนี้แลมีอยู่’ สมัยต่อมา เรากำหนดใจ<br>
  ด้วยใจจึงรู้บุคคลนั้นอย่างนี้ว่า ‘อกุศลธรรมแม้เท่ารอยเจาะแห่ง<br>
  ปลายขนทรายของบุคคลนี้ก็ไม่มี บุคคลนี้ประกอบด้วยธรรมที่ไม่<br>
  มีโทษ เป็นธรรมฝ่ายขาวอย่างเดียว จักปริพพานในปัจจุบัน<br>
  แน่นอน’ เปรียบเหมือนถ่านไฟที่เย็น ดับแล้ว ซึ่งบุคคลวางไว้บน<br>
  กองหญ้าแห้ง หรือบนกองไม้แห้ง เธอทราบไหมว่า ‘ถ่านไฟนี้จักไม่<br>
  ลุกลามขยายกว้างออกไป”<br>
  ท่านพระอานนท์ทูลรับว่า “ทราบ พระพุทธเจ้าข้า”<br>
  พระผู้มีพระภาคตรัสว่า “อานนท์ เช่นเดียวกัน เรากำหนดใจด้วยใจจึงรู้บุคคล<br>
  บางคนในโลกนี้อย่างนี้ว่า ‘กุศลธรรมก็ดี อกุศลธรรมก็ดีของบุคคลนี้แลมีอยู่’ สมัย<br>
  ต่อมา เรากำหนดใจด้วยใจจึงรู้บุคคลนั้นอย่างนี้ว่า ‘อกุศลธรรมแม้เท่ารอยเจาะแห่ง<br>
  ปลายขนทรายของบุคคลนี้ก็ไม่มี บุคคลนี้ประกอบด้วยธรรมที่ไม่มีโทษ เป็นธรรม<br>
  ฝ่ายขาวอย่างเดียว จักปรินิพพานในปัจจุบันแน่นอน กำหนดใจด้วยใจจึงรู้บุคคล<br>
  อย่างนี้แล กำหนดใจด้วยใจจึงรู้ญาณเป็นเครื่องรู้อินทรีย์ของบุคคลอย่างนี้แล กำหนด<br>
  ใจด้วยใจจึงรู้ธรรมที่อาศัยกันเกิดขึ้นต่อไปอย่างนี้แล<br>
  อานนท์ บรรดาบุคคล ๖ จำพวกนั้น บุคคล ๓ จำพวกแรก คือ คนหนึ่งเป็น<br>
  ผู้ไม่เสื่อมเป็นธรรมดา คนหนึ่งเป็นผู้เสื่อมเป็นธรรมดา อีกคนหนึ่งเกิดในอบาย<br>
  และตกนรก บรรดาบุคคล ๖ จำพวกนั้น บุคคล ๓ จำพวกหลัง คือ คนหนึ่งเป็น<br>
  ผู้เสื่อมเป็นธรรมดา คนหนึ่งเป็นผู้ไม่เสื่อมเป็นธรรมดา อีกคนหนึ่งจักปรินิพพาน<br>
  เป็นธรรมดา”<br>
  ปุริสินทริยญาณสูตรที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ๙. นิพเพธิกสูตร<br>
  ว่าด้วยธรรมบรรยาย๑ชำแรกกิเลส<br>
  [๖๓] ภิกษุทั้งหลาย เราจักแสดงธรรมบรรยายเป็นเหตุชำแรกกิเลสแก่เธอ<br>
  ทั้งหลาย เธอทั้งหลายจงฟัง จงใส่ใจให้ดี เราจักกล่าว ภิกษุเหล่านั้นทูลรับสนอง<br>
  พระดำรัสแล้ว พระผู้มีพระภาคจึงได้ตรัสเรื่องนี้ว่า<br>
  ภิกษุทั้งหลาย ธรรมบรรยายที่เป็นเหตุชำแรกกิเลสนั้น อะไรบ้าง คือ<br>
  ๑. เธอทั้งหลายพึงทราบกาม เหตุเกิดแห่งกาม ความต่างกันแห่งกาม<br>
  วิบากแห่งกาม ความดับแห่งกาม ข้อปฏิบัติให้ถึงความดับแห่งกาม<br>
  ๒. เธอทั้งหลายพึงทราบเวทนา เหตุเกิดแห่งเวทนา ความต่างกันแห่ง<br>
  เวทนา วิบากแห่งเวทนา ความดับแห่งเวทนา ข้อปฏิบัติให้ถึงความ<br>
  ดับแห่งเวทนา<br>
  ๓. เธอทั้งหลายพึงทราบสัญญา เหตุเกิดแห่งสัญญา ความต่างกันแห่ง<br>
  สัญญา วิบากแห่งสัญญา ความดับแห่งสัญญา ข้อปฏิบัติให้ถึง<br>
  ความดับแห่งสัญญา<br>
  ๔. เธอทั้งหลายพึงทราบอาสวะ เหตุเกิดแห่งอาสวะ ความต่างกันแห่ง<br>
  อาสวะ วิบากแห่งอาสวะ ความดับแห่งอาสวะ ข้อปฏิบัติให้ถึง<br>
  ความดับแห่งอาสวะ<br>
  ๕. เธอทั้งหลายพึงทราบกรรม เหตุเกิดแห่งกรรม ความต่างกันแห่ง<br>
  กรรม วิบากแห่งกรรม ความดับแห่งกรรม ข้อปฏิบัติให้ถึงความ<br>
  ดับแห่งกรรม<br>
  ๖. เธอทั้งหลายพึงทราบทุกข์ เหตุเกิดแห่งทุกข์ ความต่างกันแห่ง<br>
  ทุกข์ วิบากแห่งทุกข์ ความดับแห่งทุกข์ ข้อปฏิบัติให้ถึงความดับ<br>
  แห่งทุกข์<br>
  ภิกษุทั้งหลาย เรากล่าวไว้เช่นนี้แลว่า ‘เธอทั้งหลายพึงทราบกาม เหตุเกิด<br>
  แห่งกาม ความต่างกันแห่งกาม วิบากแห่งกาม ความดับแห่งกาม ข้อปฏิบัติให้<br>
  ถึงความดับแห่งกาม’ เพราะอาศัยเหตุอะไรเราจึงกล่าวไว้เช่นนั้น<br><br>เชิงอรรถ :<br>
  ๑ บรรยาย แปลจาก ปริยาย ศัพท์ มีความหมาย ๓ นัย คือ (๑) หมายถึงเทศนา - ดู ม.มู.
  ๑๒/๒๐๕/๑๗๕<br>
  (๒) หมายถึงวาระ - ดู ม.อุ. ๑๔/๓๙๘/๓๔๔ (๓) หมายถึงเหตุ - ดู วิ.มหา. (แปล) ๑/๑๖๔/๑๓๖
  (วิ.อ.<br>
  ๑/๓/๑๒๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ภิกษุทั้งหลาย เพราะอาศัยเหตุนี้ว่า กามคุณ ๕ ประการนี้ คือ<br>
  ๑. รูปที่พึงรู้แจ้งทางตา ที่น่าปรารถนา น่าใคร่ น่าพอใจ ชวนให้รัก<br>
  ชักให้ใคร่ พาใจให้กำหนัด<br>
  ๒. เสียงที่พึงรู้แจ้งทางหู ฯลฯ<br>
  ๓. กลิ่นที่พึงรู้แจ้งทางจมูก ฯลฯ<br>
  ๔. รสที่พึงรู้แจ้งทางลิ้น ฯลฯ<br>
  ๕. โผฏฐัพพะที่พึงรู้แจ้งทางกาย ที่น่าปรารถนา น่าใคร่ น่าพอใจ<br>
  ชวนให้รัก ชักให้ใคร่ พาใจให้กำหนัด<br>
  ภิกษุทั้งหลาย แต่สิ่งเหล่านี้ ไม่เรียกว่ากาม สิ่งเหล่านี้ เรียกว่ากามคุณ๑<br>
  ในอริยวินัย<br>
  [พระผู้มีพระภาคผู้สุคตศาสดา ได้ตรัสเวยยากรณ์ภาษิตนี้แล้ว จึงได้ตรัสคาถา<br>
  ประพันธ์นี้ต่อไปอีกว่า]<br>
  สังกัปปราคะ๒ของบุรุษชื่อว่ากาม<br>
  อารมณ์ที่วิจิตรทั้งหลายในโลกไม่ชื่อว่ากาม<br>
  สังกัปปราคะของบุรุษชื่อว่ากาม<br>
  อารมณ์ที่วิจิตรทั้งหลายในโลก<br>
  ตั้งอยู่ตามสภาพของตนเท่านั้น<br>
  แต่ธีรชนทั้งหลายย่อมกำจัดความพอใจ<br>
  ในอารมณ์ที่วิจิตรเหล่านั้นได้๓<br><br>เชิงอรรถ :<br>
  ๑ กามคุณ แยกอธิบายว่า ที่ชื่อว่า กาม เพราะมีความหมายว่าเป็นสิ่งที่บุคคลพึงใคร่
  ที่ชื่อว่า คุณ เพราะมี<br>
  ความหมายว่า ผูกพันไว้ ร้อยรัดไว้ ดุจคำว่า “อนฺตํ อนฺตคุณํ” (ไส้ใหญ่ ไส้เล็ก
  - ที.ม.๑๐/๓๗๗/๒๕๑,ม.มู.<br>
  ๑๒/๑๑๐/๗๙, ขุ.ขุ.๒๕/๓/๒ และดุจคำว่า “กยิรา มาลาคุเณ พหู” (ช่างดอกไม้พึงร้อยพวงมาลัยไว้เป็น<br>
  จำนวนมาก - ขุ.ธ.๒๕/๕๓/๒๖ (องฺ.ฉกฺก.อ.๓/๖๓/๑๔๘)<br>
  ๒ สังกัปปราคะ หมายถึงความกำหนัดที่เกิดขึ้นด้วยอำนาจความดำริในวัตถุมีรูปที่งดงามเป็นต้น
  (องฺ.ฉกฺก.อ.<br>
  ๓/๖๓/๑๔๘, องฺ.ฉกฺก.ฏีกา ๓/๖๓/๗๐) สังกัปปราคะ นี้เป็นชื่อเรียกกิเลสกามอีกชื่อหนึ่งในจำนวนชื่อเรียก<br>
  กาม ๑๘ ชื่อ ดู ขุ.ชา.๒๗/๓๙/๑๘๘, ขุ.ม. (แปล) ๒๙/๑/๒, ขุ.จู. (แปล) ๓๐/๘/๖๖-๖๗<br>
  ๓ สํ.สํ. ๑๕/๓๔/๒๖, อภิ.ก. ๓๗/๕๑๓/๓๑๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  เหตุเกิดแห่งกาม เป็นอย่างไร<br>
  คือ ผัสสะเป็นเหตุเกิดแห่งกาม<br>
  ความต่างกันแห่งกาม เป็นอย่างไร<br>
  คือ กามในรูปเป็นอย่างหนึ่ง กามในเสียงเป็นอย่างหนึ่ง กามในกลิ่นเป็น<br>
  อย่างหนึ่ง กามในรสเป็นอย่างหนึ่ง กามในโผฏฐัพพะเป็นอย่างหนึ่ง นี้เรียกว่า<br>
  ความต่างกันแห่งกาม<br>
  วิบากแห่งกาม เป็นอย่างไร<br>
  คือ การที่บุคคลผู้ใคร่อยู่ ทำอัตภาพที่เกิดจากความใคร่นั้น ๆ ให้เกิดขึ้น<br>
  จะเป็นส่วนแห่งบุญหรือไม่เป็นส่วนแห่งบุญก็ตาม นี้เรียกว่า วิบากแห่งกาม<br>
  ความดับแห่งกาม เป็นอย่างไร<br>
  คือ เพราะผัสสะดับ กามจึงดับ<br>
  ข้อปฏิบัติให้ถึงความดับแห่งกาม ได้แก่ อริยมรรคมีองค์ ๘ นี้ คือ<br>
  <br>
   ๑. สัมมาทิฏฐิ (เห็นชอบ)  ๒. สัมมาสังกัปปะ (ดำริชอบ)<br>
   ๓. สัมมาวาจา (เจรจาชอบ) ๔. สัมมากัมมันตะ (กระทำชอบ)<br>
   ๕. สัมมาอาชีวะ (เลี้ยงชีพชอบ) ๖. สัมมาวายามะ (พยายามชอบ)<br>
   ๗. สัมมาสติ (ระลึกชอบ) ๘. สัมมาสมาธิ (ตั้งจิตมั่นชอบ)<br>
  <br>
  ภิกษุทั้งหลาย เพราะอริยสาวกรู้ชัดกามอย่างนี้ รู้ชัดเหตุเกิดแห่งกามอย่างนี้<br>
  รู้ชัดความต่างกันแห่งกามอย่างนี้ รู้ชัดวิบากแห่งกามอย่างนี้ รู้ชัดความดับแห่งกาม<br>
  อย่างนี้ รู้ชัดข้อปฏิบัติให้ถึงความดับแห่งกามอย่างนี้ เธอจึงรู้ชัดพรหมจรรย์ที่เป็น<br>
  เหตุชำแรกกิเลส เป็นที่ดับแห่งกามนี้<br>
  เราจึงกล่าวไว้เช่นนั้นว่า ‘เธอทั้งหลายพึงทราบกาม ฯลฯ ข้อปฏิบัติให้ถึง<br>
  ความดับแห่งกาม’<br>
  เรากล่าวไว้เช่นนี้แลว่า ‘เธอทั้งหลายพึงทราบเวทนา ฯลฯ ข้อปฏิบัติให้ถึง<br>
  ความดับแห่งเวทนา’ เพราะอาศัยเหตุอะไรเราจึงกล่าวไว้เช่นนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ภิกษุทั้งหลาย เพราะอาศัยเหตุนี้ว่า เวทนา๑ ๓ ประการนี้ คือ<br>
  ๑. สุขเวทนา (ความรู้สึกสุข)<br>
  ๒. ทุกขเวทนา (ความรู้สึกทุกข์)<br>
  ๓. อทุกขสุขมเวทนา (ความรู้สึกเฉย ๆ)<br>
  เหตุเกิดแห่งเวทนา เป็นอย่างไร<br>
  คือ ผัสสะเป็นเหตุเกิดแห่งเวทนา<br>
  ความต่างกันแห่งเวทนา เป็นอย่างไร<br>
  คือ สุขเวทนาที่เจืออามิสก็มี สุขเวทนาที่ไม่เจืออามิสก็มี ทุกขเวทนาที่เจือ<br>
  อามิสก็มี ทุกขเวทนาที่ไม่เจืออามิสก็มี อทุกขสุขเวทนาที่เจืออามิสก็มี อทุกขสุข-<br>
  เวทนาที่ไม่เจืออามิสก็มี นี้เรียกว่า ความต่างกันแห่งเวทนา<br>
  วิบากแห่งเวทนา เป็นอย่างไร<br>
  คือ การที่บุคคลผู้รู้สึกอยู่ ทำอัตภาพที่เกิดจากเวทนานั้น ๆ ให้เกิดขึ้น จะเป็น<br>
  ส่วนแห่งบุญหรือไม่เป็นส่วนแห่งบุญก็ตาม นี้เรียกว่า วิบากแห่งเวทนา<br>
  ความดับแห่งเวทนา เป็นอย่างไร<br>
  คือ เพราะผัสสะดับ เวทนาจึงดับ<br>
  ข้อปฏิบัติให้ถึงความดับแห่งเวทนา ได้แก่ อริยมรรคมีองค์ ๘ นี้ คือ<br>
  ๑. สัมมาทิฏฐิ<br>
  ฯลฯ<br>
  ๘. สัมมาสมาธิ<br>
  ภิกษุทั้งหลาย เพราะอริยสาวกรู้ชัดเวทนาอย่างนี้ รู้ชัดเหตุเกิดแห่งเวทนา<br>
  อย่างนี้ รู้ชัดความต่างกันแห่งเวทนาอย่างนี้ รู้ชัดวิบากแห่งเวทนาอย่างนี้ รู้ชัด<br>
  ความดับแห่งเวทนาอย่างนี้ รู้ชัดข้อปฏิบัติให้ถึงความดับแห่งเวทนาอย่างนี้ เธอจึง<br>
  รู้ชัพรหมจรรย์ที่เป็นเหตุชำแรกกิเลส เป็นที่ดับแห่งเวทนานี้<br>
  เราจึงกล่าวไว้เช่นนั้นว่า ‘เธอทั้งหลายพึงทราบเวทนา ฯลฯ ข้อปฏิบัติให้ถึง<br>
  ความดับแห่งเวทนา’<br>
  เรากล่าวไว้เช่นนี้แลว่า ‘เธอทั้งหลายพึงทราบสัญญา ฯลฯ ข้อปฏิบัติให้ถึง<br>
  ความดับแห่งสัญญา’ เพราะอาศัยเหตุอะไรเราจึงกล่าวไว้เช่นนั้น<br><br>เชิงอรรถ :<br>
  ๑ ดู ที.ปา.๑๑/๓๐๕/๑๙๔,๓๕๓/๒๔๔, สํ.สฬา. (แปล) ๑๘/๒๗๐/๓๐๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ภิกษุทั้งหลาย เพราะอาศัยเหตุนี้ว่า สัญญา๑ ๖ ประการนี้ คือ<br>
  ๑. รูปสัญญา (กำหนดหมายรูป)<br>
  ๒. สัททสัญญา (กำหนดหมายเสียง)<br>
  ๓. คันธสัญญา (กำหนดหมายกลิ่น)<br>
  ๔. รสสัญญา (กำหนดหมายรส)<br>
  ๕. โผฏฐัพพสัญญา (กำหนดหมายโผฏฐัพพะ)<br>
  ๖. ธัมมสัญญา (กำหนดหมายธรรมารมณ์)<br>
  เหตุเกิดแห่งสัญญา เป็นอย่างไร<br>
  คือ ผัสสะเป็นเหตุเกิดแห่งสัญญา<br>
  ความต่างกันแห่งสัญญา เป็นอย่างไร<br>
  คือ สัญญาในรูปเป็นอย่างหนึ่ง สัญญาในเสียงเป็นอย่างหนึ่ง สัญญาในกลิ่น<br>
  เป็นอย่างหนึ่ง สัญญาในรสเป็นอย่างหนึ่ง สัญญาในโผฏฐัพพะเป็นอย่างหนึ่ง<br>
  สัญญาในธรรมเป็นอย่างหนึ่ง นี้เรียกว่า ความต่างกันแห่งสัญญา<br>
  วิบากแห่งสัญญา เป็นอย่างไร<br>
  คือ เรากล่าวว่าสัญญา ‘มีคำพูดเป็นผล (เพราะว่า) บุคคลกำหนดหมายอย่างใด<br>
  ก็พูดไปอย่างนั้นว่า ‘เรามีสัญญาอย่างนี้’ นี้เรียกว่า วิบากแห่งสัญญา<br>
  ความดับแห่งสัญญา เป็นอย่างไร<br>
  คือ เพราะผัสสะดับ สัญญาจึงดับ<br>
  ข้อปฏิบัติให้ถึงความดับแห่งสัญญาได้แก่ อริยมรรคมีองค์ ๘ นี้ คือ<br>
  ๑. สัมมาทิฏฐิ<br>
  ฯลฯ<br>
  ๘. สัมมาสมาธิ<br>
  ภิกษุทั้งหลาย เพราะอริยสาวกรู้ชัดสัญญาอย่างนี้ รู้ชัดเหตุเกิดแห่งสัญญา<br>
  อย่างนี้ รู้ชัดความต่างกันแห่งสัญญาอย่างนี้ รู้ชัดวิบากแห่งสัญญาอย่างนี้ รู้ชัด<br>
  ความดับแห่งสัญญาอย่างนี้ รู้ชัดข้อปฏิบัติให้ถึงความดับแห่งสัญญาอย่างนี้ เธอจึง<br>
  รู้ชัดพรหมจรรย์ที่เป็นเหตุชำแรกกิเลส เป็นที่ดับแห่งสัญญานี้<br><br>เชิงอรรถ :<br>
  ๑ ดู ที.ปา.๑๑/๓๒๓/๒๑๕, ม.อุ.๑๔/๓๐๕/๒๗๙, อภิ.วิ.(แปล) ๓๕/๑๕๔/๑๑๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  เราจึงกล่าวไว้เช่นนั้นว่า ‘เธอทั้งหลายพึงทราบสัญญา ฯลฯ ข้อปฏิบัติให้ถึง<br>
  ความดับแห่งสัญญา’<br>
  เรากล่าวไว้เช่นนี้แลว่า ‘เธอทั้งหลายพึงทราบอาสวะ ฯลฯ ข้อปฏิบัติให้ถึง<br>
  ความดับแห่งอาสวะ’ เพราะอาศัยเหตุอะไรเราจึงกล่าวไว้เช่นนั้น<br>
  ภิกษุทั้งหลาย เพราะอาศัยเหตุนี้ว่า อาสวะ๑ ๓ ประการนี้ คือ<br>
  ๑. กามาสวะ (อาสวะคือกาม)<br>
  ๒. ภวาสวะ (อาสวะคือภพ)<br>
  ๓. อวิชชาสวะ (อาสวะคืออวิชชา)<br>
  เหตุเกิดแห่งอาสวะ เป็นอย่างไร<br>
  คือ อวิชชาเป็นเหตุเกิดแห่งอาสวะ<br>
  ความต่างกันแห่งอาสวะ เป็นอย่างไร<br>
  คือ อาสวะที่เป็นเหตุให้ไปสู่นรกก็มี อาสวะที่เป็นเหตุให้ไปสู่กำเนิดสัตว์<br>
  ดิรัจฉานก็มี อาสวะที่เป็นเหตุให้ไปสู่แดนเปรตก็มี อาสวะที่เป็นเหตุให้ไปสู่มนุษยโลก<br>
  ก็มี อาสวะที่เป็นเหตุให้ไปสู่เทวโลกก็มี นี้เรียกว่า ความต่างกันแห่งอาสวะ<br>
  วิบากแห่งอาสวะ เป็นอย่างไร<br>
  คือ การที่บุคคลมีอวิชชา ย่อมยังอัตภาพที่เกิดจากอวิชชานั้น ๆ ให้เกิดขึ้น จะ<br>
  เป็นส่วนแห่งบุญหรือไม่เป็นส่วนแห่งบุญก็ตาม นี้เรียกว่า วิบากแห่งอาสวะ<br>
  ความดับแห่งอาสวะ เป็นอย่างไร<br>
  คือ เพราะอวิชชาดับ อาสวะจึงดับ<br>
  ข้อปฏิบัติให้ถึงความดับแห่งอาสวะ ได้แก่ อริยมรรคมีองค์ ๘ นี้ คือ<br>
  ๑. สัมมาทิฏฐิ<br>
  ฯลฯ<br>
  ๒. สัมมาสมาธิ<br>
  ภิกษุทั้งหลาย เพราะอริยสาวกรู้ชัดอาสวะอย่างนี้ รู้ชัดเหตุเกิดแห่งอาสวะ<br>
  อย่างนี้ รู้ชัดความต่างกันแห่งอาสวะอย่างนี้ รู้ชัดวิบากแห่งอาสวะอย่างนี้ รู้ชัด<br><br>เชิงอรรถ :<br>
  ๑ ดู ที.ม.๑๐/๑๔๒/๗๓, สํ.สฬา. (แปล) ๑๘/๓๒๑/๓๔๐, อภิ.วิ. (แปล) ๓๕/๙๓๗/๕๘๖-๕๘๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ความดับแห่งอาสวะอย่างนี้ รู้ชัดข้อปฏิบัติให้ถึงความดับแห่งอาสวะอย่างนี้ เธอ<br>
  จึงรู้ชัดพรหมจรรย์ที่เป็นเหตุชำแรกกิเลส เป็นที่ดับอาสวะนี้<br>
  เราจึงกล่าวไว้เช่นนั้นว่า ‘เธอทั้งหลายพึงทราบอาสวะ ฯลฯ ข้อปฏิบัติให้ถึง<br>
  ความดับแห่งอาสวะ’<br>
  เรากล่าวไว้เช่นนี้แลว่า ‘เธอทั้งหลายพึงทราบกรรม ฯลฯ ข้อปฏิบัติให้ถึง<br>
  ความดับแห่งกรรม’ เพราะอาศัยเหตุอะไรเราจึงกล่าวไว้เช่นนั้น<br>
  ภิกษุทั้งหลาย เพราะอาศัยเหตุนี้ว่า เรากล่าวเจตนาว่าเป็นตัวกรรม บุคคล<br>
  คิดแล้ว จึงกระทำกรรมด้วยกาย วาจา ใจ<br>
  เหตุเกิดแห่งกรรม เป็นอย่างไร<br>
  คือ ผัสสะเป็นเหตุเกิดแห่งกรรม<br>
  ความต่างกันแห่งกรรม เป็นอย่างไร<br>
  คือ กรรมที่พึงเสวยในนรกก็มี กรรมที่พึงเสวยในกำเนิดสัตว์ดิรัจฉานก็มี<br>
  กรรมที่พึงเสวยในแดนเปรตก็มี กรรมที่พึงเสวยในมนุษยโลกก็มี กรรมที่พึงเสวยใน<br>
  เทวโลกก็มี นี้เรียกว่า ความต่างกันแห่งกรรม<br>
  วิบากแห่งกรรม เป็นอย่างไร<br>
  คือ เรากล่าววิบากแห่งกรรมว่ามี ๓ ประการ คือ<br>
  ๑. กรรมที่พึงเสวยในปัจจุบัน<br>
  ๒. กรรมที่พึงเสวยในอัตภาพถัดไป<br>
  ๓. กรรมที่พึงเสวยในอัตภาพต่อ ๆ ไป๑<br>
  นี้เรียกว่า วิบากแห่งกรรม<br>
  ความดับแห่งกรรม เป็นอย่างไร<br>
  คือ เพราะผัสสะดับ กรรมจึงดับ<br><br>เชิงอรรถ :<br>
  ๑ กรรมที่พึงเสวยในปัจจุบัน เรียกว่า ทิฏฐเวทนียกรรม กรรมที่พึงเสวยในอัตภาพถัดไปเรียกว่า
  อุปปัชช- <br>
  เวทนียกรรม กรรมที่พึงเสวยในอัตภาพต่อ ๆ ไป เรียกว่า อปราปริยเวทนียกรรม (องฺ.เอกาทสก.
  (แปล)<br>
  ๒๔/๒๑๗/๓๕๗, อภิ.ก.๓๗/๖๓๕/๓๘๕, ๘๙๐-๘๙๑/๕๐๖-๕๐๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๙. นิพเพธิกสูตร<br>
  ข้อปฏิบัติให้ถึงความดับแห่งกรรมได้แก่ อริยมรรคมีองค์ ๘ นี้ คือ<br>
  ๑. สัมมาทิฏฐิ <br>
  ฯลฯ<br>
  ๘. สัมมาสมาธิ<br>
  ภิกษุทั้งหลาย เพราะอริยสาวกรู้ชัดกรรมอย่างนี้ รู้ชัดเหตุเกิดแห่งกรรมอย่างนี้<br>
  รู้ชัดความต่างกันแห่งกรรมอย่างนี้ รู้ชัดวิบากแห่งกรรมอย่างนี้ รู้ชัดความดับแห่ง<br>
  กรรมอย่างนี้ รู้ชัดข้อปฏิบัติให้ถึงความดับแห่งกรรมอย่างนี้ เธอจึงรู้ชัดพรหมจรรย์<br>
  ที่เป็นเหตุชำแรกกิเลส เป็นที่ดับกรรมนี้<br>
  เราจึงกล่าวไว้เช่นนั้นว่า ‘เธอทั้งหลายพึงทราบกรรม ฯลฯ ข้อปฏิบัติให้ถึง<br>
  ความดับแห่งกรรม’ เราจึงกล่าวไว้เช่นนั้น<br>
  เรากล่าวไว้เช่นนี้แลว่า ‘เธอทั้งหลายพึงทราบทุกข์ เหตุเกิดแห่งทุกข์ ความ<br>
  ต่างกันแห่งทุกข์ วิบากแห่งทุกข์ ความดับแห่งทุกข์ ข้อปฏิบัติให้ถึงความดับ<br>
  แห่งทุกข์’ เพราะอาศัยเหตุอะไรเราจึงกล่าวไว้เช่นนั้น<br>
  เพราะอาศัยเหตุนี้ว่า แม้ชาติ (ความเกิด) ก็เป็นทุกข์ แม้ชรา (ความแก่) ก็เป็น<br>
  ทุกข์ แม้มรณะ (ความตาย) ก็เป็นทุกข์ แม้โสกะ (ความโศก) ปริเทวะ (ความคร่ำครวญ)<br>
  ทุกข์ (ความทุกข์กาย) โทมนัส (ความทุกข์ใจ) อุปายาส (ความคับแค้นใจ) ก็เป็นทุกข์<br>
  ปรารถนาสิ่งใดไม่ได้สิ่งนั้น ก็เป็นทุกข์ ว่าโดยย่อ อุปาทานขันธ์ ๕ เป็นทุกข์<br>
  เหตุเกิดแห่งทุกข์ เป็นอย่างไร<br>
  คือ ตัณหาเป็นเหตุเกิดแห่งทุกข์<br>
  ความต่างกันแห่งทุกข์ เป็นอย่างไร<br>
  คือ ทุกข์มากก็มี ทุกข์น้อยก็มี ทุกข์ที่คลายช้าก็มี ทุกข์ที่คลายเร็วก็มี นี้เรียกว่า<br>
  ความต่างกันแห่งทุกข์<br>
  วิบากแห่งทุกข์ เป็นอย่างไร<br>
  คือ บุคคลบางคนในโลกนี้ถูกทุกข์ใดครอบงำ มีจิตถูกทุกข์ใดกลุ้มรุม ย่อม<br>
  เศร้าโศก ลำบากใจ ร่ำไร ทุบอก คร่ำครวญ ถึงความเลอะเลือน หรือบุคคลถูกทุกข์<br>
  ใดครอบงำ มีจิตถูกทุกข์ใดกลุ้มรุมแล้วย่อมหาเหตุเปลื้องทุกข์ในภายนอกว่า ‘ใครจะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑๐. สีหนาทสูตร<br>
  รู้บทเดียวหรือสองบทเพื่อดับทุกข์นี้ได้’ เรากล่าวว่าทุกข์นั้นมีความหลงเป็นผล
  หรือ<br>
  มีการแสวงหาเปลื้องทุกข์ภายนอกเป็นผล นี้เรียกว่า วิบากแห่งทุกข์<br>
  ความดับแห่งทุกข์ เป็นอย่างไร<br>
  คือ เพราะตัณหาดับ ทุกข์จึงดับ<br>
  ข้อปฏิบัติให้ถึงความดับแห่งทุกข์ อริยมรรคมีองค์ ๘ นี้ คือ<br>
  ๑. สัมมาทิฏฐิ<br>
  ฯลฯ<br>
  ๘. สัมมาสมาธิ<br>
  ภิกษุทั้งหลาย เพราะอริยสาวกรู้ชัดทุกข์อย่างนี้ รู้ชัดเหตุเกิดแห่งทุกข์อย่างนี้<br>
  รู้ชัดความต่างกันแห่งทุกข์อย่างนี้ รู้ชัดวิบากแห่งทุกข์อย่างนี้ รู้ชัดความดับแห่งทุกข์<br>
  อย่างนี้ รู้ชัดข้อปฏิบัติให้ถึงความดับแห่งทุกข์อย่างนี้ เธอจึงรู้ชัดพรหมจรรย์ที่เป็น<br>
  เหตุชำแรกกิเลส เป็นที่ดับทุกข์นี้<br>
  เราจึงกล่าวไว้เช่นนั้นว่า ‘เธอทั้งหลายพึงทราบทุกข์ เหตุเกิดแห่งทุกข์ ความ<br>
  ต่างกันแห่งทุกข์ วิบากแห่งทุกข์ ความดับแห่งทุกข์ ข้อปฏิบัติให้ถึงความดับแห่งทุกข์’<br>
  ภิกษุทั้งหลาย ธรรมบรรยายที่เป็นเหตุชำแรกกิเลสนี้นั้น เป็นอย่างนี้แล<br>
  นิพเพธิกสูตรที่ ๙ จบ<br>
  ๑๐. สีหนาทสูตร๑<br>
  ว่าด้วยการบันลือสีหนาท<br>
  [๖๔] ภิกษุทั้งหลาย กำลังของตถาคต ๖ ประการนี้ ที่ตถาคตมีแล้วเป็น<br>
  เหตุให้ปฏิญญาฐานะที่องอาจ บันลือสีหนาท ประกาศพรหมจักรในบริษัท๒<br><br>เชิงอรรถ :<br>
  ๑ ดูมหาสีหนาทสูตร (ม.มู. ๑๒/๑๔๘/๑๐๗-๑๑๐, องฺ.ทสก. (แปล) ๒๔/๒๑/๔๓)<br>
  ๒ ดูเชิงอรรถที่ ๒-๕ ปัญจกนิบาต ข้อ ๑๑ (อนุสสุตสูตร) หน้า ๑๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑๐. สีหนาทสูตร<br>
  กำลังของตถาคต ๖ ประการ อะไรบ้าง คือ<br>
  ๑. ตถาคตรู้ชัดฐานะโดยเป็นฐานะ และอฐานะโดยเป็นอฐานะในโลกนี้<br>
  ตามความเป็นจริง การที่ตถาคตรู้ชัดฐานะโดยเป็นฐานะ และอฐานะ<br>
  โดยเป็นอฐานะตามความเป็นจริง นี้เป็นกำลังของตถาคตที่ตถาคต<br>
  อาศัยแล้วปฏิญญาฐานะที่องอาจ บันลือสีหนาท ประกาศพรหมจักร<br>
  ในบริษัท<br>
  ๒. ตถาคตรู้ชัดวิบากแห่งการยึดถือกรรมที่เป็นทั้งอดีต อนาคต และ<br>
  ปัจจุบัน โดยฐานะ โดยเหตุตามความเป็นจริง การที่ตถาคตรู้ชัด<br>
  วิบากแห่งการยึดถือกรรมที่เป็นทั้งอดีต อนาคต และปัจจุบันโดย<br>
  ฐานะโดยเหตุตามความเป็นจริง นี้เป็นกำลังของตถาคตที่ตถาคต<br>
  อาศัยแล้วปฏิญญาฐานะที่องอาจ บันลือสีหนาท ประกาศพรหมจักร<br>
  ในบริษัท<br>
  ๓. ตถาคตรู้ชัดความเศร้าหมอง๑ ความผ่องแผ้ว๒ แห่งฌาน วิโมกข์<br>
  สมาธิ และสมาบัติ๓ และการออกจากฌาน วิโมกข์ สมาธิ และ<br>
  สมาบัติตามความเป็นจริง การที่ตถาคตรู้ชัดความเศร้าหมอง<br>
  ความผ่องแผ้วแห่งฌาน วิโมกข์ สมาธิ และสมาบัติ และการ<br>
  ออกจากฌาน วิโมกข์ สมาธิ และสมาบัติตามความเป็นจริง นี้เป็น<br><br>เชิงอรรถ :<br>
  ๑ ความเศร้าหมอง ในที่นี้หมายถึงธรรมฝ่ายเสื่อมได้แก่กาม วิตก วิจาร และปีติ เป็นต้น
  ที่เป็นอุปสรรค<br>
  ต่อการเจริญฌานตามลำดับขั้นของผู้ที่มีฌานยังไม่คล่องแคล่ว (องฺ.ทสก.อ. ๓/๒๑/๓๒๙,
  องฺ.ทสก.ฏีกา<br>
  ๓/๒๑/๓๙๒) และดู องฺ.นวก. ๒๓/๔๑/๓๖๒-๓๖๙<br>
  ๒ ความผ่องแผ้ว ในที่นี้หมายถึงธรรมฝ่ายเจริญ ได้แก่ การสงัดจากกาม การระงับวิตกวิจาร
  การจางคลาย<br>
  ไปแห่งปีติ เป็นต้น ซึ่งเป็นคุณต่อการเจริญฌานให้ยิ่งขึ้นไปของผู้ที่มีฌานคล่องแคล่ว
  (องฺ.ทสก.อ. ๓/๒๑/<br>
  ๓๒๙, องฺ.ทสก.ฏีกา ๓/๒๑/๓๙๒) และดู องฺ.นวก. ๒๓/๔๑/๓๖๒-๓๖๙<br>
  ๓ ในคำว่า “ฌาน วิโมกข์ สมาธิ และสมาบัติ” นี้ ฌาน หมายถึงฌาน ๔ (ปฐมฌาน ทุติยฌาน
  ตติยฌาน<br>
  จตุตถฌาน) (องฺ.ทสก.อ. ๓/๒๑/๓๒๙) วิโมกข์ หมายถึงวิโมกข์ ๘ มีข้อว่า ‘ผู้มีรูป
  มองเห็นรูปทั้งหลาย’<br>
  เป็นต้น (องฺ.ทสก.อ. ๓/๒๑/๓๒๙) และดู ที.ปา. ๑๑/๓๓๙/๒๓๑, องฺ.อฏฺ_ก. ๒๓/๑๑๙/๒๘๙
  สมาธิ หมายถึง<br>
  สมาธิ ๓ คือ สวิตักกสวิจารสมาธิ (สมาธิที่มีทั้งวิตกและวิจาร) อวิตักกวิจารมัตตสมาธิ
  (สมาธิที่ไม่มี<br>
  วิตกมีเพียงวิจาร) อวิตักกาวิจารสมาธิ (สมาธิที่มีทั้งวิตกและวิจาร) (องฺ.ทสก.อ.
  ๓/๒๑/๓๒๙) และดู ขุ.ป.<br>
  ๓๑/๔๓/๕๐ สมาบัติ หมายถึงอนุปุพพสมาบัติ ๙ คือ รูปฌาน ๔ อรูปฌาน ๔ และสัญญาเวทยิตนิโรธ
  ๑<br>
  (องฺ.ทสก.อ. ๓/๒๑/๓๒๙) และดู องฺ.นวก. ๒๓/๓๒/๓๓๖, อภิ.วิ. (แปล) ๓๕/๘๒๘/๕๓๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑๐. สีหนาทสูตร<br>
  กำลังของตถาคตที่ตถาคตอาศัยแล้วปฏิญญาฐานะที่องอาจ บันลือ<br>
  สีหนาท ประกาศพรหมจักรในบริษัท<br>
  ๔. ตถาคตระลึกชาติก่อนได้หลายชาติ คือ ๑ ชาติบ้าง ๒ ชาติบ้าง<br>
  ฯลฯ ตถาคตระลึกชาติก่อนได้หลายชาติ พร้อมทั้งลักษณะทั่วไป<br>
  และชีวประวัติ อย่างนี้ การที่ตถาคตระลึกชาติก่อนได้หลายชาติ คือ<br>
  ๑ ชาติบ้าง ๒ ชาติบ้าง ฯลฯ ตถาคตระลึกชาติก่อนได้หลายชาติ<br>
  พร้อมทั้งลักษณะทั่วไปและชีวประวัติอย่างนี้ นี้เป็นกำลังของตถาคต<br>
  ที่ตถาคต อาศัยแล้วปฏิญญาฐานะที่องอาจ บันลือสีหนาท<br>
  ประกาศพรหมจักร ในบริษัท<br>
  ๕. ตถาคตเห็นหมู่สัตว์ที่กำลังจุติ กำลังเกิด ฯลฯ ด้วยตาทิพย์อัน<br>
  บริสุทธิ์เหนือมนุษย์ รู้ชัดถึงหมู่สัตว์ผู้เป็นไปตามกรรมว่า ฯลฯ นี้เป็น<br>
  กำลังของตถาคตที่ตถาคตอาศัยแล้วปฏิญญาฐานะที่องอาจ บันลือสี<br>
  หนาทประกาศพรหมจักรในบริษัท<br>
  ๖. ตถาคตทำให้แจ้งเจโตวิมุตติ ปัญญาวิมุตติอันไม่มีอาสวะ เพราะ<br>
  อาสวะสิ้นไป ด้วยปัญญาอันยิ่งเองเข้าถึงอยู่ในปัจจุบัน การที่ตถาคต<br>
  ทำให้แจ้งเจโตวิมุตติ ปัญญาวิมุตติ อันไม่มีอาสวะ เพราะอาสวะ<br>
  สิ้นไป ด้วยปัญญาอันยิ่งเองเข้าถึงอยู่ในปัจจุบัน นี้เป็นกำลังของ<br>
  ตถาคตที่ตถาคตอาศัยแล้วปฏิญญาฐานะที่องอาจ บันลือสีหนาท<br>
  ประกาศพรหมจักรในบริษัท<br>
  ภิกษุทั้งหลาย กำลังของตถาคต ๖ ประการนี้แล ที่ตถาคตมีแล้วเป็นเหตุให้<br>
  ปฏิญญาฐานะที่องอาจ บันลือสีหนาท ประกาศพรหมจักรในบริษัท<br>
  ภิกษุทั้งหลาย บรรดากำลังของตถาคต ๖ ประการนั้น<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดฐานะโดยเป็นฐานะ<br>
  และอฐานะโดยเป็นอฐานะตามความเป็นจริง ตถาคตเมื่อถูกถามย่อมพยากรณ์ญาณ<br>
  รู้ชัดฐานะโดยเป็นฐานะ และอฐานะโดยเป็นอฐานะตามความเป็นจริงแก่ชนเหล่านั้น<br>
  ตามที่ตถาคตรู้แจ้งญาณรู้ชัดฐานะโดยเป็นฐานะและอฐานะโดยเป็นอฐานะตามความ<br>
  เป็นจริง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค ๑๐. สีหนาทสูตร<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดวิบากแห่งการยึดถือ<br>
  กรรมที่เป็นทั้งอดีต อนาคต และปัจจุบันโดยฐานะโดยเหตุ ตามความเป็นจริง<br>
  ตถาคตเมื่อถูกถามย่อมพยากรณ์ญาณรู้ชัดวิบากแห่งการยึดถือกรรมที่เป็นทั้งอดีต<br>
  อนาคต และปัจจุบันโดยฐานะโดยเหตุตามความเป็นจริงแก่ชนเหล่านั้นตามที่ตถาคต<br>
  รู้แจ้งญาณรู้ชัดวิบากแห่งการยึดกรรมที่เป็นทั้งอดีต อนาคตและปัจจุบันโดยฐานะ<br>
  โดยเหตุตามความเป็นจริง<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดความเศร้าหมอง<br>
  ความผ่องแผ้วแห่งฌาน วิโมกข์ สมาธิ และสมาบัติ และการออกจากฌาน วิโมกข์<br>
  สมาธิ และสมาบัติตามความเป็นจริง ตถาคตเมื่อถูกถามย่อมพยากรณ์ญาณรู้ชัด<br>
  ความเศร้าหมอง ความผ่องแผ้วแห่งฌาน วิโมกข์ สมาธิ และสมาบัติ และการ<br>
  ออกจากฌาน วิโมกข์ สมาธิ และสมาบัติ ตามความเป็นจริงแก่ชนเหล่านั้นตามที่<br>
  ตถาคตรู้แจ้งญาณรู้ชัดความเศร้าหมอง ความผ่องแผ้วแห่งฌาน วิโมกข์ สมาธิและ<br>
  สมาบัติ และการออกจากฌาน วิโมกข์ สมาธิ และสมาบัติตามความเป็นจริง<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดความระลึกชาติก่อนได้<br>
  ตามความเป็นจริง ตถาคตเมื่อถูกถามย่อมพยากรณ์ญาณรู้ชัดความระลึกชาติก่อน<br>
  ได้ตามความเป็นจริงแก่ชนเหล่านั้นตามที่ตถาคตรู้แจ้งญาณรู้ชัดความระลึกชาติก่อน<br>
  ได้ตามความเป็นจริง<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดการจุติและการเกิดของ<br>
  หมู่สัตว์ตามความเป็นจริง ตถาคตเมื่อถูกถามย่อมพยากรณ์ญาณรู้ชัดการจุติและ<br>
  การเกิดของหมู่สัตว์ตามความเป็นจริงแก่ชนเหล่านั้นตามที่ตถาคตรู้แจ้งญาณรู้ชัด<br>
  การจุติและการเกิดของหมู่สัตว์ตามความเป็นจริง<br>
  หากชนเหล่าอื่นเข้ามาหาตถาคตถามปัญหาถึงญาณรู้ชัดความสิ้นอาสวะทั้งหลาย<br>
  ตามความเป็นจริง ตถาคตเมื่อถูกถามย่อมพยากรณ์ญาณรู้ชัดความสิ้นอาสวะตาม<br>
  ความเป็นจริงแก่ชนเหล่านั้นตามที่ตถาคตรู้แจ้งญาณรู้ชัดความสิ้นอาสวะตาม<br>
  ความเป็นจริง<br>
  เรากล่าวว่า ญาณรู้ชัดฐานะโดยเป็นฐานะ และอฐานะโดยเป็นอฐานะตามความ<br>
  เป็นจริงนั้น เป็นของบุคคลผู้มีจิตเป็นสมาธิ ไม่กล่าวว่า เป็นของบุคคลผู้มีจิตไม่เป็น<br>
  สมาธิ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๖. มหาวรรค รวมพระสูตรที่มีในวรรค<br>
  เรากล่าวว่า ญาณรู้ชัดวิบากแห่งการยึดถือกรรมที่เป็นทั้งอดีต อนาคต และ<br>
  ปัจจุบันโดยฐานะโดยเหตุตามความเป็นจริงนั้น เป็นของบุคคลผู้มีจิตเป็นสมาธิ<br>
  ไม่กล่าวว่า เป็นของบุคคลผู้มีจิตไม่เป็นสมาธิ<br>
  เรากล่าวว่า ญาณรู้ชัดความเศร้าหมอง ความผ่องแผ้วแห่งฌาน วิโมกข์ สมาธิ<br>
  และสมาบัติ และการออกจากฌาน วิโมกข์ สมาธิ และสมาบัตินั้น เป็นของบุคคล<br>
  ผู้มีจิตเป็นสมาธิ ไม่กล่าวว่า เป็นของบุคคลผู้มีจิตไม่เป็นสมาธิ<br>
  เรากล่าวว่า ญาณรู้ชัดความระลึกชาติก่อนได้ตามความเป็นจริงนั้น เป็นของ<br>
  บุคคลผู้มีจิตเป็นสมาธิ ไม่กล่าวว่า เป็นของบุคคลผู้มีจิตไม่เป็นสมาธิ<br>
  เรากล่าวว่า ญาณรู้ชัดจุติและการเกิดของหมู่สัตว์ตามความเป็นจริงนั้น เป็น<br>
  ของบุคคลผู้มีจิตเป็นสมาธิ ไม่กล่าวว่า เป็นของบุคคลผู้มีจิตไม่เป็นสมาธิ<br>
  เรากล่าวว่า ญาณรู้ชัดความสิ้นอาสวะทั้งหลายตามความเป็นจริงนั้น เป็นของ<br>
  บุคคลผู้มีจิตเป็นสมาธิ ไม่กล่าวว่า เป็นของบุคคลผู้มีจิตไม่เป็นสมาธิ<br>
  ภิกษุทั้งหลาย สมาธิเป็นมรรค๑ อสมาธิเป็นกุมมรรค๒ ด้วยประการฉะนี้แล<br>
  สีหนาทสูตรที่ ๑๐ จบ<br>
  มหาวรรคที่ ๖ จบ</p>
<p> รวมพระสูตรที่มีในวรรคนี้ คือ<br>
<br>
   ๑. โสณสูตร   ๒. ผัคคุณสูตร<br>
   ๓. ฉฬภิชาติสูตร  ๔. อาสวสูตร<br>
   ๕. ทารุกัมมิกสูตร  ๖. หัตถิสารีปุตตสูตร<br>
   ๗. มัชเฌสูตร  ๘. ปุริสินทริยญาณสูตร<br>
   ๙. นิพเพธิกสูตร ๑๐. สีหนาทสูตร<br>
  <br><br>เชิงอรรถ :<br>
  ๑ มรรค ในที่นี้หมายถึงอุบายแห่งการบรรลุญาณทั้งหลาย ได้แก่ มรรคมีองค์ ๘ (องฺ.ฉกฺก.อ.
  ๓/๖๔/๑๕๐-<br>
  ๑๕๑) และดู อภิ.วิ.(แปล) ๓๕/๒๐๖/๑๗๔,๔๘๖/๓๗๑<br>
  ๒ กุมมรรค ในที่นี้หมายถึงมิจฉามรรคกล่าวคือทางผิดจากการบรรลุญาณทั้งหลาย ได้แก่
  มิจฉาทิฏฐิ (เห็น<br>
  ผิด) มิจฉาสังกัปปะ (ดำริผิด) มิจฉาวาจา (เจรจาผิด) มิจฉากัมมันตะ (กระทำผิด)
  มิจฉาอาชีวะ (เลี้ยงชีพผิด)<br>
  มิจฉาวายามะ (พยายามผิด) มิจฉาสติ (ระลึกผิด) มิจฉาสมาธิ (ตั้งจิตมั่นผิด) (องฺ.ฉกฺก.อ.
  ๓/๖๔/๑๕๐-<br>
  ๑๕๑) และดู อภิ.วิ.(แปล) ๓๕/๙๓๖/๕๘๖,๙๕๖/๖๑๒-๖๑๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๑. อนาคามิผลสูตร<br>
  ๗. เทวตาวรรค<br>
  หมวดว่าด้วยเทวดา</p>
<p> ๑. อนาคามิผลสูตร<br>
  ว่าด้วยอนาคามิผล<br>
  [๖๕] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจทำให้แจ้ง<br>
  อนาคามิผลได้ ธรรม๑ ๖ ประการ อะไรบ้าง คือ<br>
  ๑. ความไม่มีศรัทธา ๒. ความไม่มีหิริ<br>
  ๓. ความไม่มีโอตตัปปะ ๔. ความเกียจคร้าน<br>
  ๕. ความหลงลืมสติ ๖. ความมีปัญญาทราม<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจทำให้แจ้ง<br>
  อนาคามิผลได้<br>
  ภิกษุละธรรม ๖ ประการได้แล้ว จึงอาจทำให้แจ้งอนาคามิผลได้<br>
  ธรรม ๖ ประการ อะไรบ้าง คือ<br>
  ๑. ความไม่มีศรัทธา ๒. ความไม่มีหิริ<br>
  ๓. ความไม่มีโอตตัปปะ ๔. ความเกียจคร้าน<br>
  ๕. ความหลงลืมสติ ๖. ความมีปัญญาทราม<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจทำให้แจ้ง<br>
  อนาคามิผลได้<br>
  อนาคามิผลสูตรที่ ๑ จบ<br><br>เชิงอรรถ :<br>
  ๑ ดู อภิ.สงฺ. (แปล) ๓๔/๑๓๒๘,๑๓๒๙/๓๓๒, อภิ.วิ. (แปล) ๓๕/๙๐๐/๕๖๓, ๙๖๐/๕๖๕,๙๒๘/๕๘๑,๙๓๐/<br>
  ๕๘๒,๙๓๒/๕๘๔,๙๓๕/๕๘๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๒. อรหัตตสูตร<br>
  ๒. อรหัตตสูตร<br>
  ว่าด้วยอรหัตตผล<br>
  [๖๖] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจทำให้แจ้ง<br>
  อรหัตตผลได้<br>
  ธรรม ๖ ประการ อะไรบ้าง คือ<br>
  <br>
   ๑. ถีนะ (ความหดหู่)  ๒. มิทธะ (ความเซื่องซึม)<br>
   ๓. อุทธัจจะ (ความฟุ้งซ่าน) ๔. กุกกุจจะ (ความร้อนใจ)<br>
   ๕. อัสสัทธิยะ (ความไม่มีศรัทธา) ๖. ปมาทะ (ความประมาท)<br>
  <br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจทำให้แจ้ง<br>
  อรหัตตผลได้<br>
  ภิกษุละธรรม ๖ ประการได้แล้ว จึงอาจทำให้แจ้งอรหัตตผลได้<br>
  ธรรม ๖ ประการ อะไรบ้าง คือ<br>
  <br>
  ๑. ถีนะ  ๒. มิทธะ<br>
  ๓. อุทธัจจะ ๔. กุกกุจจะ<br>
  ๕. อัสสัทธิยะ ๖. ปมาทะ<br>
  <br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจทำให้แจ้ง<br>
  อรหัตตผลได้<br>
  อรหัตตสูตรที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๓. มิตตสูตร<br>
  ๓. มิตตสูตร<br>
  ว่าด้วยมิตร<br>
  [๖๗] ภิกษุทั้งหลาย<br>
  เป็นไปไม่ได้เลยที่ภิกษุผู้มีมิตรชั่ว มีสหายชั่ว มีเพื่อนชั่ว เสพ คบ เข้าไปนั่ง<br>
  ใกล้มิตรชั่ว และประพฤติตามมิตรชั่วเหล่านั้นอยู่ จักบำเพ็ญอภิสามาจาริกธรรม๑ให้<br>
  บริบูรณ์ได้<br>
  เป็นไปไม่ได้เลยที่ภิกษุไม่บำเพ็ญอภิสมาจาริกธรรมให้บริบูรณ์แล้ว จักบำเพ็ญ<br>
  เสขธรรม๒ให้บริบูรณ์ได้<br>
  เป็นไปไม่ได้เลยที่ภิกษุไม่บำเพ็ญเสขธรรมให้บริบูรณ์แล้ว จักบำเพ็ญศีล<br>
  ทั้งหลาย๓ให้บริบูรณ์ได้<br>
  เป็นไปไม่ได้เลยที่ภิกษุไม่บำเพ็ญศีลทั้งหลายให้บริบูรณ์แล้ว จักละกามราคะ<br>
  รูปราคะ หรืออรูปราคะได้<br>
  ภิกษุทั้งหลาย<br>
  เป็นไปได้ที่ภิกษุผู้มีมิตรดี มีสหายดี มีเพื่อนดี เสพ คบ เข้าไปนั่งใกล้มิตรดี<br>
  และประพฤติตามมิตรดีเหล่านั้นอยู่ จักบำเพ็ญอภิสมาจาริกธรรมให้บริบูรณ์ได้<br>
  เป็นไปได้ที่ภิกษุบำเพ็ญอภิสมาจาริกธรรมให้บริบูรณ์แล้ว จักบำเพ็ญเสขธรรม<br>
  ให้บริบูรณ์ได้<br>
  เป็นไปได้ที่ภิกษุบำเพ็ญเสขธรรมให้บริบูรณ์แล้ว จักบำเพ็ญศีลทั้งหลายให้<br>
  บริบูรณ์ได้<br>
  เป็นไปได้ที่ภิกษุบำเพ็ญศีลทั้งหลายให้บริบูรณ์แล้ว จักละกามราคะ รูปราคะ<br>
  หรืออรูปราคะได้<br>
  มิตตสูตรที่ ๓ จบ<br><br>เชิงอรรถ :<br>
  ๑,๒,๓ ดูเชิงอรรถที่ ๑,๒,๓ ปัญจกนิบาต ข้อ ๒๑ หน้า ๒๔ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๔. สังคณิการามสูตร<br>
  ๔. สังคณิการามสูตร<br>
  ว่าด้วยภิกษุผู้ชอบคลุกคลีด้วยหมู่คณะ<br>
  [๖๘] ภิกษุทั้งหลาย<br>
  ๑. เป็นไปไม่ได้เลยที่ภิกษุผู้ชอบการคลุกคลีด้วยหมู่๑ ยินดีการคลุกคลี<br>
  ด้วยหมู่ ประกอบความชอบการคลุกคลีด้วยหมู่ เป็นผู้ชอบคณะ๒<br>
  ยินดีในคณะ ประกอบความยินดีในคณะ จักยินดีในปวิเวก๓ตาม<br>
  ลำพังได้<br>
  ๒. เป็นไปไม่ได้เลยที่ภิกษุผู้ไม่ยินดีในปวิเวกตามลำพังจักถือเอานิมิต<br>
  แห่งจิต๔ได้<br>
  ๓. เป็นไปไม่ได้เลยที่ภิกษุผู้ไม่ถือเอานิมิตแห่งจิต จักบำเพ็ญสัมมาทิฏฐิ๕<br>
  ให้บริบูรณ์ได้<br>
  ๔. เป็นไปไม่ได้เลยที่ภิกษุผู้ไม่บำเพ็ญสัมมาทิฏฐิให้บริบูรณ์แล้ว จักบำเพ็ญ<br>
  สัมมาสมาธิให้บริบูรณ์ได้<br>
  ๕. เป็นไปไม่ได้เลยที่ภิกษุผู้ไม่บำเพ็ญสัมมาสมาธิ๖ให้บริบูรณ์แล้ว จักละ<br>
  สังโยชน์ได้<br>
  ๖. เป็นไปไม่ได้เลยที่ภิกษุผู้ยังละสังโยชน์ไม่ได้แล้ว จักทำให้แจ้งนิพพานได้<br>
  ภิกษุทั้งหลาย<br>
  ๑. เป็นไปได้ที่ภิกษุผู้ไม่ชอบการคลุกคลีด้วยหมู่ ไม่ยินดีการคลุกคลี<br>
  ด้วยหมู่ ไม่ประกอบความชอบการคลุกคลีด้วยหมู่ ไม่ชอบคณะ<br><br>เชิงอรรถ :<br>
  ๑ คลุกคลีด้วยหมู่ หมายถึงคลุกคลีด้วยหมู่คณะของตน (องฺ.ฉกฺก.ฏีกา ๓/๖๘-๖๙/๑๗๔)<br>
  ๒ ชอบคณะ (คณาราโม) หมายถึงชอบคลุกคลีกับคนทั่วไป (องฺ.ฉกฺก.ฏีกา ๓/๖๘-๖๙/๑๗๔)<br>
  ๓ ปวิเวก ในที่นี้หมายถึงกายวิเวก (ความสงัดทางกาย) (องฺ.ฉกฺก.อ. ๓/๖๘/๑๕๑)<br>
  ๔ นิมิตแห่งจิต หมายถึงอาการซึ่งเป็นนิมิตแห่งสมาธิและวิปัสสนา (องฺ.ฉกฺก.อ. ๓/๖๘/๑๕๑)<br>
  ๕ ดูเชิงอรรถที่ ๔ ปัญจกนิบาต ข้อ ๒๑ หน้า ๒๔ ในเล่มนี้<br>
  ๖ ดูเชิงอรรถที่ ๑ ปัญจกนิบาต ข้อ ๒๑ หน้า ๒๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๕. เทวตาสูตร<br>
  ไม่ยินดีในคณะ ไม่ประกอบความยินดีในคณะ จักยินดีในปวิเวก<br>
  ตามลำพังได้<br>
  ๒. เป็นไปได้ที่ภิกษุผู้ยินดีในปวิเวกตามลำพัง จักถือเอานิมิตแห่งจิตได้<br>
  ๓. เป็นไปได้ที่ภิกษุผู้ถือเอานิมิตแห่งจิต จักบำเพ็ญสัมมาทิฏฐิให้บริบูรณ์<br>
  ได้<br>
  ๔. เป็นไปได้ที่ภิกษุผู้บำเพ็ญสัมมาทิฏฐิให้บริบูรณ์แล้ว จักบำเพ็ญ<br>
  สัมมาสมาธิให้บริบูรณ์ได้<br>
  ๕. เป็นไปได้ที่ภิกษุผู้บำเพ็ญสัมมาสมาธิให้บริบูรณ์แล้ว จักละสังโยชน์ได้<br>
  ๖. เป็นไปได้ที่ภิกษุผู้ละสังโยชน์ได้แล้ว จักทำให้แจ้งนิพพานได้<br>
  สังคณิการามสูตรที่ ๔ จบ<br>
  ๕. เทวตาสูตร<br>
  ว่าด้วยเทวดาแสดงธรรม<br>
  [๖๙] ครั้งนั้น เมื่อราตรีผ่านไป เทวดาตนหนึ่งมีวรรณะงดงามยิ่งนัก เปล่ง<br>
  รัศมีให้สว่างทั่วพระเชตวัน เข้าไปเฝ้าพระผู้มีพระภาคถึงที่ประทับ ถวายอภิวาทแล้ว<br>
  ยืนอยู่ ณ ที่สมควร ได้กราบทูลพระผู้มีพระภาคดังนี้ว่า<br>
  “ข้าแต่พระองค์ผู้เจริญ ธรรม ๖ ประการนี้ ย่อมเป็นไปเพื่อความไม่เสื่อม<br>
  แก่ภิกษุ<br>
  ธรรม ๖ ประการ อะไรบ้าง คือ<br>
  ๑. ความเป็นผู้มีความเคารพในพระศาสดา<br>
  ๒. ความเป็นผู้มีความเคารพในพระธรรม<br>
  ๓. ความเป็นผู้มีความเคารพในพระสงฆ์<br>
  ๔. ความเป็นผู้มีความเคารพในสิกขา<br>
  ๕. ความเป็นผู้ว่าง่าย<br>
  ๖. ความเป็นผู้มีกัลยาณมิตร(มิตรดี)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๕. เทวตาสูตร<br>
  ข้าแต่พระองค์ผู้เจริญ ธรรม ๖ ประการนี้แล ย่อมเป็นไปเพื่อความไม่เสื่อมแก่ภิกษุ<br>
  เมื่อเทวดานั้นได้กราบทูลดังนี้แล้ว พระศาสดาทรงพอพระทัย ครั้นเทวดานั้น<br>
  ทราบว่า ‘พระศาสดาทรงพอพระทัยเรา’ จึงถวายอภิวาท ทำประทักษิณแล้วหายไป<br>
  ณ ที่นั้นแล<br>
  ครั้นคืนนั้นผ่านไป พระผู้มีพระภาคได้รับสั่งเรียกภิกษุทั้งหลายมาตรัสว่า “ภิกษุ<br>
  ทั้งหลาย เมื่อคืนนี้ เมื่อราตรีผ่านไป เทวดาตนหนึ่งมีวรรณะงดงามยิ่งนัก เปล่งรัศมี<br>
  ให้สว่างทั่วพระเชตวัน เข้ามาหาเราถึงที่อยู่ ไหว้เราแล้วยืนอยู่ ณ ที่สมควร ได้กล่าว<br>
  กับเราดังนี้ว่า<br>
  ‘ข้าแต่พระองค์ผู้เจริญ ธรรม ๖ ประการนี้ ย่อมเป็นไปเพื่อความไม่เสื่อมแก่<br>
  ภิกษุ<br>
  ธรรม ๖ ประการ อะไรบ้าง คือ<br>
  ๑. ความเป็นผู้มีความเคารพในพระศาสดา<br>
  ๒. ความเป็นผู้มีความเคารพในพระธรรม<br>
  ๓. ความเป็นผู้มีความเคารพในพระสงฆ์<br>
  ๔. ความเป็นผู้มีความเคารพในสิกขา<br>
  ๕. ความเป็นผู้ว่าง่าย<br>
  ๖. ความเป็นผู้มีกัลยาณมิตร<br>
  ข้าแต่พระองค์ผู้เจริญ ธรรม ๖ ประการนี้แล ย่อมเป็นไปเพื่อความไม่เสื่อม<br>
  แก่ภิกษุ’<br>
  ภิกษุทั้งหลาย เทวดานั้นครั้นกล่าวดังนี้แล้ว จึงไหว้เราทำประทักษิณแล้ว<br>
  หายไป ณ ที่นั้นแล”<br>
  เมื่อพระผู้มีพระภาคตรัสอย่างนี้แล้ว ท่านพระสารีบุตรจึงถวายอภิวาทพระผู้มี<br>
  พระภาคแล้วกราบทูลว่า “ข้าแต่พระองค์ผู้เจริญ ข้าพระองค์ทราบชัดเนื้อความแห่ง<br>
  พระดำรัสที่พระผู้มีพระภาคตรัสไว้โดยย่อ ได้โดยพิสดารอย่างนี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๕. เทวตาสูตร<br>
  ภิกษุในพระธรรมวินัยนี้<br>
  ๑. ตนเองเป็นผู้มีความเคารพในพระศาสดา สรรเสริญความเป็นผู้มี<br>
  ความเคารพในพระศาสดา ชักชวนภิกษุเหล่าอื่นผู้ไม่มีความเคารพ<br>
  ในศาสดาให้มีความเคารพในพระศาสดา ทั้งประกาศคุณที่มีอยู่จริง<br>
  ของภิกษุเหล่าอื่นผู้มีความเคารพในศาสดาตามกาลอันควร<br>
  ๒. ตนเองเป็นผู้มีความมีเคารพในพระธรรม ฯลฯ<br>
  ๓. ตนเองเป็นผู้มีความเคารพในพระสงฆ์ ฯลฯ<br>
  ๔. ตนเองเป็นผู้มีความเคารพในสิกขา ฯลฯ<br>
  ๕. ตนเองเป็นผู้ว่าง่าย ฯลฯ<br>
  ๖. ตนเองเป็นผู้มีกัลยาณมิตร สรรเสริญความเป็นผู้มีกัลยาณมิตร<br>
  ชักชวนภิกษุเหล่าอื่นผู้ไม่มีกัลยาณมิตรให้เป็นผู้มีกัลยาณมิตร<br>
  ทั้งประกาศคุณที่มีอยู่จริงของภิกษุเหล่าอื่นผู้มีกัลยาณมิตรตามกาล<br>
  อันควร<br>
  ข้าแต่พระองค์ผู้เจริญ ข้าพระองค์ทราบชัดเนื้อความแห่งพระดำรัสที่พระผู้มี<br>
  พระภาคตรัสไว้โดยย่อ ได้โดยพิสดารอย่างนี้แล”<br>
  พระผู้มีพระภาคตรัสว่า “สารีบุตร ดีละ ดีละ เป็นการดีที่เธอรู้เนื้อความแห่ง<br>
  คำที่เรากล่าวไว้โดยย่อนี้ได้โดยพิสดารอย่างนี้<br>
  สารีบุตร ภิกษุในธรรมวินัยนี้<br>
  ๑. ตนเองเป็นผู้มีความเคารพในศาสดา สรรเสริญความเป็นผู้มีความ<br>
  เคารพในศาสดา ชักชวนภิกษุเหล่าอื่นผู้ไม่มีความเคารพในพระ<br>
  ศาสดาให้มีความเคารพในศาสดา ทั้งประกาศคุณที่มีจริงของภิกษุ<br>
  เหล่าอื่นผู้มีความเคารพในพระศาสดาตามกาลอันควร<br>
  ๒. ตนเองเป็นผู้มีความเคารพในธรรม ฯลฯ<br>
  ๓. ตนเองเป็นผู้มีความเคารพในสงฆ์ ฯลฯ<br>
  ๔. ตนเองเป็นผู้มีความเคารพในสิกขา ฯลฯ<br>
  ๕. ตนเองเป็นผู้ว่าง่าย ฯลฯ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๖. สมาธิสูตร<br>
  ๖. ตนเองเป็นผู้มีกัลยาณมิตร สรรเสริญความเป็นผู้มีกัลยาณมิตร<br>
  ชักชวนภิกษุเหล่าอื่นผู้ไม่มีกัลยาณมิตรให้เป็นผู้มีกัลยาณมิตร<br>
  ทั้งประกาศคุณที่มีจริงของภิกษุเหล่าอื่นผู้มีกัลยาณมิตร ตามกาล<br>
  อันควร<br>
  สารีบุตร บัณฑิตพึงทราบเนื้อความแห่งคำที่เรากล่าวไว้โดยย่อนี้ได้โดยพิสดาร<br>
  อย่างนี้แล”<br>
  เทวตาสูตรที่ ๕ จบ<br>
  ๖. สมาธิสูตร<br>
  ว่าด้วยสมาธิ<br>
  [๗๐] ภิกษุทั้งหลาย<br>
  ๑. เป็นไปไม่ได้เลยที่ภิกษุนั้นมีสมาธิที่ไม่สงบ๑ มีสมาธิที่ไม่ประณีต<br>
  มีสมาธิที่ไม่ได้ด้วยความสงบระงับ มีสมาธิที่ไม่มีภาวะเป็นหนึ่ง<br>
  ผุดขึ้น๒ จักแสดงฤทธิ์ได้หลายอย่าง คือ คนเดียวแสดงเป็นหลาย<br>
  คนก็ได้ หลายคนแสดงเป็นคนเดียวก็ได้ ฯลฯ๓ ใช้อำนาจทางกายไป<br>
  จนถึงพรหมโลกได้<br>
  ๒. เป็นไปไม่ได้เลยที่ภิกษุนั้นจักได้ยินเสียง ๒ ชนิด คือ เสียงทิพย์<br>
  และเสียงมนุษย์ ทั้งที่อยู่ไกลและอยู่ใกล้ด้วยหูทิพย์อันบริสุทธิ์เหนือ <br>
  มนุษย์ได้<br>
  ๓. เป็นไปไม่ได้เลยที่ภิกษุนั้นจักกำหนดรู้จิตของสัตว์และบุคคลอื่นได้ด้วย<br>
  จิตของตน คือ จิตมีราคะก็รู้ว่าจิตมีราคะ ฯลฯ หรือจิตไม่หลุดพ้น<br>
  ก็รู้ว่าจิตไม่หลุดพ้นได้<br><br>เชิงอรรถ :<br>
  ๑ สมาธิที่ไม่สงบ หมายถึงสมาธิที่ไม่สงบจากกิเลสที่เป็นข้าศึกทั้งหลาย (องฺ.ฉกฺก.อ.
  ๓/๗๐/๑๕๒)<br>
  ๒ สมาธิที่ไม่มีภาวะเป็นหนึ่งผุดขึ้น หมายถึงสมาธิที่ไม่ชื่อว่า เอโกทิ อันเป็นสมาธิระดับทุติยฌานซึ่ง<br>
  ปราศจากวิตก วิจาร มีแต่ปีติและสุขเกิดจากสมาธิ (เทียบ วิ.อ. ๑/๑๑/๑๔๓-๑๔๔)<br>
  ๓ ฯลฯ ที่ปรากฏในสูตรนี้ ดูความเต็มใน ปัญจกนิบาต ข้อ ๒๘ หน้า ๓๙-๔๐ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๖. สักขิภัพพสูตร<br>
  ๔. เป็นไปไม่ได้เลยที่ภิกษุนั้นจักระลึกชาติก่อนได้หลายชาติ คือ ๑ ชาติ<br>
  บ้าง ๒ ชาติบ้าง ฯลฯ ระลึกชาติก่อนได้หลายชาติพร้อมทั้งลักษณะ<br>
  ทั่วไปและชีวประวัติอย่างนี้ได้<br>
  ๕. เป็นไปไม่ได้เลยที่ภิกษุนั้นจักเห็นหมู่สัตว์ผู้กำลังจุติ กำลังเกิด ฯลฯ<br>
  ด้วยตาทิพย์อันบริสุทธิ์เหนือมนุษย์ รู้ชัดหมู่สัตว์ผู้เป็นไปตามกรรมได้<br>
  ๖. เป็นไปไม่ได้เลยที่ภิกษุนั้นจักทำให้แจ้งเจโตวิมุตติ ปัญญาวิมุตติอัน<br>
  ไม่มีอาสวะ เพราะอาสวะสิ้นไป ด้วยปัญญาอันยิ่งเองเข้าถึงอยู่ใน<br>
  ปัจจุบันได้<br>
  ภิกษุทั้งหลาย<br>
  ๑. เป็นไปได้ที่ภิกษุนั้นมีสมาธิที่สงบ มีสมาธิที่ประณีต มีสมาธิที่ได้ด้วย<br>
  ความสงบระงับ มีสมาธิที่มีภาวะที่เป็นหนึ่งผุดขึ้น จักแสดงฤทธิ์ได้<br>
  หลายอย่าง คือ คนเดียวแสดงเป็นหลายคนก็ได้ หลายคนแสดง<br>
  เป็นคนเดียวก็ได้ ฯลฯ ใช้อำนาจทางกายไปจนถึงพรหมโลกได้<br>
  ๒. เป็นไปได้ที่ภิกษุนั้นจักได้ยินเสียง ๒ ชนิด คือ เสียงทิพย์และเสียง<br>
  มนุษย์ทั้งที่อยู่ไกลและอยู่ใกล้ด้วยหูทิพย์อันบริสุทธิ์เหนือมนุษย์ได้<br>
  ๓. เป็นไปได้ที่ภิกษุนั้นจักกำหนดรู้จิตของสัตว์และบุคคลอื่นได้ด้วยจิต<br>
  ของตน คือ จิตมีราคะก็รู้ว่าจิตมีราคะ ฯลฯ หรือจิตไม่หลุดพ้นก็รู้<br>
  ว่าจิตไม่หลุดพ้นได้<br>
  ๔. เป็นไปได้ที่ภิกษุนั้นจักระลึกชาติก่อนได้หลายชาติ คือ ๑ ชาติบ้าง<br>
  ๒ ชาติบ้าง ฯลฯ ระลึกชาติก่อนได้หลายชาติพร้อมทั้งลักษณะทั่วไป<br>
  และชีวประวัติอย่างนี้ได้<br>
  ๕. เป็นไปได้ที่ภิกษุนั้นจักเห็นหมู่สัตว์ผู้กำลังจุติ กำลังเกิด ทั้งชั้นต่ำ<br>
  และชั้นสูง งามและไม่งาม เกิดดีและเกิดไม่ดี ด้วยตาทิพย์อันบริสุทธิ์<br>
  เหนือมนุษย์ รู้ชัดถึงหมู่สัตว์ผู้เป็นไปตามกรรมได้<br>
  ๖. เป็นไปได้ที่ภิกษุนั้นจักทำให้แจ้งเจโตวิมุตติ ปัญญาวิมุตติอันไม่มีอาสวะ<br>
  เพราะอาสวะสิ้นไปด้วยปัญญายิ่งเอง เข้าถึงอยู่ในปัจจุบันได้<br>
  สมาธิสูตรที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๗. สักขิภัพพสูตร<br>
  ๗. สักขิภัพพสูตร<br>
  ว่าด้วยความเป็นผู้เหมาะสมที่จะประจักษ์ชัด<br>
  [๗๑] ภิกษุทั้งหลาย ภิกษุประกอบด้วยธรรม ๖ ประการ เป็นผู้ไม่อาจ<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ ในเมื่อมีเหตุ๑<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. ไม่รู้ชัดตามความเป็นจริงว่า ‘เหล่านี้คือธรรมฝ่ายเสื่อม’<br>
  ๒. ไม่รู้ชัดตามความเป็นจริงว่า ‘เหล่านี้คือธรรมฝ่ายคงที่’<br>
  ๓. ไม่รู้ชัดตามความเป็นจริงว่า ‘เหล่านี้คือธรรมฝ่ายคุณวิเศษ’<br>
  ๔. ไม่รู้ชัดตามความเป็นจริงว่า ‘เหล่านี้คือธรรมฝ่ายชำแรกกิเลส๒’<br>
  ๕. เป็นผู้ไม่ทำความเคารพ๓<br>
  ๖. เป็นผู้ไม่ทำสิ่งที่เป็นสัปปายะ๔<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ไม่อาจบรรลุ<br>
  ความเป็นผู้เหมาะสมที่จะประจักษ์ชัดในธรรมนั้น ๆ ในเมื่อมีเหตุ<br><br>เชิงอรรถ :<br>
  ๑ ดูเชิงอรรถที่ ๑ ปัญจกนิบาต ข้อ ๒๓ (อุปกิเลสสูตร) หน้า ๒๘ ในเล่มนี้<br>
  ๒ ธรรมฝ่ายเสื่อม หมายถึงสมาธิที่ยังมีนิวรณ์ ๕ เกิดขึ้นในปฐมฌาน หรือยังมีสัญญามนสิการที่ประกอบ<br>
  ด้วยกามเกิดขึ้นอยู่<br>
  ธรรมฝ่ายคงที่ หมายถึงสมาธิของบุคคลผู้มีมิจฉาสติ คือความยินดี พอใจ ติดใจ หยุดอยู่เพียงแค่ปฐม-<br>
  ฌานนั้น ไม่เสื่อม ไม่เจริญ เพราะเข้าใจว่าปฐมฌานละเอียดแล้ว ประณีตแล้ว<br>
  ธรรมฝ่ายคุณวิเศษ หมายถึงสมาธิที่คล่องแคล่วเกิดขึ้นในปฐมฌาน แต่มีมนสิการถึงทุติยฌานว่าไม่มีวิตก<br>
  มีสัญญามนสิการคอยตักเตือนเพื่อให้บรรลุทุติยฌาน จึงออกจากปฐมฌาน<br>
  ธรรมฝ่ายชำแรกกิเลส หมายถึงสมาธิที่มีสัญญามนสิการประกอบด้วยวิปัสสนาญาณ ตักเตือนเพื่อทำให้<br>
  แจ้งนิพพาน (องฺ.ฉกฺก.ฏีกา ๓/๗๑-๗๔/๑๗๕-๑๗๖, วิสุทธิ. ๑/๓๙/๙๔-๙๖) และดู อภิ.วิ.
  (แปล) ๓๕/๗๙๙/<br>
  ๕๑๑-๕๑๒<br>
  ๓ ไม่ทำความเคารพ ในที่นี้หมายถึงไม่ทำให้ดี กล่าวคือ ไม่เอื้อเฟื้อเอาใจใส่ (องฺ.ฉกฺก.อ.
  ๓/๗๑/๑๕๒)<br>
  ๔ ไม่ทำสิ่งที่เป็นสัปปายะ หมายถึงไม่ประพฤติธรรมที่เป็นอุปการะ (องฺ.ฉกฺก.อ.
  ๓/๗๑/๑๕๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๘. พลสูตร<br>
  ภิกษุทั้งหลาย ภิกษุประกอบด้วยธรรม ๖ ประการ เป็นผู้อาจบรรลุความ<br>
  เป็นผู้เหมาะสมที่จะประจักษ์ชัดในธรรมนั้น ๆ ในเมื่อมีเหตุ<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. รู้ชัดตามความเป็นจริงว่า ‘เหล่านี้คือธรรมฝ่ายเสื่อม’<br>
  ๒. รู้ชัดตามความเป็นจริงว่า ‘เหล่านี้คือธรรมฝ่ายคงที่’<br>
  ๓. รู้ชัดตามความเป็นจริงว่า ‘เหล่านี้คือธรรมฝ่ายคุณวิเศษ’<br>
  ๔. รู้ชัดตามความเป็นจริงว่า ‘เหล่านี้คือธรรมฝ่ายชำแรกกิเลส’<br>
  ๕. เป็นผู้ทำความเคารพ<br>
  ๖. เป็นผู้ทำสิ่งที่เป็นสัปปายะ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้อาจบรรลุความ<br>
  เป็นผู้เหมาะสมที่จะประจักษ์ชัดในธรรมนั้น ๆ ในเมื่อมีเหตุ<br>
  สักขิภัพพสูตรที่ ๗ จบ<br>
  ๘. พลสูตร<br>
  ว่าด้วยความมีกำลังในสมาธิ<br>
  [๗๒] ภิกษุทั้งหลาย ภิกษุประกอบด้วยธรรม ๖ ประการ เป็นผู้ไม่อาจ<br>
  บรรลุความมีกำลังในสมาธิได้<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ไม่ฉลาดในการเข้าสมาธิ๑<br>
  ๒. เป็นผู้ไม่ฉลาดในการให้สมาธิตั้งอยู่ได้<br>
  ๓. เป็นผู้ไม่ฉลาดในการออกจากสมาธิ<br>
  ๔. เป็นผู้ไม่ทำความเคารพ<br><br>เชิงอรรถ :<br>
  ๑ ดูเชิงอรรถที่ ๒,๓,๔ ฉักกนิบาต ข้อ ๒๔ (หิมวันตสูต) หน้า ๔๕๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๙. ปฐมตัชฌานสูตร<br>
  ๕. เป็นผู้ไม่ทำให้ติดต่อ<br>
  ๖. เป็นผู้ไม่ทำสิ่งที่เป็นสัปปายะ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ไม่อาจบรรลุ<br>
  ความมีกำลังในสมาธิได้<br>
  ภิกษุทั้งหลาย ภิกษุประกอบด้วยธรรม ๖ ประการ เป็นผู้อาจบรรลุความมี<br>
  กำลังในสมาธิได้<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ฉลาดในการเข้าสมาธิ<br>
  ๒. เป็นผู้ฉลาดในการให้สมาธิตั้งอยู่ได้<br>
  ๓. เป็นผู้ฉลาดในการออกจากสมาธิ<br>
  ๔. เป็นผู้ทำความเคารพ<br>
  ๕. เป็นผู้ทำให้ติดต่อ<br>
  ๖. เป็นผู้ทำสิ่งที่เป็นสัปปายะ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้อาจบรรลุความ<br>
  มีกำลังในสมาธิได้<br>
  พลสูตรที่ ๘ จบ<br>
  ๙. ปฐมตัชฌานสูตร<br>
  ว่าด้วยการบรรลุปฐมฌาน สูตรที่ ๑<br>
  [๗๓] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจบรรลุปฐม-<br>
  ฌานอยู่ได้<br>
  ธรรม ๖ ประการ อะไรบ้าง คือ<br>
  ๑. กามฉันทะ (ความพอใจในกาม)<br>
  ๒. พยาบาท (ความคิดร้าย)<br>
  ๓. ถีนมิทธะ (ความหดหู่และเซื่องซึม)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค ๑๐.
    ทุติยตัชฌานสูตร<br>
  ๔. อุทธัจจกุกกุจจะ (ความฟุ้งซ่านและร้อนใจ)<br>
  ๕. วิจิกิจฉา (ความลังเลสงสัย)<br>
  ๖. ไม่เห็นโทษในกามทั้งหลายด้วยปัญญาอันชอบตามความเป็นจริง<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจบรรลุปฐมฌาน<br>
  อยู่ได้<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจบรรลุปฐมฌานอยู่ได้<br>
  ธรรม ๖ ประการ อะไรบ้าง คือ<br>
  ๑. กามฉันทะ<br>
  ๒. พยาบาท<br>
  ๓. ถีนมิทธะ<br>
  ๔. อุทธัจจกุกกุจจะ<br>
  ๕. วิจิกิจฉา<br>
  ๖. เห็นโทษในกามทั้งหลายด้วยปัญญาอันชอบตามความเป็นจริง<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจบรรลุปฐมฌาน<br>
  อยู่ได้<br>
  ปฐมตัชฌานสูตรที่ ๙ จบ<br>
  ๑๐. ทุติยตัชฌานสูตร<br>
  ว่าด้วยการบรรลุปฐมฌาน สูตรที่ ๒<br>
  [๗๔] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจบรรลุ<br>
  ปฐมฌานอยู่ได้<br>
  ธรรม ๖ ประการ อะไรบ้าง คือ<br>
  ๑. กามวิตก (ความตรึกในทางกาม)<br>
  ๒. พยาบาทวิตก (ความตรึกในทางพยาบาท)<br>
  ๓. วิหิงสาวิตก (ความตรึกในทางเบียดเบียน)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๗. เทวตาวรรค รวมพระสูตรที่มีในวรรค<br>
  ๔. กามสัญญา (ความกำหนดหมายในทางกาม)<br>
  ๕. พยาบาทสัญญา (ความกำหนดหมายในทางพยาบาท)<br>
  ๖. วิหิงสาสัญญา (ความกำหนดหมายในทางเบียดเบียน)<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจบรรลุปฐม<br>
  ฌานอยู่ได้<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจบรรลุปฐมฌานอยู่ได้<br>
  ธรรม ๖ ประการ อะไรบ้าง คือ<br>
  ๑. กามวิตก ๒. พยาบาทวิตก<br>
  ๓. วิหิงสาวิตก ๔. กามสัญญา<br>
  ๕. พยาบาทสัญญา ๖. วิหิงสาสัญญา<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจบรรลุปฐมฌาน<br>
  อยู่ได้<br>
  ทุติยตัชฌานสูตรที่ ๑๐ จบ<br>
  เทวตาวรรคที่ ๗ จบ<br>
  รวมพระสูตรที่มีในวรรคนี้ คือ<br>
  <br>
   ๑. อนาคามิผลสูตร   ๒. อรหัตตสูตร<br>
   ๓. มิตตสูตร  ๔. สังคณิการามสูตร<br>
   ๕. เทวตาสูตร  ๖. สมาธิสูตร<br>
   ๗. สักขิภัพพสูตร  ๘. พลสูตร<br>
   ๙. ปฐมตัชฌานสูตร ๑๐. ทุติยตัชฌานสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๑.
    ทุกขสูตร<br>
  ๘. อรหัตตวรรค<br>
  หมวดว่าด้วยอรหัตตผล<br>
  ๑. ทุกขสูตร<br>
  ว่าด้วยธรรมที่เป็นเหตุให้อยู่เป็นทุกข์<br>
  [๗๕] พระผู้มีพระภาคตรัสว่า ภิกษุทั้งหลาย ภิกษุประกอบด้วยธรรม ๖<br>
  ประการ ย่อมอยู่เป็นทุกข์ เดือดร้อน๑ คับแค้นใจ เร่าร้อน๒ในภพนี้แล หลังจาก<br>
  ตายแล้ว พึงหวังได้ทุคติ๓<br>
  ธรรม ๖ ประการ อะไรบ้าง คือ<br>
  ๑. กามวิตก ๒. พยาบาทวิตก<br>
  ๓. วิหิงสาวิตก ๔. กามสัญญา<br>
  ๕. พยาบาทสัญญา ๖. วิหิงสาสัญญา<br>
  ภิกษุทั้งหลาย ภิกษุประกอบด้วยธรรม ๖ ประการนี้แล ย่อมอยู่เป็นทุกข์<br>
  เดือดร้อน คับแค้นใจ เร่าร้อนในภพนี้แล หลังจากตายแล้ว พึงหวังได้ทุคติ<br>
  ภิกษุทั้งหลาย ภิกษุประกอบด้วยธรรม ๖ ประการ ย่อมอยู่เป็นสุข ไม่เดือดร้อน<br>
  ไม่คับแค้นใจ ไม่เร่าร้อนในภพนี้แล หลังจากตายแล้ว พึงหวังได้สุคติ<br>
  ธรรม ๖ ประการ อะไรบ้าง คือ<br>
  ๑. เนกขัมมวิตก (ความตรึกปลอดจากกาม)<br>
  ๒. อพยาบาทวิตก (ความตรึกปลอดจากพยาบาท)<br>
  ๓. อวิหิงสาวิตก (ความตรึกปลอดจากการเบียดเบียน)<br>
  ๔. เนกขัมมสัญญา (ความกำหนดหมายปลอดจากกาม)<br><br>เชิงอรรถ :<br>
  ๑,๒,๓ ดูเชิงอรรถที่ ๑,๒,๓ ปัญจกนิบาต ข้อ ๓ (ทุกขสูตร) หน้า ๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๒.
    อรหัตตสูตร<br>
  ๕. อพยาบาทสัญญา (ความกำหนดหมายปลอดจากพยาบาท)<br>
  ๖. อวิหิงสาสัญญา (ความกำหนดหมายปลอดจากการเบียดเบียน)<br>
  ภิกษุทั้งหลาย ภิกษุประกอบด้วยธรรม ๖ ประการนี้แล ย่อมอยู่เป็นสุข<br>
  ไม่เดือดร้อน ไม่คับแค้นใจ ไม่เร่าร้อนในภพนี้แล หลังจากตายแล้ว พึงหวังได้สุคติ<br>
  ทุกขสูตรที่ ๑ จบ<br>
  ๒. อรหัตตสูตร<br>
  ว่าด้วยอรหัตตผล<br>
  [๗๖] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจทำให้แจ้ง<br>
  อรหัตตผลได้<br>
  ธรรม ๖ ประการ อะไรบ้าง คือ<br>
  ๑. มานะ (ความถือตัว)<br>
  ๒. โอมานะ (ความถือตัวว่าด้อยกว่าเขา)<br>
  ๓. อติมานะ (ความดูหมิ่นเขา)<br>
  ๔. อธิมานะ (ความเข้าใจผิด)<br>
  ๕. ถัมภะ (ความหัวดื้อ)<br>
  ๖. อตินิปาตะ (ความดูหมิ่นตนเองว่าเป็นคนเลว)<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจทำให้แจ้ง<br>
  อรหัตตผลได้<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจทำให้แจ้งอรหัตตผลได้<br>
  ธรรม ๖ ประการ อะไรบ้าง คือ<br>
  ๑. มานะ ๒. โอมานะ<br>
  ๓. อติมานะ ๔. อธิมานะ<br>
  ๕. ถัมภะ ๖. อตินิปาตะ<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจทำให้แจ้ง<br>
  อรหัตตผลได้<br>
  อรหัตตสูตรที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๓.
    อุตตริมนุสสธัมมสูตร<br>
  ๓. อุตตริมนุสสธัมมสูตร<br>
  ว่าด้วยญาณทัสสนะที่ยิ่งกว่าธรรมของมนุษย์<br>
  [๗๗] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจทำให้แจ้ง<br>
  ญาณทัสสนะที่ประเสริฐอันสามารถ๑ อันวิเศษยิ่งกว่าธรรมของมนุษย์๒ได้<br>
  ธรรม ๖ ประการ อะไรบ้าง คือ<br>
  ๑. ความหลงลืมสติ<br>
  ๒. ความไม่มีสัมปชัญญะ<br>
  ๓. ความไม่คุ้มครองทวารในอินทรีย์ทั้งหลาย<br>
  ๔. ความไม่รู้จักประมาณในการบริโภค<br>
  ๕. การหลอกลวง๓<br>
  ๖. การพูดป้อยอ๔<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจทำให้แจ้งญาณ-<br>
  ทัสสนะที่ประเสริฐอันสามารถ อันวิเศษยิ่งกว่าธรรมของมนุษย์ได้<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจทำให้แจ้งญาณทัสสนะ<br>
  ที่ประเสริฐอันสามารถ อันวิเศษยิ่งกว่าธรรมของมนุษย์ได้<br>
  ธรรม ๖ ประการ อะไรบ้าง คือ<br>
  ๑. ความหลงลืมสติ<br>
  ๒. ความไม่มีสัมปชัญญะ<br><br>เชิงอรรถ :<br>
  ๑ ญาณทัสสนะที่ประเสริฐอันสามารถ หมายถึงมหัคคตโลกุตตรปัญญา (ปัญญาชั้นโลกุตตระที่ถึงความ<br>
  เป็นใหญ่) อันประเสริฐ บริสุทธิ์ สูงสุด สามารถกำจัดกิเลสได้ (องฺ.ทสก.อ. ๓/๔๘/๓๕๐)
  อีกนัยหนึ่ง<br>
  หมายถึงญาณทัสสนะที่วิเศษสามารถที่จะทำความเป็นอริยะ ได้แก่ มรรค ๔ ผล ๔ (อริยภาวํ
  กาตุํ สมตฺถํ<br>
  &#65533;าณทสฺสนวิเสสํ, จตฺตาโร มคฺเค จตฺตาริ ผลานิ) (องฺ.ฉกฺก.อ. ๓/๗๗/๑๕๓)<br>
  ๒ ธรรมของมุนษย์ ในที่นี้หมายถึงกุศลกรรมบถ ๑๐ ประการ (องฺ.เอกก.อ. ๑/๔๕/๕๑)<br>
  ๓ ดูเชิงอรรถที่ ๑ ปัญจกนิบาต ข้อ ๘๓ (กุหกสูตร) หน้า ๑๕๑ ในเล่มนี้<br>
  ๔ การพูดป้อยอ ในที่นี้หมายถึงการพูดป้อยอมุ่งหวังลาภสักการะและชื่อเสียง (องฺ.ฉกฺก.อ.
  ๓/๗๗/๑๕๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๔.
    สุขโสมนัสสสูตร<br>
  ๓. ความไม่คุ้มครองทวารในอินทรีย์<br>
  ๔. ความไม่รู้จักประมาณในการบริโภค<br>
  ๕. การหลอกลวง<br>
  ๖. การพูดป้อยอ<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจทำให้แจ้งญาณ-<br>
  ทัสสนะที่ประเสริฐอันสามารถ อันวิเศษยิ่งกว่าธรรมของมนุษย์ได้<br>
  อุตตริมนุสสธัมมสูตรที่ ๓ จบ<br>
  ๔. สุขโสมนัสสสูตร<br>
  ว่าด้วยธรรมที่เป็นเหตุให้มีสุขโสมนัส<br>
  [๗๘] ภิกษุทั้งหลาย ภิกษุประกอบด้วยธรรม ๖ ประการ เป็นผู้มากด้วย<br>
  สุขโสมนัสอยู่ในปัจจุบันทีเดียว และเป็นผู้ปรารภเหตุแห่งความสิ้นอาสวะทั้งหลาย<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ยินดีในธรรม<br>
  ๒. เป็นผู้ยินดีในภาวนา<br>
  ๓. เป็นผู้ยินดีในการละ<br>
  ๔. เป็นผู้ยินดีในปวิเวก<br>
  ๕. เป็นผู้ยินดีในความไม่พยาบาท<br>
  ๖. เป็นผู้ยินดีในธรรมที่ไม่เป็นเครื่องเนิ่นช้า๑<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้มากด้วย<br>
  สุขโสมนัสอยู่ในปัจจุบันทีเดียว และเป็นผู้ปรารภเหตุแห่งความสิ้นอาสวะทั้งหลาย<br>
  สุขโสมนัสสสูตรที่ ๔ จบ<br><br>เชิงอรรถ :<br>
  ๑ ธรรมที่ไม่เป็นเครื่องเนิ่นช้า ในที่นี้หมายถึงนิพพาน (องฺ.ฉกฺก.อ. ๓/๗๘/๑๕๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๕.
    อธิคมสูตร<br>
  ๕. อธิคมสูตร<br>
  ว่าด้วยการบรรลุกุศลธรรม<br>
  [๗๙] ภิกษุทั้งหลาย ภิกษุประกอบด้วยธรรม ๖ ประการ เป็นผู้ไม่อาจ<br>
  บรรลุกุศลธรรมที่ยังไม่ได้บรรลุ หรือทำกุศลธรรมที่ได้บรรลุแล้วให้เจริญได้<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ไม่ฉลาดในความเจริญ๑<br>
  ๒. เป็นผู้ไม่ฉลาดในความเสื่อม๒<br>
  ๓. เป็นผู้ไม่ฉลาดในอุบาย๓<br>
  ๔. ไม่สร้างฉันทะ๔เพื่อบรรลุกุศลธรรมที่ยังไม่ได้บรรลุ<br>
  ๕. ไม่รักษากุศลธรรมที่ได้บรรลุแล้ว<br>
  ๖. ไม่ทำกุศลธรรมให้ถึงพร้อมด้วยการทำติดต่อ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ไม่อาจบรรลุ<br>
  กุศลธรรมที่ยังไม่ได้บรรลุ หรือทำกุศลธรรมที่ได้บรรลุแล้วให้เจริญได้<br>
  ภิกษุทั้งหลาย ภิกษุประกอบด้วยธรรม ๖ ประการ เป็นผู้อาจบรรลุกุศลธรรม<br>
  ที่ยังไม่ได้บรรลุ หรือทำกุศลธรรมที่ได้บรรลุแล้วให้เจริญได้<br><br>เชิงอรรถ :<br>
  ๑ ไม่ฉลาดในความเจริญ ในที่นี้หมายถึงไม่ฉลาดในเหตุให้เกิดกุศลธรรมและอกุศลธรรม
  กล่าวคือ ไม่รู้ว่า<br>
  ‘เมื่อมนสิการถึงธรรมทั้งหลายอย่างนี้ กุศลธรรมย่อมเจริญ หรือเมื่อมนสิการถึงธรรมทั้งหลายอย่างนี้<br>
  อกุศลธรรมย่อมเจริญ’ (องฺ.ฉกฺก.ฏีกา ๓/๗๙/๑๗๗-๑๗๘)<br>
  ๒ ไม่ฉลาดในความเสื่อม ในที่นี้หมายถึงไม่ฉลาดในเหตุเสื่อมแห่งกุศลและอกุศล (องฺ.ฉกฺก.ฏีกา
  ๓/๗๙/๑๗๘)<br>
  ๓ ไม่ฉลาดในอุบาย ในที่นี้หมายถึงไม่มีปัญญาหยั่งรู้เหตุที่เกิดขึ้น ในเมื่อมีกิจรีบด่วนหรือภัยเกิดขึ้น
  ก็ไม่มี<br>
  ปัญญาที่จะแก้ไขได้ (เทียบ องฺ.ฉกฺก.ฏีกา ๓/๗๙/๑๗๘)<br>
  ๔ ฉันทะ ในที่นี้หมายถึงกัตตุกัมยตาฉันทะ(ความพอใจคือความเป็นผู้ใคร่จะทำ) (องฺ.ฉกฺก.อ.
  ๓/๗๙/๑๕๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๖.
    มหัตตสูตร<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ฉลาดในความเจริญ<br>
  ๒. เป็นผู้ฉลาดในความเสื่อม<br>
  ๓. เป็นผู้ฉลาดในอุบาย<br>
  ๔. สร้างฉันทะเพื่อบรรลุกุศลธรรมที่ยังไม่ได้บรรลุ<br>
  ๕. รักษากุศลธรรมที่ได้บรรลุแล้ว<br>
  ๖. ทำกุศลธรรมให้ถึงพร้อมด้วยการทำติดต่อ<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้อาจบรรลุ<br>
  กุศลธรรมที่ยังไม่ได้บรรลุ หรือทำกุศลธรรมที่ได้บรรลุแล้วให้เจริญได้<br>
  อธิคมสูตรที่ ๕ จบ<br>
  ๖. มหัตตสูตร<br>
  ว่าด้วยการบรรลุความเป็นใหญ่<br>
  [๘๐] ภิกษุทั้งหลาย ภิกษุประกอบด้วยธรรม ๖ ประการ ไม่นานนัก ย่อม<br>
  บรรลุความเป็นใหญ่ ความไพบูลย์ในธรรมทั้งหลาย<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้มากด้วยแสงสว่าง๑<br>
  ๒. เป็นผู้มากด้วยความเพียร<br>
  ๓. เป็นผู้มากด้วยความปลาบปลื้ม๒<br><br>เชิงอรรถ :<br>
  ๑ แสงสว่าง ในที่นี้หมายถึงญาณ(ความรู้) (องฺ.ฉกฺก.อ. ๓/๘๐/๑๕๔)<br>
  ๒ ความปลาบปลื้ม ในที่นี้หมายถึงปีติและปราโมทย์ (องฺ.ฉกฺก.อ. ๓/๘๐/๑๕๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๗.
    ปฐมนิรยสูตร<br>
  ๔. เป็นผู้มากด้วยความไม่สันโดษ๑<br>
  ๕. เป็นผู้ไม่ทอดธุระ<br>
  ๖. ทำความเพียรให้ยิ่งขึ้นในกุศลธรรมทั้งหลาย<br>
  ภิกษุทั้งหลาย ภิกษุประกอบด้วยธรรม ๖ ประการนี้แล ไม่นานนัก ย่อมบรรลุ<br>
  ความเป็นใหญ่ ความไพบูลย์ในธรรมทั้งหลาย<br>
  มหัตตสูตรที่ ๖ จบ<br>
  ๗. ปฐมนิรยสูตร<br>
  ว่าด้วยธรรมที่เป็นเหตุให้เกิดในนรก สูตรที่ ๑<br>
  [๘๑] ภิกษุทั้งหลาย บุคคลประกอบด้วยธรรม ๖ ประการ ย่อมดำรงอยู่ใน<br>
  นรกเหมือนถูกนำไปฝังไว้<br>
  ธรรม ๖ ประการ อะไรบ้าง คือ<br>
  ๑. เป็นผู้ฆ่าสัตว์ ๒. เป็นผู้ลักทรัพย์<br>
  ๓. เป็นผู้ประพฤติผิดในกาม ๔. เป็นผู้พูดเท็จ<br>
  ๕. เป็นผู้มีความปรารถนาชั่ว ๖. เป็นมิจฉาทิฏฐิ<br>
  ภิกษุทั้งหลาย บุคคลประกอบด้วยธรรม ๖ ประการนี้แล ย่อมดำรงอยู่ในนรก<br>
  เหมือนถูกนำไปฝังไว้<br>
  ภิกษุทั้งหลาย บุคคลประกอบด้วยธรรม ๖ ประการ ย่อมดำรงอยู่ในสวรรค์<br>
  เหมือนได้รับอัญเชิญไปประดิษฐานไว้<br>
  ธรรม ๖ ประการ อะไรบ้าง คือ<br>
  ๑. เป็นผู้เว้นขาดจากการฆ่าสัตว์<br>
  ๒. เป็นผู้เว้นขาดจากการลักทรัพย์<br>
  ๓. เป็นผู้เว้นขาดจากการประพฤติผิดในกาม<br><br>เชิงอรรถ :<br>
  ๑ ไม่สันโดษ ในที่นี้หมายถึงไม่สันโดษพอใจหยุดอยู่เพียงแค่ในกุศลธรรมทั้งหลายที่มีอยู่แล้ว
  แต่ยังทำ<br>
  ความเพียรยิ่งขึ้นในกุศลธรรมทั้งหลาย (องฺ.ฉกฺก.อ. ๓/๘๐/๑๕๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๘.
    ทุติยนิรยสูตร<br>
  ๔. เป็นผู้เว้นขาดจากการพูดเท็จ<br>
  ๕. เป็นผู้ไม่มีความปรารถนาชั่ว<br>
  ๖. เป็นสัมมาทิฏฐิ<br>
  ภิกษุทั้งหลาย บุคคลประกอบด้วยธรรม ๖ ประการนี้แล ย่อมดำรงอยู่ใน<br>
  สวรรค์ เหมือนได้รับอัญเชิญไปประดิษฐานไว้<br>
  ปฐมนิรยสูตรที่ ๗ จบ<br>
  ๘. ทุติยนิรยสูตร<br>
  ว่าด้วยธรรมที่เป็นเหตุให้เกิดในนรก สูตรที่ ๒<br>
  [๘๒] ภิกษุทั้งหลาย บุคคลประกอบด้วยธรรม ๖ ประการ ย่อมดำรงอยู่<br>
  ในนรกเหมือนถูกนำไปฝังไว้<br>
  ธรรม ๖ ประการ อะไรบ้าง คือ<br>
  ๑. เป็นผู้พูดเท็จ ๒. เป็นผู้พูดส่อเสียด<br>
  ๓. เป็นผู้พูดคำหยาบ ๔. เป็นผู้พูดเพ้อเจ้อ<br>
  ๕. เป็นผู้มักโลภ ๖. เป็นผู้มีความคะนอง<br>
  ภิกษุทั้งหลาย บุคคลประกอบด้วยธรรม ๖ ประการนี้แล ย่อมดำรงอยู่ในนรก<br>
  เหมือนถูกนำไปฝังไว้<br>
  ภิกษุทั้งหลาย บุคคลประกอบด้วยธรรม ๖ ประการ ย่อมดำรงอยู่ในสวรรค์<br>
  เหมือนได้รับอัญเชิญไปประดิษฐานไว้<br>
  ธรรม ๖ ประการ อะไรบ้าง คือ<br>
  ๑. เป็นผู้เว้นขาดจากการพูดเท็จ<br>
  ๒. เป็นผู้เว้นขาดจากการพูดส่อเสียด<br>
  ๓. เป็นผู้เว้นขาดจากการพูดคำหยาบ<br>
  ๔. เป็นผู้เว้นขาดจากการพูดเพ้อเจ้อ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๙.
    อัคคธัมมสูตร<br>
  ๕. เป็นผู้ไม่มักโลภ<br>
  ๖. เป็นผู้ไม่มีความคะนอง<br>
  ภิกษุทั้งหลาย บุคคลประกอบด้วยธรรม ๖ ประการนี้แล ย่อมดำรงอยู่ใน<br>
  สวรรค์ เหมือนได้รับอัญเชิญไปประดิษฐานไว้<br>
  ทุติยนิรยสูตรที่ ๘ จบ<br>
  ๙. อัคคธัมมสูตร<br>
  ว่าด้วยธรรมชั้นเลิศ<br>
  [๘๓] ภิกษุทั้งหลาย ภิกษุประกอบด้วยธรรม ๖ ประการ เป็นผู้ไม่อาจทำ<br>
  ให้แจ้งอรหัตตผลอันเป็นธรรมชั้นเลิศได้<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ไม่มีศรัทธา ๒. เป็นผู้ไม่มีหิริ<br>
  ๓. เป็นผู้ไม่มีโอตตัปปะ ๔. เป็นผู้เกียจคร้าน<br>
  ๕. เป็นผู้มีปัญญาทราม ๖. เป็นผู้ห่วงใยกายและชีวิต<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ไม่อาจทำให้<br>
  แจ้งอรหัตตผลอันเป็นธรรมชั้นเลิศได้<br>
  ภิกษุทั้งหลาย ภิกษุประกอบด้วยธรรม ๖ ประการ เป็นผู้อาจทำให้แจ้ง<br>
  อรหัตตผลอันเป็นธรรมชั้นเลิศได้<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้มีศรัทธา ๒. เป็นผู้มีหิริ<br>
  ๓. เป็นผู้มีโอตตัปปะ ๔. เป็นผู้ปรารภความเพียร<br>
  ๕. เป็นผู้มีปัญญา ๖. เป็นผู้ไม่ห่วงใยกายและชีวิต<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้อาจทำให้แจ้ง<br>
  อรหัตตผลอันเป็นธรรมชั้นเลิศได้<br>
  อัคคธัมมสูตรที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค ๑๐.
    รัตติทิวสสูตร<br>
  ๑๐. รัตติทิวสสูตร<br>
  ว่าด้วยวันและคืน<br>
  [๘๔] ภิกษุทั้งหลาย ภิกษุประกอบด้วยธรรม ๖ ประการ เมื่อกลางวันหรือ<br>
  กลางคืนผ่านไป พึงหวังได้แต่ความเสื่อมอย่างเดียวในกุศลธรรมทั้งหลาย ไม่มีความ<br>
  เจริญเลย<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้มักมาก มีความคับแค้นใจ ไม่สันโดษด้วยจีวร บิณฑบาต<br>
  เสนาสนะ และคิลานปัจจยเภสัชชบริขารตามแต่จะได้<br>
  ๒. เป็นผู้ไม่มีศรัทธา<br>
  ๓. เป็นผู้ทุศีล<br>
  ๔. เป็นผู้เกียจคร้าน<br>
  ๕. เป็นผู้หลงลืมสติ<br>
  ๖. เป็นผู้มีปัญญาทราม<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เมื่อกลางวันหรือ<br>
  กลางคืนผ่านไป พึงหวังได้แต่ความเสื่อมอย่างเดียวในกุศลธรรมทั้งหลาย ไม่มี<br>
  ความเจริญเลย<br>
  ภิกษุทั้งหลาย ภิกษุประกอบด้วยธรรม ๖ ประการ เมื่อกลางวันหรือกลางคืน<br>
  ผ่านไป พึงหวังได้แต่ความเจริญอย่างเดียวในกุศลธรรมทั้งหลาย ไม่มีความเสื่อมเลย<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้ไม่มักมาก ไม่มีความคับแค้นใจ สันโดษด้วยจีวร บิณฑบาต<br>
  เสนาสนะ และคิลานปัจจยเภสัชชบริขารตามแต่จะได้<br>
  ๒. เป็นผู้มีศรัทธา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๘. อรหัตตวรรค รวมพระสูตรที่มีในวรรค<br>
  ๓. เป็นผู้มีศีล<br>
  ๔. เป็นผู้ปรารภความเพียร<br>
  ๕. เป็นผู้มีสติ<br>
  ๖. เป็นผู้มีปัญญา<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เมื่อกลางวันหรือ<br>
  กลางคืนผ่านไป พึงหวังได้แต่ความเจริญอย่างเดียวในกุศลธรรมทั้งหลาย ไม่มีความ<br>
  เสื่อมเลย<br>
  รัตติทิวสสูตรที่ ๑๐ จบ<br>
  อรหัตตวรรคที่ ๘ จบ</p>
<p> รวมพระสูตรที่มีในวรรคนี้ คือ<br>
<br>
   ๑. ทุกขสูตร   ๒. อรหัตตสูตร<br>
   ๓. อุตตริมนุสสธัมมสูตร  ๔. สุขโสมนัสสสูตร<br>
   ๕. อธิคมสูตร  ๖. มหัตตสูตร<br>
   ๗. ปฐมนิรยสูตร  ๘. ทุติยนิรยสูตร<br>
   ๙. อัคคธัมมสูตร ๑๐. รัตติทิวสสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๑. สีติภาวสูตร<br>
  ๙. สีติวรรค<br>
  หมวดว่าด้วยสีติภาวะ๑<br>
  ๑. สีติภาวสูตร<br>
  ว่าด้วยสีติภาวะ<br>
  [๘๕] พระผู้มีพระภาคตรัสว่า ภิกษุทั้งหลาย ภิกษุประกอบด้วยธรรม ๖<br>
  ประการ เป็นผู้ไม่อาจทำให้แจ้งสีติภาวะ(สภาวะที่เย็น)อันยอดเยี่ยม<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. ไม่ข่มจิตในสมัยที่ควรข่ม๒<br>
  ๒. ไม่ประคองจิตในสมัยที่ควรประคอง๓<br>
  ๓. ไม่ทำจิตให้ร่าเริงในสมัยที่ควรให้ร่าเริง๔<br>
  ๔. ไม่วางจิตในสมัยที่ควรวาง๕<br>
  ๕. น้อมไปในธรรมที่เลว<br>
  ๖. ยินดียิ่งในสักกายทิฏฐิ๖<br><br>เชิงอรรถ :<br>
  ๑ สีติภาวะ ในที่นี้หมายถึงนิพพาน หรือธรรมเครื่องระงับกิเลส (องฺ.ฉกฺก.ฏีกา ๓/๘๕/๑๗๙)<br>
  ๒ สมัยที่ควรข่ม หมายถึงขณะที่จิตมีฟุ้งซ่านเพราะบำเพ็ญเพียรมากเกินไป เป็นต้น
  (องฺ.ฉกฺก.อ. ๓/๘๕/๑๕๔)<br>
  ๓ สมัยที่ควรประคอง หมายถึงขณะที่จิตตกอยู่ในความเกียจคร้าน เพราะมีความเพียรย่อหย่อน
  เป็นต้น<br>
  (องฺ.ฉกฺก.อ. ๓/๘๕/๑๕๔)<br>
  ๔ สมัยที่ควรให้ร่าเริง หมายถึงขณะที่จิตดำเนินสม่ำเสมอ ขณะที่จิตปราศจากความยินดีไม่ดำเนินไปในภาวนา<br>
  เพราะมีความพยายามด้วยปัญญาน้อย หรือขณะที่จิตไม่บรรลุสุขคือความสงบ<br>
  อนึ่ง เมื่อทำจิตให้ร่าเริง ภิกษุต้องพิจารณาสังเวควัตถุมีชาติเป็นต้น (องฺ.ฉกฺก.ฏีกา
  ๓/๘๕/๑๗๙)<br>
  ๕ สมัยที่ควรวาง หมายถึงขณะที่จิตดำเนินดี คือหยั่งลงสู่ภาวนาวิธีที่ถูกต้อง (องฺ.ฉกฺก.อ.
  ๓/๘๕/๑๕๕)<br>
  ๖ ดูรายละเอียดในเชิงอรรถที่ ๒ ข้อ ๑๑๒ หน้า ๖๓๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๒. อาวรณตาสูตร<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้ไม่อาจทำให้แจ้ง<br>
  สีติภาวะอันยอดเยี่ยม<br>
  ภิกษุทั้งหลาย ภิกษุประกอบด้วยธรรม ๖ ประการ เป็นผู้อาจทำให้แจ้ง<br>
  สีติภาวะอันยอดเยี่ยม<br>
  ธรรม ๖ ประการ อะไรบ้าง คือ<br>
  ภิกษุในธรรมวินัยนี้<br>
  ๑. ข่มจิตในสมัยที่ควรข่ม<br>
  ๒. ประคองจิตในสมัยที่ควรประคอง<br>
  ๓. ทำจิตให้ร่าเริงในสมัยที่ควรให้ร่าเริง<br>
  ๔. วางจิตในสมัยที่ควรวาง<br>
  ๕. น้อมไปในธรรมที่ประณีต<br>
  ๖. ยินดียิ่งในนิพพาน<br>
  ภิกษุทั้งหลาย ภิกษุประกอบด้วยธรรม ๖ ประการนี้แล เป็นผู้อาจทำให้แจ้ง<br>
  สีติภาวะอันยอดเยี่ยม<br>
  สีติภาวสูตรที่ ๑ จบ<br>
  ๒. อาวรณตาสูตร<br>
  ว่าด้วยธรรมเป็นเครื่องกั้น<br>
  [๘๖] ภิกษุทั้งหลาย บุคคลประกอบด้วยธรรม ๖ ประการ แม้ฟังสัทธรรมอยู่<br>
  ก็ไม่อาจก้าวลงสู่สัมมัตตนิยาม๑ในกุศลธรรมทั้งหลายได้<br><br>เชิงอรรถ :<br>
  ๑ ดูเชิงอรรถที่ ๑ ปัญจกนิบาต ข้อ ๑๕๑ หน้า ๒๔๙ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๒. อาวรณตาสูตร<br>
  ธรรม ๖ ประการ อะไรบ้าง คือ<br>
  ๑. เป็นผู้ประกอบด้วยความเป็นผู้มีกรรมเป็นเครื่องกั้น๑<br>
  ๒. เป็นผู้ประกอบด้วยความเป็นผู้มีกิเลสเป็นเครื่องกั้น๒<br>
  ๓. เป็นผู้ประกอบด้วยความเป็นผู้มีวิบากเป็นเครื่องกั้น๓<br>
  ๔. เป็นผู้ไม่มีศรัทธา<br>
  ๕. เป็นผู้ไม่มีฉันทะ<br>
  ๖. เป็นผู้มีปัญญาทราม<br>
  ภิกษุทั้งหลาย บุคคลประกอบด้วยธรรม ๖ ประการนี้แล แม้ฟังสัทธรรมอยู่<br>
  ก็ไม่อาจก้าวลงสู่สัมมัตตนิยามในกุศลธรรมทั้งหลายได้<br>
  ภิกษุทั้งหลาย บุคคลประกอบด้วยธรรม ๖ ประการ ฟังสัทธรรมอยู่ อาจก้าว<br>
  ลงสู่สัมมัตตนิยามในกุศลธรรมทั้งหลายได้<br>
  ธรรม ๖ ประการ อะไรบ้าง คือ<br>
  ๑. เป็นผู้ไม่ประกอบด้วยความเป็นผู้มีกรรมเป็นเครื่องกั้น<br>
  ๒. เป็นผู้ไม่ประกอบด้วยความเป็นผู้มีกิเลสเป็นเครื่องกั้น<br>
  ๓. เป็นผู้ไม่ประกอบด้วยความเป็นผู้มีวิบากเป็นเครื่องกั้น<br>
  ๔. เป็นผู้มีศรัทธา<br>
  ๕. เป็นผู้มีฉันทะ<br>
  ๖. เป็นผู้มีปัญญา<br>
  ภิกษุทั้งหลาย บุคคลประกอบด้วยธรรม ๖ ประการนี้แล ฟังสัทธรรมอยู่ อาจ<br>
  ก้าวลงสู่สัมมัตตนิยามในกุศลธรรมทั้งหลายได้<br>
  อาวรณตาสูตรที่ ๒ จบ<br><br>เชิงอรรถ :<br>
  ๑ กรรมเป็นเครื่องกั้น ในที่นี้หมายถึงอนันตริยกรรม ๕ คือ (๑) มาตุฆาต (ฆ่ามารดา)
  (๒) ปิตุฆาต (ฆ่า<br>
  บิดา) (๓) อรหันตฆาต(ฆ่าพระอรหันต์) (๔) โลหิตุปบาท(ทำร้ายพระพุทธเจ้าจนถึงให้พระโลหิตห้อขึ้นไป)<br>
  (๕) สังฆเภท (ทำลายสงฆ์ให้แตกกัน) (อง.ฉกฺก.อ. ๓/๘๖/๑๕๕)<br>
  ๒ กิเลสเป็นเครื่องกั้น ในทีนี้หมายถึงนิยตมิจฉาทิฏฐิ (ได้แก่ลัทธิที่มีความเชื่อว่าสัตว์
  วิญญาณ หรือชีวาตมัน<br>
  มีความเที่ยงแท้ไม่ดับสลาย) (องฺ.ฉกฺก.อ. ๓/๘๖/๑๕๕)<br>
  ๓ วิบากเป็นเครื่องกั้น ในที่นี้หมายถึงอกุสลวิปากปฏิสนธิ (การถือปฏิสนธิเพราะผลแห่งอกุศลกรรม)
  หรือ<br>
  อเหตุกปฏิสนธิ (การถือปฏิสนธิโดยปราศจากเหตุ) ในกุศลวิบากอยู่ (องฺ.ฉกฺก.อ. ๓/๘๖/๑๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๓. โวโรปิตสูตร<br>
  ๓. โวโรปิตสูตร<br>
  ว่าด้วยผู้ฆ่า<br>
  [๘๗] ภิกษุทั้งหลาย บุคคลประกอบด้วยธรรม ๖ ประการ แม้ฟังสัทธรรมอยู่<br>
  ก็ไม่อาจก้าวลงสู่สัมมัตตนิยามในกุศลธรรมทั้งหลายได้<br>
  ธรรม ๖ ประการ อะไรบ้าง คือ<br>
  ๑. เป็นผู้ฆ่ามารดา<br>
  ๒. เป็นผู้ฆ่าบิดา<br>
  ๓. เป็นผู้ฆ่าพระอรหันต์<br>
  ๔. เป็นผู้มีจิตคิดประทุษร้ายทำพระโลหิตของตถาคตให้ห้อขึ้น<br>
  ๕. เป็นผู้ทำลายสงฆ์ให้แตกกัน<br>
  ๖. เป็นผู้มีปัญญาทราม โง่เขลา เป็นคนเซอะ<br>
  ภิกษุทั้งหลาย บุคคลประกอบด้วยธรรม ๖ ประการ แม้ฟังสัทธรรมอยู่ ก็ไม่<br>
  อาจก้าวลงสู่สัมมัตตนิยามในกุศลธรรมทั้งหลายได้<br>
  ภิกษุทั้งหลาย บุคคลประกอบด้วยธรรม ๖ ประการ ฟังสัทธรรมอยู่ อาจก้าว<br>
  ลงสู่สัมมัตตนิยามในกุศลธรรมทั้งหลายได้<br>
  ธรรม ๖ ประการ อะไรบ้าง คือ<br>
  ๑. เป็นผู้ไม่ฆ่ามารดา<br>
  ๒. เป็นผู้ไม่ฆ่าบิดา<br>
  ๓. เป็นผู้ไม่ฆ่าพระอรหันต์<br>
  ๔. เป็นผู้ไม่มีจิตคิดประทุษร้ายทำพระโลหิตของตถาคตให้ห้อขึ้น<br>
  ๕. เป็นผู้ไม่ทำลายสงฆ์ให้แตกกัน<br>
  ๖. เป็นผู้มีปัญญา ไม่โง่เขลา ไม่เป็นคนเซอะ<br>
  ภิกษุทั้งหลาย บุคคลประกอบด้วยธรรม ๖ ประการนี้แล ฟังสัทธรรมอยู่<br>
  อาจก้าวลงสู่สัมมัตตนิยามในกุศลธรรมทั้งหลายได้<br>
  โวโรปิตสูตรที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๔. สุสสูสติสูตร<br>
  ๔. สุสสูสติสูตร<br>
  ว่าด้วยการฟังด้วยดี<br>
  [๘๘] ภิกษุทั้งหลาย บุคคลประกอบด้วยธรรม ๖ ประการ แม้ฟังสัทธรรมอยู่<br>
  ก็ไม่อาจก้าวลงสู่สัมมัตตนิยามในกุศลธรรมทั้งหลายได้<br>
  ธรรม ๖ ประการ อะไรบ้าง คือ<br>
  เมื่อบุคคลอื่นแสดงธรรมวินัยที่ตถาคตประกาศไว้<br>
  ๑. ไม่ตั้งใจฟังด้วยดี<br>
  ๒. ไม่เงี่ยโสตสดับ<br>
  ๓. ไม่ตั้งใจใฝ่รู้<br>
  ๔. ถือเอาแต่สิ่งที่ไม่เป็นประโยชน์<br>
  ๕. ทิ้งสิ่งที่เป็นประโยชน์<br>
  ๖. ประกอบด้วยอนนุโลมิกขันติ<br>
  ภิกษุทั้งหลาย บุคคลประกอบด้วยธรรม ๖ ประการนี้แล แม้ฟังสัทธรรมอยู่<br>
  ก็ไม่อาจก้าวลงสู่สัมมัตตนิยามในกุศลธรรมทั้งหลายได้<br>
  ภิกษุทั้งหลาย บุคคลประกอบด้วยธรรม ๖ ประการ ฟังสัทธรรมอยู่ อาจเพื่อ<br>
  ก้าวลงสู่สัมมัตตนิยามในกุศลธรรมทั้งหลายได้<br>
  ธรรม ๖ ประการ อะไรบ้าง คือ<br>
  เมื่อบุคคลอื่นแสดงธรรมวินัยที่ตถาคตประกาศไว้<br>
  ๑. ตั้งใจฟังด้วยดี<br>
  ๒. เงี่ยโสตสดับ<br>
  ๓. ตั้งใจใฝ่รู้<br>
  ๔. ถือเอาแต่สิ่งที่เป็นประโยชน์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๕. อัปปหายสูตร<br>
  ๕. ทิ้งสิ่งที่ไม่เป็นประโยชน์<br>
  ๖. ประกอบด้วยอนุโลมิกขันติ๑<br>
  ภิกษุทั้งหลาย บุคคลประกอบด้วยธรรม ๖ ประการนี้แล ฟังสัทธรรมอยู่<br>
  อาจก้าวลงสู่สัมมัตตนิยามในกุศลธรรมทั้งหลายได้<br>
  สุสสูสติสูตรที่ ๔ จบ<br>
  ๕. อัปปหายสูตร<br>
  ว่าด้วยธรรมที่บุคคลยังละไม่ได้<br>
  [๘๙] ภิกษุทั้งหลาย บุคคลยังละธรรม ๖ ประการไม่ได้ ก็ไม่อาจทำให้แจ้ง<br>
  ทิฏฐิสัมปทา๒ได้<br>
  ธรรม ๖ ประการ อะไรบ้าง คือ<br>
  ๑. สักกายทิฏฐิ (ความเห็นว่าเป็นอัตตา)<br>
  ๒. วิจิกิจฉา (ความลังเลสงสัย)<br>
  ๓. สีลัพพตปรามาส (ความถือมั่นศีลพรต)<br>
  ๔. ราคะเป็นเหตุไปสู่อบาย<br>
  ๕. โทสะเป็นเหตุไปสู่อบาย<br>
  ๖. โมหะเป็นเหตุไปสู่อบาย<br>
  ภิกษุทั้งหลาย บุคคลยังละธรรม ๖ ประการนี้แลไม่ได้ ก็ไม่อาจทำให้แจ้ง<br>
  ทิฏฐิสัมปทาได้<br>
  ภิกษุทั้งหลาย บุคคลละธรรม ๖ ประการได้แล้ว จึงอาจทำให้แจ้งทิฏฐิ-<br>
  สัมปทาได้<br><br>เชิงอรรถ :<br>
  ๑ อนุโลมิกขันติ ในที่นี้หมายถึงข้อพินิจที่เกื้อกูลแก่การบรรลุอริยสัจ ๔ หรือเหมาะแก่คำสอน
  (องฺ.ฉกฺก.อ.<br>
  ๓/๘๘-๘๙/๑๕๕) ขันติ ในที่นี้หมายถึงปัญญา หรือวิปัสสนาญาณ มิใช่หมายถึงความอดทน
  (เทียบ ขุ.ป.<br>
  ๓๑/๓๖/๔๔๔,อภิ.วิ.อ. ๗๖๘/๔๔๐)<br>
  ๒ ทิฏฐิสัมปทา ในที่นี้หมายถึงโสดาปัตติมรรค (องฺ.ฉกฺก.อ. ๓/๘๘-๘๙/๑๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๖. ปหีนสูตร<br>
  ธรรม ๖ ประการ อะไรบ้าง คือ<br>
  ๑. สักกายทิฏฐิ<br>
  ๒. วิจิกิจฉา<br>
  ๓. สีลัพพตปรามาส<br>
  ๔. ราคะที่เป็นเหตุไปสู่อบาย<br>
  ๕. โทสะที่เป็นเหตุไปสู่อบาย<br>
  ๖. โมหะที่เป็นเหตุไปสู่อบาย<br>
  ภิกษุทั้งหลาย บุคคลละธรรม ๖ ประการนี้ได้แล้ว จึงอาจทำให้แจ้งทิฏฐิ-<br>
  สัมปทาได้<br>
  อัปปหายสูตรที่ ๕ จบ<br>
  ๖. ปหีนสูตร<br>
  ว่าด้วยธรรมที่บุคคลละได้<br>
  [๙๐] ภิกษุทั้งหลาย ธรรม ๖ ประการนี้ ที่บุคคลผู้ถึงพร้อมด้วยทิฏฐิ๑ละ<br>
  ได้แล้ว<br>
  ธรรม ๖ ประการ อะไรบ้าง คือ<br>
  ๑. สักกายทิฏฐิ<br>
  ๒. วิจิกิจฉา<br>
  ๓. สีลัพพตปรามาส<br>
  ๔. ราคะที่เป็นเหตุไปสู่อบาย<br>
  ๕. โทสะที่เป็นเหตุไปสู่อบาย<br>
  ๖. โมหะที่เป็นเหตุไปสู่อบาย<br>
  ภิกษุทั้งหลาย ธรรม ๖ ประการนี้แล ที่บุคคลผู้ถึงพร้อมด้วยทิฏฐิละได้แล้ว<br>
  ปหีนสูตรที่ ๖ จบ<br><br>เชิงอรรถ :<br>
  ๑ คำว่า “บุคคลผู้ถึงพร้อมด้วยทิฏฐิ” ในสูตรที่ ๖-๑๑ ดูเชิงอรรถที่ ๑ ฉักกนิบาต
  ข้อ ๕๔ (ธัมมิกสูตร) หน้า<br>
  ๕๓๐ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๘. ปฐมอภัพพัฏฐานสูตร<br>
  ๗. อภัพพสูตร<br>
  ว่าด้วยผู้ไม่อาจให้ธรรมเกิดขึ้น<br>
  [๙๑] ภิกษุทั้งหลาย บุคคลผู้ถึงพร้อมด้วยทิฏฐิ เป็นผู้ไม่อาจให้ธรรม ๖<br>
  ประการเกิดขึ้นได้<br>
  ธรรม ๖ ประการ อะไรบ้าง คือ<br>
  ๑. สักกายทิฏฐิ<br>
  ๒. วิจิกิจฉา<br>
  ๓. สีลัพพตปรามาส<br>
  ๔. ราคะที่เป็นเหตุไปสู่อบาย<br>
  ๕. โทสะที่เป็นเหตุไปสู่อบาย<br>
  ๖. โมหะที่เป็นเหตุไปสู่อบาย<br>
  ภิกษุทั้งหลาย บุคคลผู้ถึงพร้อมด้วยทิฏฐิ เป็นผู้ไม่อาจให้ธรรม ๖ ประการนี้<br>
  แลเกิดขึ้นได้<br>
  อภัพพสูตรที่ ๗ จบ<br>
  ๘. ปฐมอภัพพัฏฐานสูตร<br>
  ว่าด้วยฐานะที่ไม่อาจเป็นได้ สูตรที่ ๑<br>
  [๙๒] ภิกษุทั้งหลาย ฐานะที่ไม่อาจเป็นได้ ๖ ประการนี้<br>
  ฐานะที่ไม่อาจเป็นได้ ๖ ประการ อะไรบ้าง คือ<br>
  บุคคลผู้ถึงพร้อมด้วยทิฏฐิ<br>
  ๑. เป็นผู้ไม่อาจอยู่อย่างไม่มีความเคารพ ไม่มีความยำเกรงในศาสดา<br>
  ๒. เป็นผู้ไม่อาจอยู่อย่างไม่มีความเคารพ ไม่มีความยำเกรงในธรรม<br>
  ๓. เป็นผู้ไม่อาจอยู่อย่างไม่มีความเคารพ ไม่มีความยำเกรงในสงฆ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๙. ทุติยอภัพพัฏฐานสูตร<br>
  ๔. เป็นผู้ไม่อาจอยู่อย่างไม่มีความเคารพ ไม่มีความยำเกรงในสิกขา<br>
  ๕. เป็นผู้ไม่อาจกลับมาสู่เหตุที่ไม่ควรเข้าถึง๑<br>
  ๖. เป็นผู้ไม่อาจให้ภพที่ ๘๒ เกิดขึ้นได้<br>
  ภิกษุทั้งหลาย ฐานะที่ไม่อาจเป็นได้ ๖ ประการนี้แล<br>
  ปฐมอภัพพัฏฐานสูตรที่ ๘ จบ<br>
  ๙. ทุติยอภัพพัฏฐานสูตร<br>
  ว่าด้วยฐานะที่ไม่อาจเป็นได้ สูตรที่ ๒<br>
  [๙๓] ภิกษุทั้งหลาย ฐานะที่ไม่อาจเป็นได้ ๖ ประการนี้<br>
  ฐานะที่ไม่อาจเป็นได้ ๖ ประการ อะไรบ้าง คือ<br>
  บุคคลผู้ถึงพร้อมด้วยทิฏฐิ<br>
  ๑. เป็นผู้ไม่อาจยึดถือสังขารว่าเป็นของเที่ยง<br>
  ๒. เป็นผู้ไม่อาจยึดถือสังขารว่าเป็นสุข<br>
  ๓. เป็นผู้ไม่อาจยึดถือธรรมว่าเป็นอัตตา<br>
  ๔. เป็นผู้ไม่อาจทำอนันตริยกรรม๓<br>
  ๕. เป็นผู้ไม่อาจเชื่อความบริสุทธิ์โดยถือมงคลตื่นข่าว๔<br>
  ๖. เป็นผู้ไม่อาจแสวงหาเขตบุญนอกศาสนานี้<br>
  ภิกษุทั้งหลาย ฐานะที่ไม่อาจเป็นได้ ๖ ประการนี้แล<br>
  ทุติยอภัพพัฏฐานสูตรที่ ๙ จบ<br><br>เชิงอรรถ :<br>
  ๑ เหตุที่ไม่ควรเข้าถึง ในที่นี้หมายถึงเวร ๕ ได้แก่ (ฆ่าสัตว์ ลักทรัพย์ ประพฤติผิดในกาม
  พูดเท็จ เสพของ<br>
  มึนเมาคือสุราและเมรัยอันเป็นเหตุแห่งความประมาท) และทิฏฐิ ๖๒ ประการ (องฺ.ฉกฺก.อ.
  ๓/๙๒-๙๕/<br>
  ๑๕๕) ดู ที.สี. (แปล) ๙/๒๘-๑๔๖/๑๑-๔๖ ประกอบ<br>
  ๒ ภพที่ ๘ หมายถึงปฏิสนธิที่ ๘ ในชั้นกามาวจร (ผู้ได้โสดาบันจะถือปฏิสนธิไม่เกิน
  ๗ ครั้ง) (องฺ.ฉกฺก.อ.<br>
  ๓/๙๒-๙๕/๑๕๕)<br>
  ๓ ดู อภิ.วิ. (แปล) ๓๕/๙๔๑/๕๙๕, องฺ.ฉกฺก.อ. ๓/๘๖/๑๕๕<br>
  ๔ ถือมงคลตื่นข่าว หมายถึงถือว่ารูป เสียง กลิ่น รส โผฏฐัพพะ เป็นมงคล (องฺ.ฉกฺก.อ.
  ๓/๙๒-๙๕/๑๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค ๑๑. จตุตถอภัพพัฏฐานสูตร<br>
  ๑๐. ตติยอภัพพัฏฐานสูตร<br>
  ว่าด้วยฐานะที่ไม่อาจเป็นได้ สูตรที่ ๓<br>
  [๙๔] ภิกษุทั้งหลาย ฐานะที่ไม่อาจเป็นได้ ๖ ประการนี้<br>
  ฐานะที่ไม่อาจเป็นได้ ๖ ประการ อะไรบ้าง คือ<br>
  บุคคลผู้ถึงพร้อมด้วยทิฏฐิ<br>
  ๑. เป็นผู้ไม่อาจฆ่ามารดา<br>
  ๒. เป็นผู้ไม่อาจฆ่าบิดา<br>
  ๓. เป็นผู้ไม่อาจฆ่าพระอรหันต์<br>
  ๔. เป็นผู้ไม่อาจมีจิตคิดประทุษร้ายทำพระโลหิตของตถาคตให้ห้อขึ้น<br>
  ๕. เป็นผู้ไม่อาจทำลายสงฆ์ให้แตกกัน<br>
  ๖. เป็นผู้ไม่อาจนับถือศาสดาอื่น<br>
  ภิกษุทั้งหลาย ฐานะที่ไม่อาจเป็นได้ ๖ ประการนี้แล<br>
  ตติยอภัพพัฏฐานสูตรที่ ๑๐ จบ<br>
  ๑๑. จตุตถอภัพพัฏฐานสูตร<br>
  ว่าด้วยฐานะที่ไม่อาจเป็นได้ สูตรที่ ๔<br>
  [๙๕] ภิกษุทั้งหลาย ฐานะที่ไม่อาจเป็นได้ ๖ ประการนี้<br>
  ฐานะที่ไม่อาจเป็นได้ ๖ ประการ อะไรบ้าง คือ<br>
  บุคคลผู้ถึงพร้อมด้วยทิฏฐิ<br>
  ๑. เป็นผู้ไม่อาจยึดถือสุขและทุกข์ที่ตนเองทำไว้๑<br>
  ๒. เป็นผู้ไม่อาจยึดถือสุขและทุกข์ที่ผู้อื่นทำไว้<br>
  ๓. เป็นผู้ไม่อาจยึดถือสุขและทุกข์ที่ตนเองและผู้อื่นทำไว้<br><br>เชิงอรรถ :<br>
  ๑ หมายถึงไม่อาจยึดถือสุขและทุกข์ตามอำนาจทิฏฐิของตนได้ (องฺ.ฉกฺก.อ. ๓/๙๕/๑๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๙. สีติวรรค รวมพระสูตรที่มีในวรรค<br>
  ๔. เป็นผู้ไม่อาจยึดถือสุขและทุกข์ที่เกิดขึ้นเองและตนเองไม่ได้ทำไว้<br>
  ๕. เป็นผู้ไม่อาจยึดถือสุขและทุกข์ที่เกิดขึ้นเอง และผู้อื่นไม่ได้ทำไว้<br>
  ๖. เป็นผู้ไม่อาจยึดถือสุขและทุกข์ที่เกิดขึ้นเอง ที่ตนเอง และผู้อื่นไม่ได้<br>
  ทำไว้<br>
  ข้อนั้นเพราะเหตุไร เพราะว่าเหตุและธรรมทั้งหลายที่เกิดขึ้นจากเหตุอันบุคคลผู้<br>
  ถึงพร้อมด้วยทิฏฐินั้นเห็นได้ดี<br>
  ภิกษุทั้งหลาย ฐานะที่ไม่อาจเป็นได้ ๖ ประการนี้แล<br>
  จตุตถอภัพพัฏฐานสูตรที่ ๑๑ จบ<br>
  สีติวรรคที่ ๙ จบ<br>
  รวมพระสูตรที่มีในวรรคนี้ คือ<br>
  <br>
   ๑. สีติภาวสูตร   ๒. อาวรณตาสูตร<br>
   ๓. โวโรปิตสูตร  ๔. สุสสูสติสูตร<br>
   ๕. อัปปหายสูตร  ๖. ปหีนสูตร<br>
   ๗. อภัพพสูตร  ๘. ปฐมอภัพพัฏฐานสูตร<br>
   ๙. ทุติยอภัพพัฏฐานสูตร ๑๐. ตติยอภัพพัฏฐานสูตร<br>
   ๑๑. จตุตถอภัพพัฏฐานสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๒. อานิสังสสูตร<br>
  ๑๐. อานิสังสวรรค<br>
  หมวดว่าด้วยอานิสงส์<br>
  ๑. ปาตุภาวสูตร<br>
  ว่าด้วยเหตุปรากฏ<br>
  [๙๖] ภิกษุทั้งหลาย เหตุปรากฏ ๖ ประการ หาได้ยากในโลก<br>
  เหตุปรากฏ ๖ ประการ อะไรบ้าง คือ<br>
  ๑. ความปรากฏแห่งตถาคตอรหันตสัมมาสัมพุทธเจ้า หาได้ยากในโลก<br>
  ๒. บุคคลผู้แสดงธรรมวินัยที่ตถาคตประกาศไว้ หาได้ยากในโลก<br>
  ๓. บุคคลผู้เกิดขึ้นในถิ่นอริยะ๑ หาได้ยากในโลก<br>
  ๔. ความมีอินทรีย์ไม่บกพร่อง หาได้ยากในโลก<br>
  ๕. ความไม่โง่เขลา ความไม่เป็นคนเซอะ หาได้ยากในโลก<br>
  ๖. ความพอใจในกุศลธรรม หาได้ยากในโลก<br>
  ภิกษุทั้งหลาย เหตุปรากฏ ๖ ประการนี้แล หาได้ยากในโลก<br>
  ปาตุภาวสูตรที่ ๑ จบ<br>
  ๒. อานิสังสสูตร<br>
  ว่าด้วยอานิสงส์แห่งโสดาปัตติผล<br>
  [๙๗] ภิกษุทั้งหลาย อานิสงส์แห่งการทำให้แจ้งโสดาปัตติผล ๖ ประการนี้<br>
  อานิสงส์ ๖ ประการ อะไรบ้าง คือ<br>
  ๑. มีความแน่นอนในสัทธรรม๒<br>
  ๒. มีความไม่เสื่อมเป็นธรรมดา<br>
  ๓. ทำที่สุดแห่งทุกข์ได้ ไม่มีความทุกข์<br><br>เชิงอรรถ :<br>
  ๑ ถิ่นอริยะ หมายถึงมัชฌิมประเทศ (องฺ.ฉกฺก.อ. ๓/๙๖-๙๗/๑๕๖)<br>
  ๒ สัทธรรม ในที่นี้หมายถึงศาสนา (องฺ.ฉกฺก.อ. ๓/๙๖-๙๗/๑๕๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๓. อนิจจสูตร<br>
  ๔. ประกอบด้วยอสาธารณญาณ๑<br>
  ๕. เห็นเหตุได้ดี<br>
  ๖. เห็นธรรมที่เกิดขึ้นจากเหตุได้ดี<br>
  ภิกษุทั้งหลาย อานิสงส์แห่งการทำให้แจ้งโสดาปัตติผล ๖ ประการนี้แล<br>
  อานิสังสสูตรที่ ๒ จบ<br>
  ๓. อนิจจสูตร<br>
  ว่าด้วยความเป็นของไม่เที่ยง<br>
  [๙๘] ภิกษุทั้งหลาย<br>
  ๑. เป็นไปไม่ได้เลยที่ภิกษุผู้พิจารณาเห็นสังขารว่าเป็นของเที่ยง จัก<br>
  ประกอบด้วยอนุโลมิกขันติ๒ได้<br>
  ๒. เป็นไปไม่ได้เลยที่ภิกษุผู้ไม่ประกอบด้วยอนุโลมิกขันติ จักก้าวลงสู่<br>
  สัมมัตตนิยาม๓ได้<br>
  ๓. เป็นไปไม่ได้เลยที่ภิกษุผู้ไม่ก้าวลงสู่สัมมัตตนิยาม จักทำให้แจ้งโสดา-<br>
  ปัตติผล สกทาคามิผล อนาคามิผล หรืออรหัตตผลได้<br>
  ภิกษุทั้งหลาย<br>
  ๑. เป็นไปได้ที่ภิกษุผู้พิจารณาเห็นสังขารทั้งปวงว่าเป็นของไม่เที่ยง จัก<br>
  ประกอบด้วยอนุโลมิกขันติได้<br><br>เชิงอรรถ :<br>
  ๑ อสาธารณญาณ หมายถึงญาณที่ไม่ทั่วไปสำหรับปุถุชน (องฺ.ฉกฺก.อ. ๓/๙๖-๙๗/๑๕๖)<br>
  ๒ ดูเชิงอรรถที่ ๑ ข้อ ๘๘ (สุสสูสติสูตร) หน้า ๖๑๔ ในเล่มนี้<br>
  ๓ ดูเชิงอรรถที่ ๑ ปัญจกนิบาต ข้อ ๑๕๑ หน้า ๒๔๙ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๕. อนัตตสูตร<br>
  ๒. เป็นไปได้ที่ภิกษุผู้ประกอบด้วยอนุโลมิกขันติ จักก้าวลงสู่สัมมัตต-<br>
  นิยามได้<br>
  ๓. เป็นไปได้ที่ภิกษุผู้ก้าวลงสู่สัมมัตตนิยาม จักทำให้แจ้งโสดาปัตติผล<br>
  สกทาคามิผล อนาคามิผล หรืออรหัตตผลได้<br>
  อนิจจสูตรที่ ๓ จบ<br>
  ๔. ทุกขสูตร<br>
  ว่าด้วยความเป็นทุกข์<br>
  [๙๙] ภิกษุทั้งหลาย<br>
  ๑. เป็นไปไม่ได้เลยที่ภิกษุผู้พิจารณาเห็นสังขารว่าเป็นสุข<br>
  ฯลฯ<br>
  ภิกษุทั้งหลาย<br>
  ๑. เป็นไปได้ที่ภิกษุผู้พิจารณาเห็นสังขารทั้งปวงว่าเป็นทุกข์<br>
  ฯลฯ<br>
  ทุกขสูตรที่ ๔ จบ<br>
  ๕. อนัตตสูตร<br>
  ว่าด้วยความเป็นอนัตตา<br>
  [๑๐๐] ภิกษุทั้งหลาย<br>
  ๑. เป็นไปไม่ได้เลยที่ภิกษุผู้พิจารณาเห็นธรรมว่าเป็นอัตตา<br>
  ฯลฯ<br>
  ภิกษุทั้งหลาย<br>
  ๑. เป็นไปได้ที่ภิกษุผู้พิจารณาเห็นธรรมทั้งปวงว่าเป็นอนัตตา<br>
  ฯลฯ<br>
  อนัตตสูตรที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๖. นิพพานสูตร<br>
  ๖. นิพพานสูตร<br>
  ว่าด้วยนิพพาน<br>
  [๑๐๑] ภิกษุทั้งหลาย<br>
  ๑. เป็นไปไม่ได้เลยที่ภิกษุผู้พิจารณาเห็นนิพพานว่าเป็นทุกข์ จัก<br>
  ประกอบด้วยอนุโลมิกขันติได้<br>
  ๒. เป็นไปไม่ได้เลยที่ภิกษุผู้ไม่ประกอบด้วยอนุโลมิกขันติ จักก้าวลงสู่<br>
  สัมมัตตนิยามได้<br>
  ๓. เป็นไปไม่ได้เลยที่ภิกษุผู้ไม่ก้าวลงสู่สมัตตนิยาม จักทำให้แจ้งโสดา-<br>
  ปัตติผล สกทาคามิผล อนาคามิผล หรืออรหัตตผลได้<br>
  ภิกษุทั้งหลาย<br>
  ๑. เป็นไปได้ที่ภิกษุผู้พิจารณาเห็นนิพพานว่าเป็นสุข จักประกอบด้วย<br>
  อนุโลมิกขันติได้<br>
  ๒. เป็นไปได้ที่ภิกษุผู้ประกอบด้วยอนุโลมิกขันติ จักก้าวลงสู่สัมมัตต-<br>
  นิยามได้<br>
  ๓. เป็นไปได้ที่ภิกษุผู้ก้าวลงสู่สัมมัตตนิยาม จักทำให้แจ้งโสดาปัตติผล<br>
  สกทาคามิผล อนาคามิผล หรืออรหัตตผลได้<br>
  นิพพานสูตรที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๘. อุกขิตตาสิกสูตร<br>
  ๗. อนวัฏฐิตสูตร<br>
  ว่าด้วยความไม่มั่นคง<br>
  [๑๐๒] ภิกษุทั้งหลาย ภิกษุผู้พิจารณาเห็นอานิสงส์ ๖ ประการ สามารถ<br>
  ทำเขตไม่จำกัด๑ในสังขารทั้งปวงแล้วทำอนิจจสัญญาให้ปรากฏได้<br>
  อานิสงส์ ๖ ประการ อะไรบ้าง คือ<br>
  ภิกษุพิจารณาเห็นว่า<br>
  ๑. สังขารทั้งปวงจักปรากฏว่าเป็นของไม่มั่นคง<br>
  ๒. ใจของเราจักไม่ยินดีในโลกทั้งปวง<br>
  ๓. ใจของเราจักออกไปจากโลกทั้งปวง<br>
  ๔. ใจของเราจักน้อมไปสู่นิพพาน<br>
  ๕. สังโยชน์ทั้งหลายของเราจักถึงการละได้<br>
  ๖. เราจักเป็นผู้ประกอบด้วยสามัญญะ๒ อันยอดเยี่ยม<br>
  ภิกษุทั้งหลาย ภิกษุผู้พิจารณาเห็นอานิสงส์ ๖ ประการนี้แล สามารถทำเขต<br>
  ไม่จำกัดในสังขารทั้งปวงแล้วทำอนิจจสัญญาให้ปรากฏได้<br>
  อนวัฏฐิตสูตรที่ ๗ จบ<br>
  ๘. อุกขิตตาสิกสูตร<br>
  ว่าด้วยนิพพิทาสัญญาเหมือนเพชฌฆาตผู้เงื้อดาบขึ้น<br>
  [๑๐๓] ภิกษุทั้งหลาย ภิกษุผู้พิจารณาเห็นอานิสงส์ ๖ ประการ สามารถ<br>
  ทำเขตไม่จำกัดในสังขารทั้งปวงแล้วทำทุกขสัญญาให้ปรากฏได้<br>
  อานิสงส์ ๖ ประการ อะไรบ้าง คือ<br>
  ภิกษุพิจารณาเห็นว่า<br>
  ๑. นิพพิทาสัญญา(ความกำหนดหมายความเบื่อหน่าย)ในสังขารทั้งปวง<br>
  จักปรากฏแก่เราเหมือนเพชฌฆาตผู้เงื้อดาบขึ้น<br><br>เชิงอรรถ :<br>
  ๑ ทำเขตไม่จำกัด หมายถึงทำเขตไม่จำกัดอย่างนี้ว่า “สังขารประมาณเท่านี้ ไม่เที่ยง
  นอกนี้จะชื่อว่าไม่เที่ยง<br>
  ก็หามิได้” (องฺ.ฉกฺก.อ. ๓/๑๐๒/๑๕๖)<br>
  ๒ สามัญญะ ในทีนี้หมายถึงความเป็นสมณะ ได้แก่ อริยมรรค (องฺ.ฉกฺก.อ. ๓/๑๐๒/๑๕๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๙. อตัมมยสูตร<br>
  ๒. ใจของเราจักออกไปจากโลกทั้งปวง<br>
  ๓. เราจักมีปกติเห็นสันติในนิพพาน<br>
  ๔. อนุสัยของเราจักถึงการเพิกถอน<br>
  ๕. เราจักทำตามหน้าที่<br>
  ๖. เราจักมีเมตตาบำรุงพระศาสดา๑<br>
  ภิกษุทั้งหลาย ภิกษุผู้พิจารณาเห็นอานิสงส์ ๖ ประการนี้แล สามารถทำเขต<br>
  ไม่จำกัดในสังขารทั้งปวงแล้วทำทุกขสัญญาให้ปรากฏได้<br>
  อุกขิตตาสิกสูตรที่ ๘ จบ<br>
  ๙. อตัมมยสูตร<br>
  ว่าด้วยอตัมมยะ๒<br>
  [๑๐๔] ภิกษุทั้งหลาย ภิกษุผู้พิจารณาเห็นอานิสงส์ ๖ ประการ สามารถ<br>
  ทำเขตไม่จำกัดในธรรมทั้งปวงแล้วทำอนัตตสัญญาให้ปรากฏได้<br>
  อานิสงส์ ๖ ประการ อะไรบ้าง คือ<br>
  ภิกษุพิจารณาเห็นว่า<br>
  ๑. เราจักเป็นอตัมมยะ<br>
  ๒. อหังการ๓ของเราจักดับไป<br><br>เชิงอรรถ :<br>
  ๑ พระเสขบุคคล ๗ จำพวก ย่อมบำรุงรับใช้พระตถาคตด้วยเมตตา ส่วนพระขีณาสพได้ผ่านการบำรุงรับใช้<br>
  พระศาสดาแล้ว (องฺ.ฉกฺก.อ. ๓/๑๐๓/๑๕๖)<br>
  ๒ อตัมมยะ (ไม่มีตัมมยะ) ในที่นี้หมายถึงไม่มีตัณหาและทิฏฐิ คำว่า ตัมมยะ เป็นชื่อเรียกตัณหาและทิฏฐิ<br>
  (องฺ.ฉกฺก.อ. ๓/๑๐๔/๑๕๖)<br>
  ๓ อหังการ หมายถึงทิฏฐิที่มีความยึดถือว่าเป็นเรา (องฺ.ฉกฺก.อ. ๓/๑๐๔/๑๕๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๑๐. ภวสูตร<br>
  ๓. มมังการ๑ของเราจักดับไป<br>
  ๔. เราจักเป็นผู้ประกอบด้วยอสาธารณญาณ๒<br>
  ๕. เราจักเป็นผู้เห็นเหตุได้ดี<br>
  ๖. เราจักเป็นผู้เห็นธรรมที่เกิดขึ้นจากเหตุได้ดี<br>
  ภิกษุทั้งหลาย ภิกษุผู้พิจารณาเห็นอานิสงส์ ๖ ประการนี้แล สามารถทำเขต<br>
  ไม่จำกัดในธรรมทั้งปวงแล้วทำอนัตตสัญญาให้ปรากฏได้<br>
  อตัมมยสูตรที่ ๙ จบ<br>
  ๑๐ ภวสูตร<br>
  ว่าด้วยภพและสิกขา<br>
  [๑๐๕] ภิกษุทั้งหลาย ภิกษุควรละภพ ๓ ประการนี้ ควรศึกษาในสิกขา<br>
  ๓ ประการ<br>
  ภพ ๓ ประการ อะไรบ้าง คือ<br>
  ๑. กามภพ (ภพที่เป็นกามาวจร)<br>
  ๒. รูปภพ (ภพที่เป็นรูปาวจร)<br>
  ๓. อรูปภพ (ภพที่เป็นอรูปาวจร)<br>
  นี้คือภพ ๓ ประการที่ภิกษุควรละ<br>
  สิกขา ๓ ประการ อะไรบ้าง คือ<br>
  ๑. อธิสีลสิกขา (สิกขาคือศีลอันยิ่ง)<br>
  ๒. อธิจิตตสิกขา (สิกขาคือจิตอันยิ่ง)<br><br>เชิงอรรถ :<br>
  ๑ มมังการ หมายถึงตัณหา คือความทะยานอยากว่าเป็นของเรา (องฺ.ฉกฺก.อ. ๓/๑๐๔/๑๕๖)<br>
  ๒ ดูเชิงอรรถที่ ๑ ข้อ ๙๗ (อานิสังสสูตร) หน้า ๖๒๑ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    ๑๑. ตัณหาสูตร<br>
  ๓. อธิปัญญาสิกขา (สิกขาคือปัญญาอันยิ่ง)<br>
  นี้คือสิกขา ๓ ประการที่ภิกษุควรศึกษา<br>
  ภิกษุทั้งหลาย เพราะภิกษุละภพ ๓ ประการนี้ได้ และศึกษาสิกขา ๓ ประการ<br>
  นี้ได้ เราจึงเรียกภิกษุนี้ว่า ‘ตัดตัณหาได้แล้ว ถอนสังโยชน์ได้แล้ว ทำที่สุดแห่งทุกข์ได้<br>
  แล้วเพราะละมานะได้โดยชอบ๑’<br>
  ภวสูตรที่ ๑๐ จบ<br>
  ๑๑. ตัณหาสูตร<br>
  ว่าด้วยตัณหาและมานะ<br>
  [๑๐๖] ภิกษุทั้งหลาย ภิกษุควรละตัณหา ๓ ประการ และควรละมานะ ๓<br>
  ประการ<br>
  ตัณหา๒ ๓ ประการ อะไรบ้าง คือ<br>
  ๑. กามตัณหา (ความทะยานอยากในกามธาตุ)<br>
  ๒. รูปตัณหา (ความทะยานอยากในรูปธาตุ)<br>
  ๓. อรูปตัณหา (ความทะยานอยากในอรูปธาตุ)<br>
  นี้คือตัณหา ๓ ประการที่ภิกษุควรละ<br>
  มานะ๓ ๓ ประการ อะไรบ้าง คือ<br>
  ๑. มานะ (ความถือตัวว่าเสมอเขา)<br>
  ๒. โอมานะ (ความถือตัวว่าด้อยกว่าเขา)<br><br>เชิงอรรถ :<br>
  ๑ หมายถึงตัดตัณหาได้เด็ดขาดด้วยโลกุตตรมรรค ถอนสังโยชน์ ๑๐ ประการได้ ทำให้วัฏฏทุกข์หยุดการ<br>
  หมุนได้ (องฺ.จตุกฺก.อ. ๒/๑๗๗/๓๙๘) และดู องฺ.จตุกฺก. (แปล) ๒๑/๑๗๗/๒๕๘,๒๕๗/๓๘๗
  ประกอบ<br>
  ๒ ดู อภิ.วิ. (แปล) ๓๕/๙๑๗/๕๗๓<br>
  ๓ ดู อภิ.วิ. (แปล) ๓๕/๘๗๘-๘๘๑/๕๕๗-๕๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต [๒. ทุติยปัณณาสก์] ๑๐. อานิสังสวรรค
    รวมพระสูตรที่มีในวรรค<br>
  ๓. อติมานะ (ความถือตัวว่าดีกว่าเขา)<br>
  นี้คือมานะ ๓ ประการที่ภิกษุควรละ<br>
  ภิกษุทั้งหลาย เพราะภิกษุละตัณหา ๓ ประการนี้ได้ และละมานะ ๓ ประการ<br>
  นี้ได้ เราจึงเรียกภิกษุนี้ว่า ‘ตัดตัณหาได้แล้ว ถอนสังโยชน์ได้แล้ว ทำที่สุดแห่งทุกข์ได้<br>
  แล้วเพราะละมานะได้โดยชอบ’<br>
  ตัณหาสูตรที่ ๑๑ จบ<br>
  อานิสังสวรรคที่ ๑๐ จบ<br>
  รวมพระสูตรที่มีในวรรคนี้ คือ<br>
  <br>
   ๑. ปาตุภาวสูตร   ๒. อานิสังสสูตร<br>
   ๓. อนิจจสูตร  ๔. ทุกขสูตร<br>
   ๕. อนัตตสูตร  ๖. นิพพานสูตร<br>
   ๗. อนวัฏฐิตสูตร  ๘. อุกขิตตาสิกสูตร<br>
   ๙. อตัมมยสูตร ๑๐. ภวสูตร<br>
   ๑๑. ตัณหาสูตร<br>
  <br>
  ทุติยปัณณาสก์ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๑. ราคสูตร<br>
  ๑๑. ติกวรรค<br>
  หมวดว่าด้วยธรรมหมวดละ ๓<br>
  ๑. ราคสูตร<br>
  ว่าด้วยราคะ<br>
  [๑๐๗] พระผู้มีพระภาคตรัสว่า ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ราคะ (ความกำหนัด)<br>
  ๒. โทสะ (ความคิดประทุษร้าย)<br>
  ๓. โมหะ (ความหลง)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญอสุภะ๑เพื่อละราคะ<br>
  ๒. ภิกษุควรเจริญเมตตา๒เพื่อละโทสะ<br>
  ๓. ภิกษุควรเจริญปัญญา๓เพื่อละโมหะ<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  ราคสูตรที่ ๑ จบ<br><br>เชิงอรรถ :<br>
  ๑ อสุภะ หมายถึงอสุภกัมมัฏฐาน คืออารมณ์เป็นที่ตั้งแห่งการงานของใจที่พิจารณาร่างกายของตนและผู้อื่น<br>
  ให้เห็นสภาวะที่ไม่งาม มี ๑๐ ประการ (องฺ.ฉกฺก.อ. ๓/๑๐๗/๑๕๗) และดูรายละเอียดประกอบใน
  วิสุทฺธิ.<br>
  ๑/๑๐๒-๑๒๒/๑๙๔-๒๑๔<br>
  ๒ เมตตา หมายถึงเมตตากัมมัฏฐาน อารมณ์เป็นที่ตั้งแห่งการงานของใจที่ปรารถนาให้เขามีความสุข
  (องฺ.ฉกฺก.<br>
  อ. ๓/๑๐๗/๑๕๗)<br>
  ๓ ปัญญา หมายถึงมัคคปัญญาพร้อมทั้งวิปัสสนา (องฺ.ฉกฺก.อ. ๓/๑๐๗/๑๕๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๓. วิตักกสูตร<br>
  ๒. ทุจจริตสูตร<br>
  ว่าด้วยทุจริต<br>
  [๑๐๘] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. กายทุจริต (ความประพฤติชั่วด้วยกาย)<br>
  ๒. วจีทุจริต (ความประพฤติชั่วด้วยวาจา)<br>
  ๓. มโนทุจริต (ความประพฤติชั่วด้วยใจ)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญกายสุจริต(ความประพฤติชอบด้วยกาย)เพื่อละกาย<br>
  ทุจริต<br>
  ๒. ภิกษุควรเจริญวจีสุจริต(ความประพฤติชอบด้วยวาจา)เพื่อละวจีทุจริต<br>
  ๓. ภิกษุควรเจริญมโนสุจริต(ความประพฤติชอบด้วยใจ)เพื่อละมโนทุจริต<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  ทุจจริตสูตรที่ ๒ จบ<br>
  ๓. วิตักกสูตร<br>
  ว่าด้วยวิตก<br>
  [๑๐๙] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. กามวิตก (ความตรึกในทางกาม)<br>
  ๒. พยาบาทวิตก (ความตรึกในทางพยาบาท)<br>
  ๓. วิหิงสาวิตก (ความตรึกในทางเบียดเบียน)<br>
  ภิกษุทั้งหลาย ธรรม ๓ ประการนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๔. สัญญาสูตร<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญเนกขัมมวิตก(ความตรึกปลอดจากกาม)เพื่อละกามวิตก<br>
  ๒. ภิกษุควรเจริญอพยาบาทวิตก(ความตรึกปลอดจากพยาบาท)เพื่อ<br>
  ละพยาบาทวิตก<br>
  ๓. ภิกษุควรเจริญอวิหิงสาวิตก(ความตรึกปลอดจากการเบียดเบียน)<br>
  เพื่อละวิหิงสาวิตก<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  วิตักกสูตรที่ ๓ จบ<br>
  ๔. สัญญาสูตร<br>
  ว่าด้วยสัญญา<br>
  [๑๑๐] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. กามสัญญา (ความกำหนดหมายในทางกาม)<br>
  ๒. พยาปาทสัญญา (ความกำหนดหมายในทางพยาบาท)<br>
  ๓. วิหิงสาสัญญา (ความกำหนดหมายในทางเบียดเบียน)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญเนกขัมมสัญญา(ความกำหนดหมายปลอดจากกาม)<br>
  เพื่อละกามสัญญา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๕. ธาตุสูตร<br>
  ๒. ภิกษุควรเจริญอพยาปาทสัญญา(ความกำหนดหมายปลอดจาก<br>
  พยาบาท)เพื่อละพยาปาทสัญญา<br>
  ๓. ภิกษุควรเจริญอวิหิงสาสัญญา(ความกำหนดหมายปลอดจากการ<br>
  เบียดเบียน)เพื่อละวิหิงสาสัญญา<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  สัญญาสูตรที่ ๔ จบ<br>
  ๕. ธาตุสูตร<br>
  ว่าด้วยธาตุ<br>
  [๑๑๑] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. กามธาตุ (ธาตุคือกาม)<br>
  ๒. พยาปาทธาตุ (ธาตุคือพยาบาท)<br>
  ๓. วิหิงสาธาตุ (ธาตุคือความเบียดเบียน)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญเนกขัมมธาตุ(ธาตุคือความปลอดจากกาม)เพื่อละ<br>
  กามธาตุ<br>
  ๒. ภิกษุควรเจริญอพยาปาทธาตุ(ธาตุคือความปลอดจากพยาบาท)<br>
  เพื่อละพยาปาทธาตุ<br>
  ๓. ภิกษุควรเจริญอวิหิงสาธาตุ(ธาตุคือความปลอดจากการเบียดเบียน)<br>
  เพื่อละวิหิงสาธาตุ<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  ธาตุสูตรที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๖. อัสสาทสูตร<br>
  ๖. อัสสาทสูตร<br>
  ว่าด้วยอัสสาททิฏฐิ๑<br>
  [๑๑๒] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. อัสสาททิฏฐิ<br>
  ๒. อัตตานุทิฏฐิ๒<br>
  ๓. มิจฉาทิฏฐิ๓<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญอนิจจสัญญา (ความกำหนดหมายความไม่เที่ยงแห่ง<br>
  สังขาร) เพื่อละอัสสาททิฏฐิ<br>
  ๒. ภิกษุควรเจริญอนัตตสัญญา (ความกำหนดหมายรู้ความเป็นอนัตตา<br>
  แห่งธรรมทั้งปวง) เพื่อละอัตตานุทิฏฐิ<br>
  ๓. ภิกษุควรเจริญสัมมาทิฏฐิ(ความเห็นชอบ)เพื่อละมิจฉาทิฏฐิ<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  อัสสาทสูตรที่ ๖ จบ<br><br>เชิงอรรถ :<br>
  ๑ หมายถึงสัสสตทิฏฐิ ความเห็นว่าเที่ยง (คือเห็นว่า อัตตา(ชีวาตมัน)และโลก เป็นสิ่งเที่ยงแท้
  ยั่งยืน คงอยู่<br>
  ตลอดไป เช่นเห็นว่า คน และสัตว์ตายไปแล้ว ร่างกายเท่านั้นทรุดโทรมไป ส่วนดวงชีพหรือมนัส
  เป็น<br>
  ธรรมชาติไม่สูญ ย่อมถือปฏิสนธิในกำเนิดอื่นต่อไป จัดเป็นมิจฉาทิฏฐิอย่างหนึ่ง)
  (องฺ.ฉกฺก.อ. ๓/๑๑๒/๑๕๗)<br>
  ๒ หมายถึงสักกายทิฏฐิที่มีวัตถุ ๒๐ ประการ (๑) เห็นรูปเป็นอัตตา (๒) เห็นอัตตามีรูป
  (๓) เห็นรูปในอัตตา<br>
  (๔) เห็นรูปในรูป (๕) เห็นเวทนาเป็นอัตตา (๖) เห็นอัตตามีเวทนา (๗) เห็นเวทนาในอัตตา
  (๘) เห็นอัตตา<br>
  ในเวทนา (๙) เห็นสัญญาเป็นอัตตา (๑๐) เห็นอัตตามีสัญญา (๑๑) เห็นสัญญาในอัตตา
  (๑๒) เห็นอัตตา<br>
  ในสัญญา (๑๓) เห็นสังขารเป็นอัตตา (๑๔) เห็นอัตตามีสังขาร (๑๕) เห็นสังขารในอัตตา
  (๑๖) เห็นอัตตา<br>
  ในสังขาร (๑๗) เห็นวิญญาณเป็นอัตตา (๑๘)เห็นอัตตามีวิญญาณ (๑๙) เห็นวิญญาณในอัตตา
  (๒๐) เห็น<br>
  อัตตาในวิญญาณ (องฺ.ฉกฺก.อ. ๓/๑๑๒/๑๕๗) และดู สํ.ข.๑๗/๑๕๕/๑๔๙, ขุ.ม.อ.๑๒/๑๕๘<br>
  ๓ หมายถึงทิฏฐิ ๖๒ ประการ (องฺ.ฉกฺก.อ. ๓/๑๑๒/๑๕๗) และดู ที.สี. (แปล) ๙/๒๘-๑๔๖/๑๑-๔๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๗. อรติสูตร<br>
  ๗. อรติสูตร<br>
  ว่าด้วยอรติ<br>
  [๑๑๓] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. อรติ (ความไม่ยินดี)<br>
  ๒. วิหิงสา (ความเบียดเบียน)<br>
  ๓. อธัมมจริยา๑ (การประพฤติอธรรม)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญมุทิตา(ความยินดี)เพื่อละอรติ<br>
  ๒. ภิกษุควรเจริญอวิหิงสา(ความไม่เบียดเบียน)เพื่อละวิหิงสา<br>
  ๓. ภิกษุควรเจริญธัมมจริยา(ความประพฤติธรรม)เพื่อละอธัมมจริยา<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  อรติสูตรที่ ๗ จบ<br><br>เชิงอรรถ :<br>
  ๑ อธัมมจริยา ในทีนี้หมายถึงการประพฤติอกุศลกรรมบถ ๑๐ ประการ คือ (๑) ปาณาติบาต
  (ฆ่าสัตว์)<br>
  (๒) อทินนาทาน (ลักทรัพย์) (๓) กาเมสุมิจฉาจาร (ประพฤติผิดในกาม) (๔) มุสาวาท
  (พูดเท็จ)<br>
  (๕) ปิสุณวาจา (พูดส่อเสียด) (๖) ผรุสวาจา (พูดคำหยาบ) (๗) สัมผัปปลาปะ (พูดเพ้อเจ้อ)
  (๘) อภิชฌา<br>
  (เพ่งเล็งอยากได้ของเขา) (๙) พยาบาท (คิดร้าย) (๑๐) มิจฉาทิฏฐิ (เห็นผิด) (องฺ.ฉกฺก.อ.
  ๓/๑๑๓/๑๕๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๔ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๙. โทวจัสสตาสูตร<br>
  ๘. สันตุฏฐิตาสูตร<br>
  ว่าด้วยสันตุฏฐิตา<br>
  [๑๑๔] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. อสันตุฏฐิตา (ความไม่สันโดษ)<br>
  ๒. อสัมปัชชัญญะ (ความไม่มีสัมปชัญญะ)<br>
  ๓. มหิจฉตา (ความปรารถนามาก)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญสันตุฏฐิตา(ความสันโดษ)เพื่อละอสันตุฏฐิตา<br>
  ๒. ภิกษุควรเจริญสัมปชัญญะ(ความมีสัมปชัญญะ)เพื่อละอสัมปชัญญะ<br>
  ๓. ภิกษุควรเจริญอัปปิจฉตา(ความปรารถนาน้อย)เพื่อละมหิจฉตา<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  สันตุฏฐิตาสูตรที่ ๘ จบ<br>
  ๙. โทวจัสสตาสูตร<br>
  ว่าด้วยความเป็นผู้ว่ายาก<br>
  [๑๑๕] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ความเป็นผู้ว่ายาก<br>
  ๒. ความเป็นผู้มีปาปมิตร (มิตรชั่ว)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๕ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค ๑๐. อุทธัจจสูตร<br>
  ๓. ความฟุ้งซ่านแห่งจิต<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญความเป็นผู้ว่าง่ายเพื่อละความเป็นผู้ว่ายาก<br>
  ๒. ภิกษุควรเจริญความเป็นผู้มีกัลยาณมิตร(มิตรดี)เพื่อละความเป็นผู้<br>
  มีปาปมิตร<br>
  ๓. ภิกษุควรเจริญอานาปานสติ(สติกำหนดลมหายใจเข้าออก)เพื่อละ<br>
  ความฟุ้งซ่านแห่งจิต<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  โทวจัสสตาสูตรที่ ๙ จบ<br>
  ๑๐. อุทธัจจสูตร<br>
  ว่าด้วยอุทธัจจะ<br>
  [๑๑๖] ภิกษุทั้งหลาย ธรรม ๓ ประการนี้<br>
  ธรรม ๓ ประการ อะไรบ้าง คือ<br>
  ๑. อุทธัจจะ (ความฟุ้งซ่าน)<br>
  ๒. อสังวร (ความไม่สำรวม)<br>
  ๓. ปมาทะ (ความประมาท)<br>
  ภิกษุทั้งหลาย ธรรม ๓ ประการนี้แล<br>
  ภิกษุทั้งหลาย ภิกษุควรเจริญธรรม ๓ ประการ เพื่อละธรรม ๓ ประการนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๖ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๑. ติกวรรค รวมพระสูตรที่มีในวรรค<br>
  ธรรม ๓ ประการ อะไรบ้าง คือ<br>
  ๑. ภิกษุควรเจริญสมถะ(ความสงบแห่งจิต)เพื่อละอุทธัจจะ<br>
  ๒. ภิกษุควรเจริญสังวร(ความสำรวม)เพื่อละอสังวร<br>
  ๓. ภิกษุควรเจริญอัปปมาทะ(ความไม่ประมาท)เพื่อละปมาทะ<br>
  ภิกษุทั้งหลาย ภิกษุควรเจริญธรรม ๓ ประการนี้ เพื่อละธรรม ๓ ประการนี้แล<br>
  อุทธัจจสูตรที่ ๑๐ จบ<br>
  ติกวรรคที่ ๑๑ จบ<br>
  รวมพระสูตรที่มีในวรรคนี้ คือ<br>
  <br>
   ๑. ราคสูตร   ๒. ทุจจริตสูตร<br>
   ๓. วิตักกสูตร  ๔. สัญญาสูตร<br>
   ๕. ธาตุสูตร  ๖. อัสสาทสูตร<br>
   ๗. อรติสูตร  ๘. สันตุฏฐิตาสูตร<br>
   ๙. โทวจัสสตาสูตร ๑๐. อุทธัจจสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๗ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๒. สามัญวรรค ๑. กายานุปัสสีสูตร<br>
  ๑๒. สามัญญวรรค<br>
  หมวดว่าด้วยธรรมทั่วไป<br>
  ๑. กายานุปัสสีสูตร<br>
  ว่าด้วยผู้ควรเจริญกายานุปัสสนา<br>
  [๑๑๗] พระผู้มีพระภาคตรัสว่า ภิกษุทั้งหลาย ภิกษุยังละธรรม ๖ ประการ<br>
  ไม่ได้ ก็ไม่อาจพิจารณาเห็นกายในกายอยู่<br>
  ธรรม ๖ ประการ อะไรบ้าง คือ<br>
  ๑. ความเป็นผู้ชอบการงาน๑<br>
  ๒. ความเป็นผู้ชอบการพูดคุย<br>
  ๓. ความเป็นผู้ชอบการนอนหลับ<br>
  ๔. ความเป็นผู้ชอบการคลุกคลีด้วยหมู่<br>
  ๕. ความเป็นผู้ไม่คุ้มครองทวารในอินทรีย์ทั้งหลาย<br>
  ๖. ความเป็นผู้ไม่รู้จักประมาณในการบริโภค<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจพิจารณาเห็นกาย<br>
  ในกายอยู่<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจพิจารณาเห็นกายใน<br>
  กายอยู่<br>
  ธรรม ๖ ประการ อะไรบ้าง คือ<br>
  ๑. ความเป็นผู้ชอบการงาน<br>
  ๒. ความเป็นผู้ชอบการพูดคุย<br><br>เชิงอรรถ :<br>
  ๑ การงาน หมายถึงการทำจีวร เย็บปะจีวร ทำถลกบาตร อังสะ ประคตเอว ผ้ากรองน้ำ การทำเชิงบาตร<br>
  ผ้าเช็ดเท้า ไม้กวาด เป็นต้น (องฺ.ปญฺจก.ฏีกา ๓/๘๙/๔๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๘ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๒. สามัญวรรค ๒. ธัมมานุปัสสีสูตร<br>
  ๓. ความเป็นผู้ชอบการนอนหลับ<br>
  ๔. ความเป็นชอบการคลุกคลีด้วยหมู่<br>
  ๕. ความเป็นผู้ไม่คุ้มครองทวารในอินทรีย์ทั้งหลาย<br>
  ๖. ความเป็นผู้ไม่รู้จักประมาณในการบริโภค<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจพิจารณาเห็นกาย<br>
  ในกายอยู่<br>
  กายานุปัสสีสูตรที่ ๑ จบ<br>
  ๒. ธัมมานุปัสสีสูตร<br>
  ว่าด้วยผู้ควรเจริญธรรมานุปัสสนา<br>
  [๑๑๘] ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจพิจารณา<br>
  เห็นกายในกายอันเป็นภายในอยู่ ฯลฯ พิจารณาเห็นกายในกายอันเป็นภายนอกอยู่ ฯลฯ<br>
  พิจารณาเห็นกายในกายอันเป็นทั้งภายในและภายนอกอยู่ ฯลฯ<br>
  ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจพิจารณาเห็นเวทนา<br>
  ในเวทนาทั้งหลายอยู่ ฯลฯ พิจารณาเห็นเวทนาในเวทนาทั้งหลายอันเป็นภายในอยู่ ฯลฯ<br>
  พิจารณาเห็นเวทนาในเวทนาทั้งหลายอันเป็นภายนอกอยู่ ฯลฯ พิจารณาเห็นเวทนา<br>
  ในเวทนาทั้งหลายอันเป็นทั้งภายในและภายนอกอยู่ ฯลฯ<br>
  ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจพิจารณาเห็นจิตใน<br>
  จิตอยู่ ฯลฯ พิจารณาเห็นจิตในจิตอันเป็นภายในอยู่ ฯลฯ พิจารณาเห็นจิตในจิตอัน<br>
  เป็นภายนอกอยู่ ฯลฯ พิจารณาเห็นจิตในจิตอันเป็นทั้งภายในและภายนอกอยู่ ฯลฯ<br>
  ภิกษุทั้งหลาย ภิกษุยังละธรรม ๖ ประการไม่ได้ ก็ไม่อาจพิจารณาเห็นธรรมใน<br>
  ธรรมทั้งหลายอยู่ ฯลฯ พิจารณาเห็นธรรมในธรรมทั้งหลายอันเป็นภายในอยู่ ฯลฯ<br>
  พิจารณาเห็นธรรมในธรรมทั้งหลายอันเป็นภายนอกอยู่ ฯลฯ พิจารณาเห็นธรรมใน<br>
  ธรรมทั้งหลายอันเป็นทั้งภายในและภายนอกอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓๙ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๒. สามัญวรรค ๒. ธัมมานุปัสสีสูตร<br>
  ธรรม ๖ ประการ อะไรบ้าง คือ<br>
  ๑. ความเป็นผู้ชอบการงาน<br>
  ๒. ความเป็นผู้ชอบการพูดคุย<br>
  ๓. ความเป็นผู้ชอบการนอนหลับ<br>
  ๔. ความเป็นผู้ชอบการคลุกคลีด้วยหมู่<br>
  ๕. ความเป็นผู้ไม่คุ้มครองทวารในอินทรีย์ทั้งหลาย<br>
  ๖. ความเป็นผู้ไม่รู้จักประมาณในการบริโภค<br>
  ภิกษุทั้งหลาย ภิกษุยังละธรรม ๖ ประการนี้แลไม่ได้ ก็ไม่อาจพิจารณาเห็น<br>
  ธรรมในธรรมทั้งหลายอันเป็นทั้งภายในและภายนอกอยู่<br>
  ภิกษุทั้งหลาย ภิกษุละธรรม ๖ ประการได้แล้ว จึงอาจพิจารณาเห็นธรรมใน<br>
  ธรรมทั้งหลายอันเป็นทั้งภายในและภายนอกอยู่<br>
  ธรรม ๖ ประการ อะไรบ้าง คือ<br>
  ๑. ความเป็นผู้ชอบการงาน<br>
  ฯลฯ<br>
  ๖. ความเป็นผู้ไม่รู้จักประมาณในการบริโภค<br>
  ภิกษุทั้งหลาย ภิกษุละธรรม ๖ ประการนี้แลได้แล้ว จึงอาจพิจารณาเห็น<br>
  ธรรมในธรรมทั้งหลายอันเป็นทั้งภายในและภายนอกอยู่<br>
  ธัมมานุปัสสีสูตรที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔๐ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ๑๒. สามัญวรรค ๔-๒๓. ภัลลิกาทิสูตร<br>
  ๓. ตปุสสสูตร<br>
  ว่าด้วยตปุสสคหบดี<br>
  [๑๑๙] ภิกษุทั้งหลาย ตปุสสคหบดีประกอบด้วยธรรม ๖ ประการ เป็นผู้<br>
  เชื่อมั่นในตถาคต๑ เห็นอมตธรรม ทำให้แจ้งอมตธรรมอยู่<br>
  ธรรม ๖ ประการ อะไรบ้าง คือ <br>
  ๑. ความเลื่อมใสอันไม่หวั่นไหวในพุทธเจ้า<br>
  ๒. ความเลื่อมใสอันไม่หวั่นไหวในธรรม<br>
  ๓. ความเลื่อมใสอันไม่หวั่นไหวในสงฆ์<br>
  ๔. อริยศีล<br>
  ๕. อริยญาณ<br>
  ๖. อริยวิมุตติ<br>
  ภิกษุทั้งหลาย ตปุสสคหบดีประกอบด้วยธรรม ๖ ประการนี้แล เป็นผู้เชื่อมั่น<br>
  ในตถาคต เห็นอมตธรรม ทำให้แจ้งอมตธรรมอยู่<br>
  ตปุสสสูตรที่ ๓ จบ</p>
<p> ๔-๒๓. ภัลลิกาทิสูตร<br>
  ว่าด้วยภัลลิกคหบดีเป็นต้น<br>
  [๑๒๐-๑๓๙] ภิกษุทั้งหลาย ภัลลิกคหบดี ประกอบด้วยธรรม ๖ ประการ<br>
  ฯลฯ สุทัตตอนาถบิณฑิกคหบดี ฯลฯ จิตตคหบดีชาวเมืองมัจฉิกาสัณฑ์ ฯลฯ<br>
  หัตถกคหบดีชาวเมืองอาฬวี ฯลฯ เจ้าศากยะพระนามว่ามหานามะ ฯลฯ อุคค-<br>
  คหบดีชาวเมืองเวสาลี ฯลฯ อุคคตคหบดี ฯลฯ สูรอัมพัฏฐคหบดี ฯลฯ หมอชีวก<br>
  โกมารภัจจ์ ฯลฯ นกุลปิตาคหบดี ฯลฯ ตวกัณณิกคหบดี ฯลฯ ปูรณคหบดี ฯลฯ<br><br>เชิงอรรถ :<br>
  ๑ เป็นผู้เชื่อมั่นในตถาคต หมายถึงมีจิตตั้งมั่นดีหมดความสงสัยในพระคุณของพระพุทธเจ้า
  (องฺ.ฉกฺก.อ.<br>
  ๓/๑๑๙-๑๒๑/๑๕๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔๑ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ราคเปยยาล<br>
  อิสิทัตตคหบดี ฯลฯ สันธานคหบดี ฯลฯ วิชัยคหบดี ฯลฯ วัชชิยมหิตคหบดี ฯลฯ<br>
  เมณฑกคหบดี ฯลฯ วาเสฏฐอุบาสก ฯลฯ อริฏฐอุบาสก ฯลฯ สาทัตตอุบาสก<br>
  ประกอบด้วยธรรม ๖ ประการ เป็นผู้เชื่อมั่นในตถาคต เห็นอมตธรรม ทำให้แจ้ง<br>
  อมตธรรมอยู่<br>
  ธรรม ๖ ประการ อะไรบ้าง คือ<br>
  ๑. ความเลื่อมใสอันไม่หวั่นไหวในพุทธเจ้า<br>
  ๒. ความเลื่อมใสอันไม่หวั่นไหวในธรรม<br>
  ๓. ความเลื่อมใสอันไม่หวั่นไหวในสงฆ์<br>
  ๔. อริยศีล<br>
  ๕. อริยญาณ<br>
  ๖. อริยวิมุตติ<br>
  ภิกษุทั้งหลาย สาทัตตอุบาสกประกอบด้วยธรรม ๖ ประการนี้แล เป็นผู้<br>
  เชื่อมั่นในตถาคต เห็นอมตธรรม ทำให้แจ้งอมตธรรมอยู่<br>
  ภัลลิกาทิสูตรที่ ๔-๒๓ จบ</p>
<p> ราคเปยยาล<br>
  [๑๔๐] พระผู้มีพระภาคตรัสว่า ภิกษุทั้งหลาย ภิกษุควรเจริญธรรม ๖<br>
  ประการ เพื่อรู้ยิ่งราคะ<br>
  ธรรม ๖ ประการ อะไรบ้าง คือ<br>
  ๑. ทัสสนานุตตริยะ(การเห็นอันยอดเยี่ยม)<br>
  ๒. สวนานุตตริยะ(การฟังอันยอดเยี่ยม)<br>
  ๓. ลาภานุตตริยะ(การได้อันยอดเยี่ยม)<br>
  ๔. สิกขานุตตริยะ(การศึกษาอันยอดเยี่ยม)<br>
  ๕. ปาริจริยานุตตริยะ(การบำรุงอันยอดเยี่ยม)<br>
  ๖. อนุสสตานุตตริยะ(การระลึกอันยอดเยี่ยม)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔๒ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ราคเปยยาล<br>
  ภิกษุทั้งหลาย ภิกษุควรเจริญธรรม ๖ ประการนี้แล เพื่อรู้ยิ่งราคะ (๑)<br>
  [๑๔๑] ภิกษุทั้งหลาย ภิกษุควรเจริญธรรม ๖ ประการ เพื่อรู้ยิ่งราคะ<br>
  ธรรม ๖ ประการ อะไรบ้าง คือ<br>
  ๑. พุทธานุสสติ(การระลึกถึงพระพุทธเจ้า)<br>
  ๒. ธัมมานุสสติ(การระลึกถึงพระธรรม)<br>
  ๓. สังฆานุสสติ(การระลึกถึงพระสงฆ์)<br>
  ๔. สีลานุสสติ(การระลึกถึงศีล)<br>
  ๕. จาคานุสสติ(การระลึกถึงการบริจาค)<br>
  ๖. เทวตานุสสติ(การระลึกถึงเทวดา)<br>
  ภิกษุทั้งหลาย ภิกษุควรเจริญธรรม ๖ ประการนี้แล เพื่อรู้ยิ่งราคะ (๒)<br>
  [๑๔๒] ภิกษุทั้งหลาย ภิกษุควรเจริญธรรม ๖ ประการ เพื่อรู้ยิ่งราคะ<br>
  ธรรม ๖ ประการ๑ อะไรบ้าง คือ<br>
  ๑. อนิจจสัญญา<br>
  ๒. อนิจเจ ทุกขสัญญา<br>
  ๓. ทุกเข อนัตตสัญญา<br>
  ๔. ปหานสัญญา<br>
  ๕. วิราคสัญญา<br>
  ๖. นิโรธสัญญา<br>
  ภิกษุทั้งหลาย ภิกษุควรเจริญธรรม ๖ ประการนี้แล เพื่อรู้ยิ่งราคะ (๓)<br>
  [๑๔๓ - ๑๖๙] ภิกษุทั้งหลาย บุคคลควรเจริญธรรม ๖ ประการ เพื่อกำหนด<br>
  รู้ราคะ<br>
  ... เพื่อความสิ้นราคะ<br>
  ... เพื่อละราคะ<br>
  ... เพื่อความสิ้นไปแห่งราคะ<br><br>เชิงอรรถ :<br>
  ๑ ดูเชิงอรรถที่ ๑ ฉักกนิบาต ข้อ ๓๕ (วิชชาภาคิยสูตร) หน้า ๔๘๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔๓ }</span></p><hr><p>
  พระสุตตันตปิฎก อังคุตตรนิกาย ฉักกนิบาต ราคเปยยาล<br>
  ... เพื่อความเสื่อมไปแห่งราคะ<br>
  ... เพื่อความคลายไปแห่งราคะ<br>
  ... เพื่อความดับไปแห่งราคะ<br>
  ... เพื่อความสละราคะ<br>
  ... เพื่อความสละคืนราคะ<br>
  ภิกษุทั้งหลาย บุคคลเจริญธรรม ๖ ประการนี้แล เพื่อความสละคืนราคะ<br>
  (๔-๑๐)<br>
  [๑๗๐ - ๖๔๙] ภิกษุทั้งหลาย บุคคลควรเจริญธรรม ๖ ประการ เพื่อรู้ยิ่ง<br>
  โทสะ (ความคิดประทุษร้าย)<br>
  ... เพื่อกำหนดรู้โทสะ<br>
  ... เพื่อความสิ้นโทสะ<br>
  ... เพื่อละโทสะ<br>
  ... เพื่อความสิ้นไปแห่งโทสะ<br>
  ... เพื่อความเสื่อมไปแห่งโทสะ<br>
  ... เพื่อความคลายไปแห่งโทสะ<br>
  ... เพื่อความดับไปแห่งโทสะ<br>
  ... เพื่อความสละโทสะ<br>
  ... เพื่อความสละคืนโทสะ ... โมหะ (ความหลง) ... โกธะ(ความโกรธ) ...<br>
  อุปนาหะ (ความผูกโกรธ) ... มักขะ(ความลบหลู่คุณท่าน) ปฬาสะ(ความตีเสมอ) ...<br>
  อิสสา(ความริษยา) ... มัจฉริยะ (ความตระหนี่) ... มายา(มารยา) ...<br>
  สาเถยยะ(ความโอ้อวด )... ถัมภะ(ความหัวดื้อ) ... สารัมภะ (ความแข่งดี) ... มานะ<br>
  (ความถือตัว) ... อติมานะ(ความดูหมิ่นเขา) ... มทะ(ความมัวเมา) ... ปมาทะ(ความ<br>
  ประมาท) ...<br>
  ภิกษุทั้งหลาย บุคคลควรเจริญธรรม ๖ ประการนี้แล เพื่อความสละคืนปมาทะ<br>
  เมื่อพระผู้มีพระภาคตรัสอย่างนี้ ภิกษุเหล่านั้นมีใจยินดีต่างชื่นชมภาษิตของ<br>
  พระผู้มีพระภาคแล (๔๑-๕๐๑)<br>
  ราคเปยยาล จบ<br>
  ฉักกนิบาต จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔๔ }</span></p>
  <hr>
<p class="nc">  พระไตรปิฎกเล่มที่ ๒๒ สุตตันตปิฎกที่ ๑๔ อังคุตตรนิกาย ปัญจก ฉักกนิบาต จบ  </p>
  <p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>