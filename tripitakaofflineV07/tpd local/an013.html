<html>
<head>
<title>ธัมมโชติ - รวมคำถามคำตอบหมวดบทวิเคราะห์ (2)</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; ">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
รวมคำถามคำตอบหมวดบทวิเคราะห์ (2)</h2></div>
<br />
หน้านี้เป็นการรวมคำถามคำตอบหมวดบทวิเคราะห์ ที่มีผู้สนใจถามเข้ามา เป็นชุดที่ 2 นะครับ<br />
<br />
<hr />
<br />
<h3>
การถูกให้ร้าย</h3>
ผู้สนใจท่านหนึ่งได้ถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์ แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
Subject: การถูกให้ร้าย<br />
<br />
ผมมีคำถามเกี่ยวกับวิธีการจัดการกับบุคคลที่คอยจะทำร้ายเรา<br />
ในการทำงาน ย่อมมีเรื่องขัดแย้งกับคน บุคคลที่ไม่เป็นมิตรพยายามหาทางที่จะทำร้ายและให้ร้ายเรา 
  ผมศึกษาธรรมะมา ก็เห็นคำสอนของพระพุทธเจ้าว่าให้ปล่อยวางและแผ่เมตตา ใครโกรธตอบถือว่าเลวกว่าบุคคลที่โกรธเราเสียอีก 
  แต่ยิ่งเราเฉย เขาก็คิดว่ารังแกเราได้โดยง่าย ก็จะยิ่งหาเรื่องเราเข้าไปอีก ดังนั้นผมเลยไม่แน่ใจในคำสอนนี้ว่าจะใช้ได้ผลกับคนชั่ว 
  ผมยังเป็นปุถุชนธรรมดา ยังมีความอ่อนไหวต่อโลกธรรม ไม่เหมือนกับพระอรหันต์ที่ไม่หวั่นไหวเรื่องใดๆ 
  ทั้งสิ้น เพราะหมดกิเลสแล้ว ดังนั้นผมอยากจะถามว่าถ้าเจอคนที่จะคอยทำร้ายและให้ร้ายเรา 
  เราควรจะโต้ตอบดีหรือไม่ จะขัดแย้งกับคำสอนของศาสนาพุทธหรือไม่ มีวิธีการจัดการกับคนชั่วที่คอยให้ร้ายเราได้อย่างไร<br />
<br />
<hr />
<span class="qa">ตอบ</span><br />
<br />
สวัสดีครับ ขอบคุณครับที่ให้ความสนใจเว็บไซต์ ธัมมโชติ<br />
<br />
ในมงคลสูตรที่พระพุทธเจ้าตรัสถึงสิ่งที่เป็นมงคล 38 ประการ (ดูรายละเอียดได้ในเรื่อง<span class="im2"><a href="gn007.html" target="_blank">มงคลในพระพุทธศาสนา</a></span> 
  ในหมวด<span class="im2">ธรรมทั่วไปนะครับ</span>) นั้น<br />
<br />
มงคลข้อที่ 1 ก็คือ การไม่คบคนพาล<br />
มงคลข้อที่ 2 ก็คือ การคบบัณฑิต<br />
มงคลข้อที่ 4 ก็คือ การอยู่ในสถานที่อันเหมาะสม หรือสมควร<br />
มงคลข้อที่ 6 ก็คือ การตั้งตนไว้ชอบ<br />
<br />
การจัดการกับปัญหานี้ขั้นแรกก็ควรทำอย่างที่คุณ..... ได้กล่าวเอาไว้แล้ว คือปล่อยวางและแผ่เมตตาให้นะครับ ขอเสริมอีกนิดว่าขณะเดียวกันก็คิดเสียว่าเป็นการชดใช้กรรมเก่าที่เคยทำเอาไว้ในชาตินี้หรือชาติก่อนๆ เมื่อใช้กรรมหมดไปแล้วก็จะได้หมดเวรกันไป 
  จะได้สบายใจขึ้นนะครับ ซึ่งตรงกับมงคลข้อที่ 6<br />
<br />
ถ้ายังไม่หายก็คงต้องใช้วิธีพูดกับเขาดีๆ อย่างตรงไปตรงมาด้วยเหตุผลว่าเขาเข้าใจอะไรเราผิดไปหรือเปล่า 
  ถ้ามีการเข้าใจผิดก็ควรปรับความเข้าใจกันใหม่ แล้วชี้แจงให้เขาเข้าใจว่าที่ผ่านมาเขาทำให้เรารู้สึกอย่างไรบ้าง 
  แล้วตกลงกันว่าเราจะยกโทษในเรื่องที่แล้วไปแล้วทั้งหมด ต่อไปก็เริ่มต้นกันใหม่ 
  ขอให้เป็นมิตรที่ดีต่อกันนะครับ บางครั้งการให้ของกำนัลเล็กๆ น้อยๆ ก็อาจจะสร้างความสัมพันธ์ที่ดีขึ้นมาก็ได้นะครับ ขอให้ระลึกเอาไว้เสมอว่า <b>เวรย่อมระงับได้ด้วยการไม่จองเวร</b> (ดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๒๗ หน้า : ๒๒๐ ข้อ : ๑๑๕)<br />
<br />
แต่ถ้ายังไม่หายก็ควรทำตามมงคลข้อที่ 1 และ 2 คือพยายามหลีกเลี่ยงคนๆ นั้น และพยายามเข้าใกล้คนที่ดีมีศีลธรรม ซึ่งในทางปฏิบัติแล้วคงทำได้ไม่ง่ายนักนะครับ โดยเฉพาะสำหรับคนทำงาน<br />
<br />
ถ้าไม่สำเร็จก็คงต้องตั้งจิตอันประกอบด้วยเมตตา กรุณา แล้วสั่งสอนให้เขาได้รู้สำนึก 
  เพื่อให้เขาเลิกทำบาปทำกรรมกับเราต่อไป ขอย้ำว่าทำด้วยความเมตตา กรุณา เพื่อให้เขากลับตัวกลับใจนะครับ 
  ไม่ใช่ทำด้วยความโกรธแค้น ตัวอย่างเรื่องทำนองนี้ที่มีในพระไตรปิฎกก็มี เช่น พระพุทธเจ้าทรงทรมานพญานาคที่โรงไฟของชฎิล (พระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๔ หน้า : ๔๗ ข้อ : ๓๗), 
  พระพุทธเจ้ารับสั่งให้พระโมคคัลลาน์ไปทรมานพญานาค (รายละเอียดการปราบนันโทปนันทนาคราชของพระโมคคัลลานะนั้น มีแสดงในคัมภีร์ชั้นอรรถกถา (คัมภีร์ที่ขยายความพระไตรปิฎก) คือ อรรถกถา ขุททกนิกาย เถรคาถา สัฏฐิกนิบาต เรื่อง มหาโมคคัลลานเถรคาถา) ฯลฯ<br />
<br />
ขั้นตอนนี้ถ้าไม่แน่ใจที่จะทำคนเดียว ก็อาจหาเพื่อนคนอื่นๆ ที่อยู่ในสถานการณ์เดียวกันมาเป็นแนวร่วมด้วยก็ได้นะครับ หรือถ้าจำเป็นก็อาจต้องให้เรื่องนี้มีการรับรู้ไปถึงผู้ที่เป็นผู้บังคับบัญชาของคนๆ 
  นั้นด้วย ขอย้ำอีกครั้งว่าต้องทำด้วยความเมตตา กรุณา เพื่อให้เขากลับตัวกลับใจจริงๆ 
  นะครับ ไม่ใช่ทำด้วยความโกรธแค้น<br />
<br />
แต่ถ้ายังไม่สำเร็จอีกก็อาจจะต้องทำตามมงคลข้อที่ 4 คือ ย้ายที่ทำงานซะเลย อาจจะเป็นการย้ายห้อง 
  ย้ายหน้าที่ ย้ายสำนักงานสาขา หรืออาจถึงขั้นย้ายบริษัทตามความเหมาะสม หรือไม่ก็ต้องยอมรับความจริงว่าโลกที่เต็มไปด้วยคนที่มีกิเลสก็เป็นอย่างนี้เป็นธรรมดา หนีไปไหนก็คงจะต้องเจออีกไม่มากก็น้อย 
  เพราะฉะนั้นก็ต้องยอมรับความจริงข้อนี้แล้วปล่อยวางให้ได้นะครับ พยายามมองหาข้อดีของเขา 
  (คนที่สร้างปัญหาให้เรา) ให้เจอ แล้วนึกถึงแต่ข้อดีของเขา คิดว่าอย่างน้อยเขาก็ยังมีข้อดีอยู่บ้าง 
  พยายามรักษาจิตของตนเองเอาไว้ให้อยู่ในสภาพที่ดีที่สุด เพื่อจะสามารถอยู่ในโลกนี้ต่อไปได้อย่างไม่เป็นทุกข์มากนักนะครับ<br />
<br />
จะอย่างไรก็ตามก็ขอให้ใจเย็นๆ เย็นที่สุด พยายามทำไปตามขั้นตอน จะได้ไม่ต้องมาเสียใจภายหลังนะครับ<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<div class="subject">
<br /></div>
<h3>
  สภาวะจิตบางอย่าง</h3>
ผู้สนใจท่านหนึ่งได้ถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์ แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
Subject: Dhamma Question<br />
<br />
สวัสดีครับ<br />
<br />
1. ความเศร้า, ความสงสาร, ความอาลัย, ฯ ความรู้สึก เหล่านี้เป็นอกุศลจิตหรือไม่ครับ<br />
2. ถ้าใช่ เมื่อเกิดกับเราถือว่าเราได้บาปหรือไม่ครับ<br />
<br />
ขอบพระคุณมากครับ<br />
<br />
<hr />
<span class="qa">ตอบ</span><br />
<br />
สวัสดีครับ ขอบคุณครับที่ให้ความสนใจเว็บไซต์ ธัมมโชติ<br />
<ol>
<li> 
    ความเศร้า ความอาลัย เป็นอกุศลจิตครับ โดยเป็นจิตประเภทโทสะอย่างอ่อน (จิตทุกประเภทที่ประกอบด้วยความทุกข์ใจ 
    ล้วนจัดเป็นโทสมูลจิตทั้งสิ้นครับ คือเป็นจิตที่มีโทสะเป็นมูล โทสะนั้นไม่จำเป็นจะต้องถึงกับโกรธ 
    แค่เพียงไม่สบายใจ หรือกังวลใจก็จัดเป็นโทสะแล้วนะครับ) โดยความอาลัยนั้นมีสาเหตุมาจากอุปาทาน 
    (ความยึดมั่นถือมั่น) ซึ่งอุปาทานนั้นเป็นโลภมูลจิต (จิตที่มีโลภะเป็นมูล) คือในกรณีนี้โลภะ 
    (อุปาทาน) เป็นปัจจัยให้เกิดโทสะ (ความทุกข์ใจขณะเกิดความอาลัย คือเสียใจเพราะความพลัดพรากจากสิ่งที่รัก 
    ที่พอใจ) คือขณะยึดเป็นโลภะ ขณะทุกข์เป็นโทสะนะครับ<br />
    <br />
    ส่วนความสงสารนั้น ถ้ามีความทุกข์ใจประกอบด้วย ในส่วนที่เป็นทุกข์นั้นก็เป็นอกุศลจิต 
    คือเป็นโทสะอ่อนๆ เช่นกันครับ แต่ในส่วนที่ไม่ทุกข์ คือส่วนที่เป็นกรุณาจิต (ปรารถนาให้ผู้อื่นพ้นทุกข์) 
    นั้นเป็นมหากุศลจิตครับ คือบางครั้งจิต 2 ประเภทนี้เกิดสลับกันอย่างรวดเร็วมาก 
    ก็จะทำให้ความสงสารนั้นมีทุกข์ปนอยู่ด้วย เป็นกุศลและอกุศลสลับกันไปครับ<br />
    <br />
    </li>
<li> 
    อกุศลจิตนั้นเมื่อเกิดขึ้นก็จะทำให้จิตเศร้าหมอง ไม่ผ่องใส ก็คือเป็นบาปครับ 
    (บุญคือเครื่องชำระจิตให้ผ่องใส ประณีต เบาสบาย บาปคือเครื่องทำจิตให้เศร้าหมอง 
    หยาบกระด้าง) จะมากจะน้อยก็ขึ้นกับความรุนแรง และระยะเวลาที่เกิดขึ้นนะครับ เมื่อรู้ตัวแล้วก็ควรรีบแก้ไข 
    โดยคิดถึงเรื่องอื่นที่เป็นกุศลแทน</li>
</ol>
<br />
ถ้ายังไม่กระจ่าง 
  หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<br />
<div class="sign">
ธัมมโชติ</div>
<hr />
<div class="subject">
<br /></div>
<h3>
  ชอบคิดถึงอดีต</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์ แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
ดิฉันอายุ 28 ปี ในวัยเด็กดิฉันถูกเลี้ยงดูโดยคุณยาย และมารดาไม่ได้เลี้ยงดู เมื่อสมัยดิฉันยังเรียนหนังสืออยู่ 
  ดิฉันไปขอเงินคุณแม่ ซึ่งแต่งงานใหม่ไปแล้ว เขามักไม่ยอมให้ และพูดจาว่าให้ไปขอพ่อมึงโน่น 
  มาขออะไรกู และทำความรู้สึกให้ดิฉันแย่ที่สุดหลายอย่างตั้งแต่จำความได้ค่ะ<br />
<br />
ปัจจุบัน ดิฉันชอบคิดถึงอดีต และไม่รู้สึกรักท่านเท่าไหร่ ดิฉันรู้ว่ามันไม่ดีมากๆ 
  แต่อาจารย์พอจะมีวิธีช่วยดิฉันไม่ให้คิดถึงอดีตบ้างไหมค่ะ ดิฉันไม่อยากเป็นแบบนี้เลย 
  กลัวตกนรกค่ะ และกลัวความไม่เจริญจะมาเยือนชีวิตค่ะ อาจารย์ได้โปรดช่วยดิฉันด้วย<br />
<br />
เวลาคนอื่นทำอะไรให้โกรธ ดิฉันจะโกรธไม่นาน แต่ถ้าเป็นมารดาของดิฉัน ดิฉันจะเก็บเอามาคิดเสมอ 
  <span class="im1">ดิฉันพยายามนึกถึงความดีงามบางอย่างที่ท่านได้ทำ เพื่อจะได้ให้มันหักล้างกัน</span> 
  แต่บางครั้งก็สำเร็จ บางครั้งก็ไม่สำเร็จ <br />
<br />
ขอบคุณค่ะ<br />
<br />
<hr />
<span class="qa">ตอบ</span><br />
<br />
สวัสดีครับ คุณ .....<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
เท่าที่อ่านดูแล้ว คิดว่าคุณ ..... มีความเชื่อในเรื่องกฏแห่งกรรมอยู่ไม่น้อยนะครับ เมื่อเชื่อว่ากรรมที่ทำในปัจจุบันจะส่งผลไปถึงชาติหน้าได้ 
  ก็น่าจะมีความเชื่อด้วยว่าสิ่งที่คุณ ..... ประสบมาตั้งแต่วัยเด็กจนถึงปัจจุบันนั้น 
  ก็เป็นผลจากกรรมที่ทำไว้ในชาติก่อนๆ เช่นกันนะครับ นั่นก็คือเหตุการณ์ที่ไม่ดีต่างๆ ที่เกิดขึ้นนั้น 
  ก็ควรจะโทษกรรมที่คุณ ..... ได้เคยทำเอาไว้ในชาติก่อนๆ แทนที่จะไปตำหนิคุณแม่ของคุณเอง<br />
<br />
คุณแม่ของคุณก็หนีไม่พ้นกฏแห่งกรรมเช่นเดียวกันครับ กรรมที่ท่านทำไว้ก็จะตอบสนองท่านเองด้วยความยุติธรรม 
  เพราะกฏแห่งกรรมเป็นกฏที่ยุติธรรมที่สุดนะครับ คุณ ..... กำลังชดใช้กรรมเก่าที่ได้ทำเอาไว้ในชาติก่อนๆ 
  ขณะเดียวกันคุณแม่ของคุณก็กำลังสร้างกรรมใหม่<br />
<br />
คุณ ..... ควรจะสงสารคุณแม่ของคุณมากกว่าที่จะโกรธท่านนะครับ (ที่ท่านกำลังสร้างกรรมที่ไม่ดี) 
  ถ้าช่วยเตือนสติท่านได้ก็เป็นสิ่งที่ดี ถ้าช่วยไม่ได้ก็คงต้องทำใจให้เป็นอุเบกขา 
  แล้วก้มหน้าชดใช้กรรมเก่าให้หมดโดยเร็วนะครับ อย่าสร้างบาปกรรมใหม่ขึ้นมาอีก ที่ทำไปแล้วก็ควรจะขอขมาท่านนะครับ (ที่คิดไม่ดีกับท่านเอาไว้) ถ้าสามารถไปขอขมาท่านด้วยตัวเองได้ก็จะดีมากครับ แล้วขอให้ท่านยกโทษให้ 
  (ซึ่งก็จะเป็นการเตือนสติท่านไปในตัวด้วย) แต่อย่างน้อยก็ควรอธิษฐานจิตขอขมาท่านไปก่อน 
  แล้วตั้งใจว่าจะไม่โกรธท่านอีก ก็จะสบายใจขึ้นได้มากนะครับ<br />
<br />
ตอนนี้ถ้าสามารถให้ทาน รักษาศีล ทำสมาธิ หรือเจริญวิปัสสนาได้ก็ควรจะทำนะครับ เพื่อให้จิตใจผ่องใสขึ้น 
  สิ่งร้ายๆ ต่างๆ จะได้มาเยือนได้ยากขึ้นครับ<br />
<br />
อย่างน้อยก่อนนอนทุกคืนก็ควรจะแผ่เมตตาให้สรรพสัตว์ และมนุษย์ทั้งหลาย รวมทั้งเจ้ากรรมนายเวรทั้งหลาย 
  ถ้าสวดมนต์ไหว้พระด้วยก็จะดีมากครับ เท่านี้ก็น่าจะทำให้คุณ ..... มีความสุขขึ้นอีกมากเลยละครับ<br />
<br />
พยายามแผ่เมตตาให้คุณแม่ของคุณบ่อยๆ นะครับ วันละหลายๆ ครั้งด้วยใจจริง จะช่วยล้างความฝังใจที่ร้ายๆ 
  ได้ครับ และทุกครั้งที่คิดถึงท่านในทางที่ไม่ดี ก็พยายามฝืนใจ พยายามนึกถึงความดีต่างๆ 
  ของท่าน และแผ่เมตตาให้ท่านมากๆ จนกว่าความรู้สึกไม่ดีต่อท่านจะหายไปนะครับ ถ้าจิตมีกำลังมากพอและทำจากใจจริงๆ 
  ไม่นานก็คงเห็นผลครับ<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<br />
<div class="sign">
ธัมมโชติ</div>
<hr />
<div class="subject">
<br /></div>
<h3>
  ฆราวาสกับการปฏิบัติธรรม</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์ แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
Subject: สภาวะการมีครอบครัว...<br />
<br />
สภาวะการมีครอบครัวที่เรายังต้องมีหน้าที่ของภรรยาที่ต้องปฏิบัติต่อผู้เป็นสามี 
  กับการปฏิบัติธรรมจนจิตใจสะอาด สงบ ระงับจากความยินดีในกามราคะ จะไปด้วยกันได้อย่างไรคะ<br />
<br />
ขอบคุณค่ะ<br />
<br />
<hr />
<span class="qa">ตอบ</span><br />
<br />
สวัสดีครับ คุณ .....<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
ชีวิตของฆราวาสนั้นถ้าต้องการปฏิบัติธรรมให้บริสุทธิและได้ผลอย่างรวดเร็วนั้น 
  ทำได้ไม่ง่ายนักนะครับ เพราะมีข้อติดขัดหลายประการ ทั้งหน้าที่การงาน ครอบครัว ฯลฯ แต่ก็ไม่ใช่ว่าจะทำไม่ได้เสียทีเดียว<br />
<br />
ในสมัยพุทธกาลก็มีตัวอย่างอยู่เป็นจำนวนมาก เช่น นางวิสาขามหาอุบาสิกา (มิคารมาตา) 
  นั้นเป็นโสดาบันตั้งแต่อายุ 7 ขวบ พอโตขึ้นก็แต่งงาน มีลูกหลานหลายคน และก็ไม่ได้ทิ้งธรรมนะครับ<br />
<br />
ผู้ที่จะงดเว้นจากกามราคะได้อย่างสิ้นเชิงก็ต้องเป็นอนาคามีบุคคลหรือพระอรหันต์เท่านั้นนะครับ ส่วนผู้ที่ยังอยู่ในขั้นต่ำกว่านั้น (ตั้งแต่สกทาคามีบุคคลลงมา) ก็ยังมีกิเลสในเรื่องนี้อยู่ตามขั้นครับ เพียงแต่กิเลสนั้นจะแสดงตัวออกมาหรือไม่เท่านั้น เช่น พระอานนท์ท่านกล่าวว่าตั้งแต่ท่านบวชมาแล้วความกำหนัดในกามไม่ได้เกิดขึ้นกับท่านเลยแม้ในขณะที่ยังเป็นโสดาบันอยู่ก็ตาม ซึ่งเรื่องนี้ก็อยู่ที่จริตของแต่ละบุคคลด้วยนะครับ<br />
<br />
ดังนั้นผู้ที่สนใจธรรมอย่างแท้จริง ถ้าสามารถออกจากเรือนบวชเป็นบรรพชิตได้ก็เป็นการดีนะครับ แต่ถ้ายังมีภาระหน้าที่ ไม่สามารถทำเช่นนั้นได้ก็ควรจะปฏิบัติธรรมให้มากที่สุดเท่าที่จะทำได้ในวิสัยของฆราวาส 
  เช่น การปฏิบัติกับสามี หรือภรรยา ก็ทำไปโดยสมควรตามหน้าที่ ไม่ใช่ทำไปด้วยอำนาจของกิเลส 
  การบริโภคอาหารก็บริโภคเพื่อแก้หิว เพื่อไม่ให้เจ็บป่วย เพื่อให้ชีวิตเป็นไปได้ตามสมควร 
  ไม่ใช่เพื่อความเอร็ดอร่อย ไม่ใช่เพื่อความสนุกสนานเพลิดเพลิน ไม่ใช่เพื่อตอบสนองกิเลส 
  ฯลฯ<br />
<br />
การกระทำอย่างอื่นๆ ก็ทำนองเดียวกันนะครับ คือ พยายามทำไปในทางที่ไม่ให้กิเลสงอกเงย หรือครอบงำจิตใจได้ 
  สร้างสมบุญบารมีเอาไว้ทีละเล็กละน้อยตามกำลังที่จะทำได้ ทั้งในด้านทาน ศีล สมาธิ 
  และวิปัสสนา<br />
<br />
เมื่อใดถูกกิเลสครอบงำ พอมีสติระลึกได้ก็รับรู้ตามสภาพความเป็นจริง แล้วปล่อยวาง 
  (เพื่อแก้ไข ปรับปรุง ในโอกาสต่อๆ ไป) อย่ายึดมั่น เสียใจนะครับ เพราะความยึดมั่น เสียใจก็เป็นกิเลส 
  จะดึงให้จิตตกต่ำไปเปล่าๆ ครับ<br />
<br />
ถ้าสามารถพูดคุยกับคู่สมรสให้ปฏิบัติธรรมไปด้วยกันได้ ก็จะยิ่งดีขึ้นมากครับ และจะลดความขัดแย้งทางจิตใจในการปฏิบัติตัวได้มากด้วย หรืออย่างน้อยก็ควรพูดให้เขาเข้าใจสภาพจิตใจของเรา แต่ละฝ่ายก็จะได้ทำตัวได้ง่ายขึ้นนะครับ<br />
<br />
สรุปคือ<span class="im1">ทำเท่าที่จะทำได้ ได้แค่ไหนก็แค่นั้นนะครับ อย่าคิดมาก 
  อย่ากังวล แต่ถ้าออกบวชได้ก็จะดีที่สุดครับ</span><br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<br />
<div class="sign">
ธัมมโชติ</div>
<hr />
<div class="subject">
<br /></div>
<h3>
  การปฏิบัติธรรมในชีวิตประจำวัน</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์ แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<hr />
<br />
<span class="qa">คำถาม</span><br />
<br />
Subject: thumma question<br />
<br />
เรียน คุณธัมมโชติ<br />
<br />
สวัสดีครับ<br />
<br />
ขอเรียนถามปัญหาดังนี้นะครับ<br />
<ol>
<li> 
    การพยายามมีสติระลึกอยู่กับลมหายใจในขณะที่ใช้ชีวิตประจำวัน หรือบางครั้งพยายามมีสติระลึกอยู่กับกริยาอาการต่างๆของร่างกาย 
    ถือเป็นการปฏิบัติในข้อกายานุปัสนาสติปัฏฐานหรือไม่ครับ<br />
    <br />
    </li>
<li> 
    ถ้าใช่ถือว่าเป็นการทำบุญหรือไม่ครับ และเราสามารถแผ่ผลบุญนี้ออกไปได้หรือไม่ครับ    </li>
</ol>
ขอขอบพระคุณล่วงหน้าครับ<br />
<br />
<hr />
<span class="qa">ตอบ</span><br />
<br />
สวัสดีครับ คุณ .....<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<ol>
<li> 
    การมีสติระลึกอยู่กับลมหายใจและการมีสติระลึกอยู่กับกริยาอาการต่างๆของร่างกายนั้นจัดเป็นกายานุปัสนาสติปัฏฐานครับ คือการมีสติอยู่กับกาย (ลมหายใจเป็นส่วนที่ปรุงแต่งร่างกาย 
    และเกี่ยวเนื่องกับร่างกาย จัดเป็นกายชนิดหนึ่ง) ซึ่งเป็นได้ทั้งสมถกรรมฐานและวิปัสสนากรรมฐาน 
    โดยมีรายละเอียดที่ลึกลงไปดังนี้ครับ<br />
    <br />
    ถ้ามีสติเพียงเพื่อยึดจิตไว้ไม่ให้ซัดส่ายก็เป็นการทำสมาธิ จัดเป็นสมถกรรมฐานครับ แต่ถ้าคอยสังเกตความเป็นไปของลมหายใจ (หรือร่างกาย แล้วแต่กรณี) ในแต่ละขณะด้วย 
    เพื่อให้เห็นธรรมชาติที่แท้จริงของลมหายใจ (หรือกริยาอาการของร่างกาย รวมทั้งตัวร่างกายเองด้วย) 
    ซึ่งเป็นรูปชนิดหนึ่ง และมีธรรมชาติเช่นเดียวกับรูปนามอื่นๆ ทั้งหลาย (ความไม่เที่ยง 
    แปรปรวนไปตลอดเวลา เอาแน่อะไรไม่ได้ คาดหวังอะไรไม่ได้เลย ยึดมั่นถือมั่นไม่ได้ 
    ฯลฯ) ก็จะเป็นวิปัสสนากรรมฐานนะครับ<br />
    <br />
    และถ้าคอยสังเกตสภาวะจิตประกอบไปด้วย (ในทำนองเดียวกับการสังเกตลมหายใจนะครับ) ก็จะเป็นจิตตานุปัสสนา 
    ซึ่งจะได้ประโยชน์ยิ่งขึ้นไปอีกครับ<br />
    <br />
    </li>
<li> 
    ถือว่าเป็นการทำบุญครับ คือเป็นการชำระจิตให้ผ่องใส การทำสมาธินั้นเป็นบุญที่มากกว่าการให้ทาน 
    เพราะทำให้จิตผ่องใสมากกว่าการให้ทาน การทำวิปัสสนาเป็นบุญที่มากกว่าการทำสมาธิเพราะกำจัดกิเลสได้ถาวรครับ<br />
    <br />
    และเราสามารถแผ่ผลบุญนี้ออกไปได้แน่นอนครับ ถ้ามีการแผ่เมตตาก่อนการแผ่ผลบุญก็จะดีมากครับ</li>
</ol>
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
<br /></div>
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
