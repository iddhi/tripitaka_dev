<span class="LineNumber"> 001 </span>		*เล่มที่ ๑๒  มหาวารวคฺควณฺณนา  หน้า  ๔๑๒

<span class="LineNumber"> 002 </span>ป€มชฺฌานุปจาเร  นิรุทฺธสฺสาปิ  ทุกฺขินฺทฺริยสฺส ฑํสมกสาทิสมฺผสฺเสน  วา 
<span class="LineNumber"> 003 </span>วิสมาสนุปตาเปน  วา  สิยา  อุปฺปตฺติ  น  เตฺวว  อนฺโตอปฺปนายํ ฯ  อุปจาเร  วา  
<span class="LineNumber"> 004 </span>นิรุทฺธมฺเปตํ  น  สุฏฺ€ุ  นิรุทฺธํ  โหติ  ปฏิปกฺเขน  อวิหตตฺตา ฯ  อนฺโตอปฺปนายํ  
<span class="LineNumber"> 005 </span>ปน  ปีติผรเณน  สพฺโพ  กาโย  สุโขกฺกนฺโต  โหติ  สุโขกฺกนฺตกายสฺส  จ  
<span class="LineNumber"> 006 </span>สุฏฺ€ุ  นิรุทฺธํ  โหติ  ทุกฺขินฺทฺริยํ  ปฏิปกฺเขน  วิหตตฺตา ฯ  นานาวชฺชเนเยว  จ  
<span class="LineNumber"> 007 </span>ทุติยชฺฌานุปจาเร  ปหีนสฺส  โทมนสฺสินฺทฺริยสฺส  ยสฺมา  เอตํ  วิตกฺกวิจารปจฺจเยหิ  
<span class="LineNumber"> 008 </span>กายกิลมเถ  จิตฺตุปฆาเต  จ  สติ  อุปฺปชฺชติ  วิตกฺกวิจาราภาเวเนว  อุปฺปชฺชติ ฯ  
<span class="LineNumber"> 009 </span>ยตฺถ  ปน  อุปฺปชฺชติ  ตตฺถ  วิตกฺกวิจาราภาเว อปฺปนา(๑)  เอว  จ  
<span class="LineNumber"> 010 </span>ทุติยชฺฌานุปจาเร  วิตกฺกวิจาราติ  ตตฺถสฺส  สิยา  อุปฺปตฺติ ฯ  น  เตฺวว  
<span class="LineNumber"> 011 </span>ทุติยชฺฌาเน ปหีนปจฺจยตฺตา ฯ  ตถา  ตติยชฺฌานุปจาเร  ปหีนสฺสาปิ  
<span class="LineNumber"> 012 </span>สุขินฺทฺริยสฺส  ปีติสมุฏฺ€านปณีตรูปผุฏฺ€กายสฺส  สิยา  อุปฺปตฺติ  น  เตฺวว  
<span class="LineNumber"> 013 </span>ตติยชฺฌาเน ฯตติยชฺฌาเนหิ  สุขสฺส  ปจฺจยภูตา  ปีติ  สพฺพโส  นิรุทฺธา ฯ  
<span class="LineNumber"> 014 </span>ตถา  จตุตฺถชฺฌานุปจาเร  ปหีนสฺสาปิ  โสมนสฺสินฺทฺริยสฺส  อาสนฺนตฺตา  
<span class="LineNumber"> 015 </span>อปฺปนาปตฺตาย อุเปกฺขาย  อภาเวน  สมฺมา  อนติกฺกนฺตตฺตา  จ  สิยา 
<span class="LineNumber"> 016 </span>อุปฺปตฺติ  น  เตฺวว จตุตฺถชฺฌาเน ฯ  ตสฺมา  เอตฺถ  จุปฺปนฺนํ  ทุกฺขินฺทฺริยํ  
<span class="LineNumber"> 017 </span>อปริเสสํ  นิรุชฺฌตีติ  ตตฺถ  ตตฺถ  อปริเสสคฺคหณํ  กตํ ฯ  ยํ  
<span class="LineNumber"> 018 </span># ๑. ม. อปฺปหีนา  ฯ
