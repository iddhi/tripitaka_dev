<span class="LineNumber"> 001 </span>		*เล่มที่ ๑๒  มหาวารวคฺควณฺณนา  หน้า  ๓๔๔

<span class="LineNumber"> 002 </span>	อพฺภนฺตเร  อตฺตา  นาม  โกจิ  จีวรํ  ปารุปนฺโต  นตฺถิ  
<span class="LineNumber"> 003 </span>วุตฺตปฺปการจิตฺตกิริยวาโยธาตุวิปฺผาเรเนว  ปน  จีวรปารุปนํ  โหติ ฯ  ตตฺถ  จีวรมฺปิ 
<span class="LineNumber"> 004 </span>อเจตนํ  กาโยปิ  อเจตโน ฯ  จีวรํ  น  ชานาติ  มยา  กาโย  ปารุปิโตติ ฯ  กาโยปิ  น
<span class="LineNumber"> 005 </span>ชานาติ  อหํ  จีวเรน  ปารุปิโตติ ฯ  ธาตุโยว  ธาตุสมูหํ  ปฏิจฺฉาเทนฺติ  ปฏปิโลติกาย  
<span class="LineNumber"> 006 </span>โปตฺถกรูปปฏิจฺฉาทเน  วิย ฯ  ตสฺมา  เนว  สุนฺทรํ  จีวรํ  ลภิตฺวา  โสมนสฺสํ  กาตพฺพํ  
<span class="LineNumber"> 007 </span>น  อสุนฺทรํ  ลภิตฺวา  โทมนสฺสํ ฯ  นาควมฺมิกเจติยรุกฺขาทีสุ  หิ  เกจิ 
<span class="LineNumber"> 008 </span>มาลาคนฺธธูมวตฺถาทีหิ  สกฺการํ  กโรนฺติ  เกจิ  คูถมุตฺตกทฺทมทณฺฑสตฺถปฺปหาราทีหิ  
<span class="LineNumber"> 009 </span>อสกฺการํ ฯ  น  เตหิ  นาควมฺมิกรุกฺขาทโย  โสมนสฺสํ  วา  กโรนฺติ [๑]  เอวเมว  
<span class="LineNumber"> 010 </span>เนว  สุนฺทรํ  จีวรํ  ลภิตฺวา  โสมนสฺสํ  กาตพฺพํ  น  อสุนฺทรํ  ลภิตฺวา  
<span class="LineNumber"> 011 </span>โทมนสฺสนฺติ  เอวํ  ปวตฺตปฏิสงฺขานวเสเนตฺถ  อสมฺโมหสมฺปชฺํ  เวทิตพฺพํ ฯ  
<span class="LineNumber"> 012 </span>	ปตฺตธารเณปิ  ปตฺตํ  สหสาว  อคฺคเหตฺวา  อิมํ  คเหตฺวา  ปิณฺฑาย  
<span class="LineNumber"> 013 </span>จรมาโน  ภิกฺขํ  ลภิสฺสามีติ  เอวํ  ปตฺตคฺคหณปจฺจยา  ปฏิลภิตพฺพอตฺถวเสน  
<span class="LineNumber"> 014 </span>สาตฺถกสมฺปชฺํ  เวทิตพฺพํ ฯ  กิสทุพฺพลสรีรสฺส  ปน  ครุปตฺโต  อสปฺปาโย ฯ  ยสฺส  
<span class="LineNumber"> 015 </span>กสฺสจิ  จตุปฺจคณฺฑิกาหโต  ทุพฺพิโสธนีโย  อสปฺปาโยว ฯ  ทุทฺโธตปตฺโต  หิ  น  
<span class="LineNumber"> 016 </span>วฏฺฏติ  ตํ  โธวนฺตสฺเสว  จสฺส  ปลิโพโธ  โหติ ฯ  มณิวณฺณปตฺโต
<span class="LineNumber"> 017 </span># ๑. ม. เอตฺถนฺตเร โทมนสฺสํ วาติ ทิสฺสติ  ฯ
