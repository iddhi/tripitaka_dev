<span class="LineNumber"> 001 </span>		*เล่มที่ ๑๒  สติปฏฺ€านสํยุตฺตวณฺณนา  หน้า ๓๕๙

<span class="LineNumber"> 002 </span>สมาธิยตีติ  อารมฺมณ  สมฺมา  อาทิยติ  สุฏฺ€ุ  €ปิตํ  (๑)  €ปิยติ ฯ  ปฏิสํหรามีติ  
<span class="LineNumber"> 003 </span>ปสาทนียฏฺ€านโต  ปฏิสํหรามิ  มูลกมฺมฏฺ€านาภิมุขํเยว  นํ  กโรตีติ  อตฺโถ ฯ  โส
<span class="LineNumber"> 004 </span>ปฏิสํหรติ  เจวาติ  มูลกมฺมฏฺ€านาภิมุขฺจ  เปเสติ ฯ  น  จ  วิตกฺเกติ  น  วิจาเรตีติ
<span class="LineNumber"> 005 </span>กิเลสวิตกฺกํ  น  วิตกฺเกติ  กิเลสวิจารํ  น  วิจาเรติ ฯ  อวิตกฺโกมฺหิ  อวิจาโรติ 
<span class="LineNumber"> 006 </span>กิเลสวิตกฺกวิจาเรหิ  อวิตกฺกาวิจาโร ฯ  อชฺฌตฺตํ  สติมา  สุขมสฺมีติ  โคจรชฺฌตฺเต
<span class="LineNumber"> 007 </span>ปวตฺตาย  สติยา  สติมาหมสฺมิ  สุขิโต  จาติ  ปชานาติ ฯ  
<span class="LineNumber"> 008 </span>	เอวํ  โข  อานนฺท  ปณิธาย  ภาวนา  โหตีติ  เอวํ  อานนฺท  €เปตฺวา  
<span class="LineNumber"> 009 </span>ภาวนา  โหติ ฯ  อิมสฺส  หิ  ภิกฺขุโน  ยถา  นาม  ปุริสสฺส  มหนฺตํ  อุจฺฉุภารํ  
<span class="LineNumber"> 010 </span>อุกฺขิปิตฺวา  ยนฺตสาลํ  เนนฺตสฺส  กิลนฺตกิลนฺตกาเล  ภูมิยํ  €เปตฺวา  อุจฺฉุขณฺฑํ  
<span class="LineNumber"> 011 </span>ขาทิตฺวา  ปุน  อุกฺขิปิตฺวา  คมนํ  โหติ  เอวเมว  อรหตฺตํ  ปาปุณิตุํ
<span class="LineNumber"> 012 </span>อุคฺคหิตกมฺมฏฺ€านสฺส  กายปริฬาหาทีสุ  อุปฺปนฺเนสุ  ตํ  กมฺมฏฺ€านํ  €เปตฺวา  
<span class="LineNumber"> 013 </span>พุทฺธคุณาทีสุ  อนุสฺสรเณน  จิตฺตํ  ปสาเทตฺวา  กมฺมนิยํ  กตฺวา  ภาวนา  ปวตฺตา
<span class="LineNumber"> 014 </span>ตสฺมา  ปณิธาย  ภาวนาติ  (๒)  วุตฺตํ ฯ  ตสฺส  ปน  ปุริสสฺส  ตํ  อุจฺฉุภารํ  ยนฺตสาลํ  
<span class="LineNumber"> 015 </span>เนตฺวา  ปีเฬตฺวา  รสปานํ  วิย  อิมสฺส  ภิกฺขุโน  กมฺมฏฺ€านํ  มตฺถกํ  ปาเปตฺวา  
<span class="LineNumber"> 016 </span>อรหตฺตํ  ปตฺตสฺส  ผลสมาปตฺติสุขานุภวนํ  เวทิตพฺพํ ฯ  
<span class="LineNumber"> 017 </span># ๑. สี. สุฏฺ€ปิตํ  ฯ  ๒. ม. ภาวนา โหตีติ  ฯ
