<span class="LineNumber"> 001 </span>		*เล่มที่ ๑๒  สฬายตนสํยุตฺตวณฺณนา  หน้า ๑๓๙

<span class="LineNumber"> 002 </span>	วณฺณกาโล  นาม  กิเรส  เอวํวิเธสุ  กาเลสุ  พุทฺธสฺส  สรีรวณฺเณ  วา  
<span class="LineNumber"> 003 </span>คุณวณฺเณ  วา  ธมฺมกถิกสฺส  ถาโมเยว  ปมาณํ ฯ  จุณฺณิยปเทหิ(๑) วา  คาถาพนฺธเนน  
<span class="LineNumber"> 004 </span>วา  ยตฺตกํ  สกฺโกติ  ตตฺตกํ  วตฺตพฺพํ ฯ  ทุกถิตนฺติ  น  วตฺตพฺพํ ฯ  อปฺปมาณวณฺณา  
<span class="LineNumber"> 005 </span>หิ  พุทฺธา ฯ  เตสํ  พุทฺธาปิ  อนวเสสโต  วณฺณํ  วตฺตุํ  อสมตฺถา  ปเคว  อิตรา  
<span class="LineNumber"> 006 </span>ปชาติ ฯ  อิมินาปิ  สิริวิลาเสน  อลงฺกตปฏิยตฺตํ  สกฺยราชปุรํ  ปวิสิตฺวา  ภควา  
<span class="LineNumber"> 007 </span>ปสนฺนจิตฺเตน  ชเนน  คนฺธธูมวาสจุณฺณาทีหิ  ปูชยมาโน  สนฺถาคารํ  ปาวิสิ ฯ  
<span class="LineNumber"> 008 </span>เตน  วุตฺตํ  อถโข  ภควา  นิวาเสตฺวา  ปตฺตจีวรมาทาย  สทฺธึ  ภิกฺขุสํเฆน  เยน  
<span class="LineNumber"> 009 </span>นวํ  สนฺถาคารํ  เตนุปสงฺกมีติ ฯ  ภควนฺตํเยว  ปุรกฺขตฺวาติ  ภควนฺตํ  ปุรโต  
<span class="LineNumber"> 010 </span>กตฺวา ฯ  ตตฺถ  ภควา  ภิกฺขูนฺเจว  อุปาสากานฺจ  มชฺเฌ  นิสินฺโน  คนฺโธทเกน
<span class="LineNumber"> 011 </span>นหาเปตฺวา  ทุกูลจุมฺพฏเกน  โวทกํ  กตฺวา  ชาติหิงฺคุลเกน  มชฺชิตฺวา  
<span class="LineNumber"> 012 </span>รตฺตกมฺพลปลิเว€ิเต  ปีเ€  €ปิตรตฺตสุวณฺณฆนปฏิมา  วิย  อติวิโรจิตฺถ ฯ  อยํ  
<span class="LineNumber"> 013 </span>ปเนตฺถ  โปราณานํ  วณฺณภณนมคฺโค
<span class="LineNumber"> 014 </span>		คนฺตฺวาน  มณฺฑลมาลํ  นาควิกฺกนฺตจารโณ  
<span class="LineNumber"> 015 </span>		โอภาสยนฺโต  โลกคฺโค  นิสีทิ  วรมาสเน ฯ  
<span class="LineNumber"> 016 </span>			ตหึ  นิสินฺโน  นรทมฺมสารถิ  
<span class="LineNumber"> 017 </span>			เทวาติเทโว  สตปุฺลกฺขโณ  
<span class="LineNumber"> 018 </span># ๑. ม. จุณฺณิยปเทหิ  ฯ
