<span class="LineNumber"> 001 </span>		*เล่มที่ ๑๒  มหาวารวคฺควณฺณนา  หน้า  ๒๙๒

<span class="LineNumber"> 002 </span>ตฺวา  อภิรมติ  เต  อมฺม  ภาตา  พุทฺธสาสเน  น  อุกฺกณฺ€ตีติ  อาห ฯ  
<span class="LineNumber"> 003 </span>	มหนฺตํ  โข  ปเนตํ  สตฺถุ  ทายชฺชํ  ยทิทํ  สตฺต  อริยธนานิ  นาม  
<span class="LineNumber"> 004 </span>ตํ  น  สกฺกา  กุสีเตน  คเหตต ฯ  ยถา  หิ  วิปฺปฏิปนฺนํ  ปุตฺตํ  มาตาปิตโร  อยํ  
<span class="LineNumber"> 005 </span>อมฺหากํ  อปุตฺโต'ติ  ปริพาหิรํ  กโรนฺติ  โส  เตสํ  อจฺจเยน  ทายชฺชํ  น  ลภติ  
<span class="LineNumber"> 006 </span>เอวํ  กุสีโตปิ  อิทํ  อริยธนทายชฺชํ  น  ลภติ  อารทฺธวีริโยว  ลภตีติ  ทายชฺช  
<span class="LineNumber"> 007 </span>มหตฺตํ  ปจฺจเวกฺขโตปิ  อุปฺปชฺชติ ฯ  
<span class="LineNumber"> 008 </span>	มหา  โข  ปน  เต  สตฺถา  สตฺถุโน  หิ  เต  มาตุ  กุจฺฉิสฺมึ  
<span class="LineNumber"> 009 </span>ปฏิสนฺธิคฺคหณกาเลปิ  อภินิกฺขมเนปิ  อภิสมฺโพธิยมฺปิ  
<span class="LineNumber"> 010 </span>ธมฺมจกฺกปฺปวตฺตนยมกปาฏิหาริย  เทโวโรหณอายุสงฺขารโวสฺสชฺชเนสุปิ 
<span class="LineNumber"> 011 </span>ปรินิพฺพานกาเลปิ  ทสสหสฺสิโลกธาตุ  อกมฺปิตฺถ  ยุตฺตํ  นุ  โข  เต  เอวรูปสฺส 
<span class="LineNumber"> 012 </span>สตฺถุ  สาสเน  ปพฺพชิตฺวา  กุสีเตน  ภวิตุนฺติ  เอวํ  สตฺถุมหตฺตํ  ปจฺจเวกฺขโตปิ
<span class="LineNumber"> 013 </span>อุปฺปชฺชติ ฯ  
<span class="LineNumber"> 014 </span>	ชาติยาปิ  ตฺวํ  อิทานิ  น  ลามกชาติโก  อสมฺภินฺนาย  มหาสมฺมตปฺปเวณิยา  
<span class="LineNumber"> 015 </span>อาคตโอกฺกากราชวํเส  (๑)  ชาโตสิ  สุทฺโธทนมหาราชสฺส  จ  มหามายาย  
<span class="LineNumber"> 016 </span>เทวิยาย  (๒)  จ  นตฺตา  ราหุลภทฺทสฺส  กนิฏฺโ€  ตยา  นาม  เอวรูเปน  
<span class="LineNumber"> 017 </span>ชินปุตฺเตน(๓)  หุตฺวา  น  ยุตฺตํ  กุสีเตน  วิหริตุนฺติ  เอวํ  ชาติมหตฺตํ  
<span class="LineNumber"> 018 </span>ปจฺจเวกฺขโตปิ  อุปฺปชฺชติ ฯ  
<span class="LineNumber"> 019 </span># ๑. ม. อาคตอุกฺกากราชวํเส  ฯ  ๒. ม. มหามายาเทวิยา  ฯ
<span class="LineNumber"> 020 </span># ๓. ม. ชินปุตฺเตน  ฯ
