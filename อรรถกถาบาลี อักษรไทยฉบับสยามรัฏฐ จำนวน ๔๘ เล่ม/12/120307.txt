<span class="LineNumber"> 001 </span>		*เล่มที่ ๑๒  โพชฺฌงฺคสํยุตฺตวณฺณนา  หน้า ๓๐๗

<span class="LineNumber"> 002 </span>อุเปกฺขาสมฺโพชฺฌงฺเค  สติสมฺโพชฺฌงฺคสทิโสว  วินิจฺฉโย ฯ  
<span class="LineNumber"> 003 </span>	อิมสฺมึ  สุตฺเต  มิสฺสกสมฺโพชฺฌงฺคา  กถิตา ฯ  เอเตสุ  หิ  อชฺฌตฺตธมฺเมสุ  
<span class="LineNumber"> 004 </span>สติ  ปวิจโย(๑)  อุเปกฺขาติ  อิเม  อตฺตโน  ขนฺธารมฺมณตฺตา  โลกิกาว(๒) 
<span class="LineNumber"> 005 </span>โหนฺติ  ตถา  มคฺคํ  อปตฺตํ  กายิกวีริยํ ฯ  อวิตกฺกอวิจารา  ปน  ปีติสมาธิ  
<span class="LineNumber"> 006 </span>กิฺจาปิ  รูปาวจรา  โหนฺติ  รูปาวจเร  ปน  โพชฺฌงฺคา  น  ลพฺภนฺตีติ  โลกุตฺตราว
<span class="LineNumber"> 007 </span>โหนฺติ ฯ  เย  จ  เถรา  พฺรหฺมวิหารวิปสฺสนาปาทกชฺฌานาทีสุ  โพชฺฌงฺเค  
<span class="LineNumber"> 008 </span>อุทฺธรนฺติ  เตสํ  มเตน  รูปาวจราปิ  อรูปาวจราปิ  โหนฺติ ฯ  โพชฺฌงฺเคสุ  หิ
<span class="LineNumber"> 009 </span>อรูปาวจเร  ปีติเยว  เอกนฺเตน  น  ลพฺภติ  เสสา  ฉ  มิสฺสกาว  โหนฺตีติ ฯ  
<span class="LineNumber"> 010 </span>	เทสนาปริโยสาเน  เกจิ  ภิกฺขู  โสตาปนฺนา  ชาตา  เกจิ  สกทาคามี 
<span class="LineNumber"> 011 </span>เกจิ  อนาคามี  เกจิ  อรหนฺโตติ ฯ  
<span class="LineNumber"> 012 </span>	ตติเย  สติฺจ  ขฺวาหํ  ภิกฺขเว  สพฺพตฺถิกํ  วทามีติ  โลณธูปนํ  วิย  
<span class="LineNumber"> 013 </span>สพฺพกมฺมิกามจฺจํ  วิย  จ  สพฺพตฺถ  อิจฺฉิตพฺพํ  วทามีติ  อตฺโถ ฯ  ยถา  หิ  
<span class="LineNumber"> 014 </span>โลณธูปนํ  สพฺพพฺยฺชเนสุปิ  นิวิสติ  ยถา  จ  สพฺพกมฺมิโก  อมจฺโจ 
<span class="LineNumber"> 015 </span>โยธกมฺมมฺปิ  กโรติ  มนฺตกมฺมมฺปิ  ปฏิหารกมฺมมฺปีติ  สพฺพกิจฺจานิ  สาเธติ
<span class="LineNumber"> 016 </span>เอวํ  อุทฺธตสฺส  จิตฺตสฺส  นิคฺคณฺหนํ  ลีนสฺส  ปคฺคณฺหนนฺติ  สพฺพมฺเปตํ(๓) 
<span class="LineNumber"> 017 </span>สติยา  อิชฺฌติ  น  สกฺกา  วินา  สติยา  เอตํ  สมฺปาเทตุํ  ตสฺมา  เอวมาห ฯ  
<span class="LineNumber"> 018 </span># ๑. ม. ปวิจโย  ฯ  ๒. ม. โลกิยาว  ฯ  ๓. ม. สพฺพเมตํ  ฯ
