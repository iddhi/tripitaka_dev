<span class="LineNumber"> 001 </span>		*เล่มที่ ๑๒  สฬายตนวคฺควณฺณนา  หน้า  ๑๗๐

<span class="LineNumber"> 002 </span>สุวณฺณภิตฺติอาทีสุ  นาภิรมติ  โอโลเกตุมฺปิ  น  อิจฺฉติ  
<span class="LineNumber"> 003 </span>รูปจิตฺตปุปฺผลตาทิวิจิตฺเตสุเยว  ปน  อภิรมติ ฯ  ตาทิเสสุปิ  €าเนสุ  จกฺขุมฺหิ  
<span class="LineNumber"> 004 </span>อปฺปโหนฺเต  มุขมฺปิ  วิวริตฺวา  โอโลเกตุกาโม  โหติ ฯ  
<span class="LineNumber"> 005 </span>	สสสุมาโรปิ  พหิ  นิกฺขนฺโต  คเหตพฺพํ  น  ปสฺสติ  อกฺขึ  นิมฺมิเลตฺวา  
<span class="LineNumber"> 006 </span>วิจรติ ฯ  ยทา  ปน  พฺยามสตมตฺตํ  อุทกํ  โอคาหิตฺวา  พิลํ  ปวิสิตฺวา  นิปนฺโน  
<span class="LineNumber"> 007 </span>โหติ  ตทา  ตสฺส  จิตฺตํ  เอกคฺคํ  โหติ  สุขํ  สุปติ ฯ  เอวเมว  โสตํเปตํ  
<span class="LineNumber"> 008 </span>วิลชฺฌาสยํ  (๑)  อากาสสนฺนิสฺสิตํ  กณฺณฉิทฺทกูปเกเยว  อชฺฌาสยํ  กโรติ 
<span class="LineNumber"> 009 </span>กณฺณจฺฉิทฺทากาโสเยว  ตสฺส  สทฺทสวเน  ปจฺจโย  โหติ ฯ  อชฏากาโสปิ 
<span class="LineNumber"> 010 </span>วฏฺฏติเยว ฯ  อนฺโตเลณสฺมึ  หิ  สชฺฌาเย  กยิรมาเน [๒]  เลณจฺฉทนํ  ฉินฺทิตฺวา(๓) 
<span class="LineNumber"> 011 </span>สทฺโทว  พหิ  นิกฺขมติ  ทฺวารวาตปานฉิทฺเทน(๔)  ปน  นิกฺขมิตฺวา  ธาตุปรํ  ปรํ(๕)
<span class="LineNumber"> 012 </span>ฆฏฺเฏนฺโต  อาคนฺตฺวา  โสตปฺปสาทํ  ฆเฏติ ฯ  อถ  ตสฺมึ  กาเล  อสุกํ  นาม 
<span class="LineNumber"> 013 </span>สชฺฌายตีติ  เลณปิฏฺเ€  นิสินฺนา  ชานนฺติ ฯ  
<span class="LineNumber"> 014 </span>	เอวํ  สนฺเต  สมฺปตฺตโคจรตา  โหติ  กึ  ปเนตํ  สมฺปตฺตโคจรนฺติ  อาม  
<span class="LineNumber"> 015 </span>สมฺปตฺตโคจรํ ฯ  ยทิ  เอวํ  ทูเร  เภริอาทีสุ  วชฺชมาเนสุ  ทูเร  สทฺโทติ  ชานนํ  
<span class="LineNumber"> 016 </span>น  ภเวยฺยาติ  โน  น  ภวติ ฯ  โสตปฺปสาทสฺมึ  หิ  สงฺฆฏฺฏิเต  ทูเร  สทฺโท  
<span class="LineNumber"> 017 </span># ๑. สี. วิสมชฺฌาสยํ  ฯ  ๒. ม. เอตฺถนฺตเร นสทฺโท ทิสฺสติ  ฯ  
<span class="LineNumber"> 018 </span># ๓. ม. ภินฺทิตฺวา  ฯ  ๔. ม. ...ฉิทฺเทหิ  ฯ  ๕. ม. ธาตุปรมฺปรา  ฯ
