<span class="LineNumber"> 001 </span>		*เล่มที่ ๑๒  สจฺจสํยุตฺตวณฺณนา  หน้า ๔๙๗

<span class="LineNumber"> 002 </span>	ทาสิทาสปฏิคฺคหณาติ  เอตฺถ  ทาสิทาสวเสเนว  เตสํ  ปฏิคฺคหณํ  
<span class="LineNumber"> 003 </span>น  วฏฺฏติ  กปฺปิยการกํ  ทมฺมิ  อารามิกํ  ทมฺมีติ  เอวํ  วุตฺเต  ปน  วฏฺฏติ ฯ  
<span class="LineNumber"> 004 </span>	อเชฬกาทีสุ  เขตฺตวตฺถุปริโยสาเนสุ  กปฺปิยากปฺปิยนโย  วินยวเสน  
<span class="LineNumber"> 005 </span>อุปปริกฺขิตพฺโพ ฯ  ตตฺถ  เขตฺตํ  นาม  ยสฺมึ  ปุพฺพณฺณํ  รุหติ ฯ  วตฺถุ  นาม  
<span class="LineNumber"> 006 </span>ยสฺมึ  ปุพฺพนฺนํ(๑)  รูหติ ฯ  วุตฺถุ นาม ยสฺมึ อปรนฺนํ (๒) รูหติ  ฯ ยตฺถ วา อุภยํ  
<span class="LineNumber"> 007 </span>รุหติ  ตํ  เขตฺตํ ฯ  ตทตฺถาย  อกตภูมิภาโค  วตฺถุ ฯ  เขตฺตวตฺถุสีเสน  เจตฺถ  
<span class="LineNumber"> 008 </span>วาปิตฬากาทีนิปิ  สงฺคหิตาเนว ฯ  
<span class="LineNumber"> 009 </span>	กยวิกฺกยาติ  กยา  จ  วิกฺกยา  จ ฯ  ทูเตยฺยํ  วุจฺจติ  ทูตกมฺมํ  คิหีนํ
<span class="LineNumber"> 010 </span>ปณฺณํ  วา  สาสนํ  วา  คเหตฺวา  ตตฺถ  ตตฺถ  คมนํ  ปหิณคมนํ  วุจฺจติ  
<span class="LineNumber"> 011 </span>ฆราฆรํ เปสิตสฺส  ขุทฺทกคมนํ  อนุโยโค  นาม  ตทุภยกรณํ ฯ  ตสฺมา  
<span class="LineNumber"> 012 </span>ทูเตยฺยปหิณคมนานุโยคาติ  เอวเมตฺถ  อตฺโถ  เวทิตพฺโพ ฯ  
<span class="LineNumber"> 013 </span>	ตุลากูฏาทีสุ  กูฏนฺติ  วฺจนํ ฯ  ตตฺถ  ตุลากูฏํ  ตาว  รูปกูฏํ  องฺคกูฏํ 
<span class="LineNumber"> 014 </span>คหณกูฏํ  ปฏิจฺฉนฺนกูฏนฺติ  จตุพฺพิธํ  โหติ ฯ  ตตฺถ  รูปกูฏํ  นาม  เทฺว  ตุลา 
<span class="LineNumber"> 015 </span>สมรูปา  กตฺวา  คณฺหนฺโต  มหติยา  คณฺหาติ  ททนฺโต  ขุทฺทิกาย  เทติ ฯ  
<span class="LineNumber"> 016 </span>องฺคกูฏํ   นาม  คณฺหนฺโต  ปจฺฉาภาเค  หตฺเถน  ตุลํ  อกฺกมติ  ททนฺโต  
<span class="LineNumber"> 017 </span>ปุพฺพภาเค ฯ  คหณกูฏํ  นาม  คณฺหนฺโต  มูเล  รชฺชุํ  คณฺหาติ 
<span class="LineNumber"> 018 </span># ๑. ม. ปุพฺพณฺณํ  ฯ  ๒. ม. อปรณฺณํ  ฯ
