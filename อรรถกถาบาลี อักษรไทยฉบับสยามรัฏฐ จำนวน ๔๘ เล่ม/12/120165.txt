<span class="LineNumber"> 001 </span>		*เล่มที่ ๑๒  สฬายตนสํยุตฺตวณฺณนา  หน้า ๑๖๕

<span class="LineNumber"> 002 </span>มทนีโย  จิตฺตํ  มุจฺฉิตํ  วิย  กรณโต  มุจฺฉิยตีติ(๑)  มุจฺฉนีโย ฯ  อาพนฺธิตฺวา  วิย
<span class="LineNumber"> 003 </span>คหณโต  พนฺธตีติ  พนฺธนีโย ฯ  อลํ  เฆ  โภติ  วีณาย  สณฺ€านํ  ทิสฺวา  ตํ  
<span class="LineNumber"> 004 </span>อนิจฺฉนฺโต  เอวมาห ฯ  อุปธารเณติ  เวธิเก(๒)  โกณนฺติ  จตุรสฺสสารทณฺฑกํ ฯ  
<span class="LineNumber"> 005 </span>	โส  ตํ  วีณนฺติ  โส  ราชา  อาหรถ  นํ  วีณํ  อหมสฺสา  สทฺทํ  
<span class="LineNumber"> 006 </span>ปสฺสิสฺสามีติ  ตํ  วีณํ  คเหตฺ  วา ฯ  ทสธา  วาติอาทีสุ  ป€มํ  ตาว  ทสธา  ผเลยฺย  
<span class="LineNumber"> 007 </span>อถสฺสา  สทฺทํ  อปสฺสนฺโต  สตฺตธา  ผเลยฺย  ตถาปิ  อปสฺสนฺโต  สกลิกํ  สกลิกํ 
<span class="LineNumber"> 008 </span>กเรยฺย  ตถาปิ  อปสฺสนฺโต  สกลิกา  ฌายิสฺสนฺติ  สทฺโท  ปน  นิกฺขมิตฺวา  
<span class="LineNumber"> 009 </span>ปลายิสฺสติ  ตทา  นํ  ปสฺสิสฺสามีติ  อคฺคินา  ฑเหยฺย ฯ  ตถาปิ  อปสฺสนฺโต  
<span class="LineNumber"> 010 </span>สลฺลหุกานิ  มสิจุณฺณานิ  วาเตน  ภสฺสิสฺสนฺติ  สทฺโท  สารธฺา(๓)  วิย  
<span class="LineNumber"> 011 </span>ปาทมูเล  ปติสฺสติ  ตทา  นํ  ปสฺสิสฺสามีติ  มหาวาเต  วา  โอผุเนยฺย ฯ  (๔)  
<span class="LineNumber"> 012 </span>ตถาปิ  อปสฺสนฺโต  มสิจุณฺณานิ  ยโถทกํ  คมิสฺสนฺติ  สทฺโท  ปน  ปารํ  คจฺฉนฺโต 
<span class="LineNumber"> 013 </span>ปุริโสวิย  นิกฺขมิตฺวา  ปติสฺสติ(๕)  ตทา  นํ  ปสฺสิสฺสามีติ  นทิยา  วา  สีฆโสตาย 
<span class="LineNumber"> 014 </span>ปวาเหยฺย ฯ  
<span class="LineNumber"> 015 </span>	เอวํ  วเทยฺยาติ  สพฺเพหิปิเมหิ  อุปาเยหิ  อปสฺสนฺโต  เต  มนุสฺเส  เอวํ  
<span class="LineNumber"> 016 </span>วเทยฺย ฯ  อสตี  กิรายนฺติ  อสตี  กิร  อยํ  วีณา  
<span class="LineNumber"> 017 </span># ๑. ม. มุจฺฉิยตีติ  ฯ  ๒. ม. เวฏฺ€เก  ฯ  ๓. ม. สารธฺํ  ฯ  ๔. สี. โอปุเนยฺย  ฯ
<span class="LineNumber"> 018 </span># ๕. ม. ปวาหิสฺสติ  ฯ
