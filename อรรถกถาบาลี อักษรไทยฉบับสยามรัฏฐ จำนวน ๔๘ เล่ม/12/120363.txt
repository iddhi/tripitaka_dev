<span class="LineNumber"> 001 </span>		*เล่มที่ ๑๒  สติปฏฺ€านสํยุตฺตวณฺณนา  หน้า ๓๖๓

<span class="LineNumber"> 002 </span>เตนาห  ภควตา  ภิยฺโยภิยฺยตโร  ยทิทํ  สมฺโพธิยนฺติ ฯ  
<span class="LineNumber"> 003 </span>	อุฬาราติ  เสฏฺ€า ฯ  อยฺหิ  อุฬารสทฺโท  อุฬารานิ  ขาทนียานิ  
<span class="LineNumber"> 004 </span>ขาทนฺตีติอาทีสุ  (๑)  มธุเร  อาคจฺฉติ ฯ  อุฬาราย  ขลุ  ภวํ  วจฺฉายโน  สมณํ  
<span class="LineNumber"> 005 </span>โคตมํ  ปสํสาย  ปสํสตีติอาทีสุ  (๒)  เสฏฺเ€ ฯ  อปฺปมาโณ  จ  โอฬาโร
<span class="LineNumber"> 006 </span>โอภาโสติอาทีสุ  (๓)  วิปุเล ฯ  สฺวายมิธ  เสฏฺเ€  อาคโต ฯ  เตน  วุตฺตํ  อุฬาราติ
<span class="LineNumber"> 007 </span>เสฏฺ€าติ ฯ  อาสภีติ  อุสภสฺส  วาจาสทิสี  อจลา  อสมฺปเวธี ฯ  เอกํโส  คหิโตติ  
<span class="LineNumber"> 008 </span>อนุสฺสเวน  วา  อาจริยปรมฺปราย  วา  อิติกิราย  วา  ปิฏกสมฺปทาเนน  วา  
<span class="LineNumber"> 009 </span>อาการปริวิตกฺเกน  วา  ทิฏฺ€ินิชฺฌานกฺขนฺติยา  วา  ตกฺกเหตุ  วา  นยเหตุ  วา 
<span class="LineNumber"> 010 </span>อกเถตฺวา  ปจฺจกฺขโต  าเณน  ปฏิวิชฺฌิตฺวา  วิย  เอกํโส  คหิโต  สนฺนิฏฺ€านกถาว  
<span class="LineNumber"> 011 </span>กถิตาติ  อตฺโถ ฯ  สีหนาโทติ  เสฏฺ€นาโท  วเน  อุนฺนาทยนฺเตน  สีเหน  วิย  
<span class="LineNumber"> 012 </span>อุตฺตมนาโท  นทิโตติ  อตฺโถ ฯ  
<span class="LineNumber"> 013 </span>	กินฺนุ  เต  สาริปุตฺตาติ  อิมํ  เทสนํ  กสฺมา  อารภิ  อนุโยคทาปนตฺถํ ฯ  
<span class="LineNumber"> 014 </span>เอกจฺโจ  หิ  สีหนาทํ  นทิตฺวา  อตฺตโน  สีหนาเท  อนุโยคํ  ทาตุํ  น  สกฺโกติ  
<span class="LineNumber"> 015 </span>นิฆํสนํ  น  ขมติ  สิเลเส  ปติตมกฺกโฏ  วิย  โหติ ฯ  ยถา  ธมมานํ  อปริสุทฺธํ
<span class="LineNumber"> 016 </span>โลหํ  ฌายิตฺวา  องฺคาโร  โหติ  เอวํ  ฌามงฺคาโร  วิย  โหติ ฯ  
<span class="LineNumber"> 017 </span># ๑. ม.  มู. ๑๒/๔๐๗/๔๓๙  ฯ  ๒. ม. มู. ๑๒/๓๒๙/๓๓๖  ฯ
<span class="LineNumber"> 018 </span># ๓. ที. มหา. ๑๐/๒๗/๑๘  ฯ  ม. อุ. ๑๔/๓๖๔/๒๔๙  ฯ 
<span class="LineNumber"> 019 </span># สํ. มหา. ๑๙/๑๖๗๒/๕๓๒  ฯ
