<span class="LineNumber"> 001 </span>		*เล่มที่ ๑๒  โสตาปตฺติสํยุตฺตวณฺณนา  หน้า ๔๖๑

<span class="LineNumber"> 002 </span>	ทุติเย  เยสํ  สทฺธาติ  ปเทน  พุทฺเธ  ปสาโท  คหิโต ฯ  สีลนฺติ  ปเทน  
<span class="LineNumber"> 003 </span>อริยกนฺตานิ  สีลานิ  คหิตานิ ฯ  ปสาโทติ  ปเทน  สํเฆ  ปสาโท  คหิโต ฯ  
<span class="LineNumber"> 004 </span>ธมฺมทสฺสนนฺติ  ปเทน  ธมฺเม  ปสาโท  คหิโตติ  เอวํ  จตฺตาริ  โสตาปตฺติยงฺคานิ  
<span class="LineNumber"> 005 </span>วุตฺตานิ ฯ  กาเล  ปจฺเจนฺตีติ  กาเลน  ปาปุณนฺติ ฯ  พฺรหฺมจริโยคธํ  สุขนฺติ 
<span class="LineNumber"> 006 </span>พฺรหฺมจริย  โอคาหิตฺวา  €ิตํ  อุปริมคฺคตฺตยสมฺปยุตฺตํ  สุขํ ฯ  โย  ปเนส  คาถาย
<span class="LineNumber"> 007 </span>อาคโต  ปสาโท  โสปฺปสาโท  กตร  โหติ ฯ  ติปิฏกจุลฺลาภยตฺเถโร  
<span class="LineNumber"> 008 </span>ตาวปสาโทติ(๑)  อาห  ติปิฏกจุลฺลนาคตฺเถโร  อาคตมคฺคสฺส  
<span class="LineNumber"> 009 </span>ปจฺจเวกฺขณปฺปสาโทติ ฯ  อุโภปิ  เถรา  ปณฺฑิตา  พหุสฺสุตา  อุภินฺนํ  สุภาสิตํ ฯ  
<span class="LineNumber"> 010 </span>มิสฺสกปฺปสาโท  เอโสติ ฯ  
<span class="LineNumber"> 011 </span>	ตติเย  ตสฺมาติ  ยสฺมา  จตูสุ  โสตาปตฺติยงฺเคสุ  สนฺทิสฺสสิ  ตสฺมา ฯ  
<span class="LineNumber"> 012 </span>วิชฺชาภาคิเยติ  วิชฺชาโกฏฺ€าสิเก ฯ  สพฺพสงฺขาเรสูติ  สพฺเพสุ  เตภูมกสงฺขาเรสุ ฯ  
<span class="LineNumber"> 013 </span>เอวมสฺส  อุปริ  ติณฺณํ  มคฺคานํ  วิปสฺสนา  กถิตา ฯ  วิฆาตนฺติ  ทุกฺขํ ฯ  
<span class="LineNumber"> 014 </span>จตุตฺถํ  วุตฺตานเมว ฯ  
<span class="LineNumber"> 015 </span>	ปฺจเม  โสตาปตฺติยงฺคนฺติ  โสตาปตฺติยา  ปุพฺพภาคปฏิลาภงฺคํ ฯ 
<span class="LineNumber"> 016 </span>พุทฺเธ  อเวจฺจปฺปสาทาทโย  ปน  ปฏิลทฺธคุณา  โสตาปนฺนสฺส  องฺคา  นาม  เตปิ 
<span class="LineNumber"> 017 </span>ปน  โสตาปตฺติยงฺคนฺติ  อาคตา ฯ  ตตฺรายํ  ทฺวินฺนมฺปิ  วจนตฺโถ  สปฺปุริสเสวนฺโต
<span class="LineNumber"> 018 </span>ภชนฺโต  ปยิรุปาสนฺโต  ธมฺมํ  สุณนฺโต  โยนิโสมนสิกโรนฺโต  ธมฺมานุธมฺมํ  
<span class="LineNumber"> 019 </span># ๑. ม. ตาว มคฺคปสาโทติ  ฯ
