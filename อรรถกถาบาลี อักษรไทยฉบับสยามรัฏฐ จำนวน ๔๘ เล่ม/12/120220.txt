<span class="LineNumber"> 001 </span>		*เล่มที่ ๑๒  คามณิสํยุตฺตวณฺณนา หน้า ๒๒๐

<span class="LineNumber"> 002 </span>จิรวาสี  นาม  กุมาโรติ  เอวํนามโก  ตสฺส  ปุตฺโต ฯ  พหิอาวสเถ  ปฏิวสตีติ(๑)
<span class="LineNumber"> 003 </span>พหินคเร  กิฺจิเทว  สิปฺปํ  อุคฺคณฺหนฺโต  วสติ ฯ  อิมสฺมึ  สุตฺเต  วฏฺฏทุกฺขํ  กถิตํ ฯ  
<span class="LineNumber"> 004 </span>	ทฺวาทสเม  ราสิโยติ  ราสึ  กตฺวา  ปฺหสฺส  ปุจฺฉิตตฺตา  ราสิโยติ  เอวํ 
<span class="LineNumber"> 005 </span>ธมฺมสงฺคาหกตฺเถเรหิ  คหิตนาโม ฯ  ตปสฺสินฺติ  ตปนิสฺสิตกํ (๒)  ฯ  ลูขชีวินฺติ  
<span class="LineNumber"> 006 </span>ลูขชีวิตํ ฯ  
<span class="LineNumber"> 007 </span>	อนฺตาติ  โกฏฺ€าสา ฯ  คมฺโม(๓)  คามฺโม ฯ  คมฺโมติปิ  ปาโ€  คามวาสีนํ  
<span class="LineNumber"> 008 </span>ธมฺโมติ  อตฺโถ ฯ  อตฺตกิลมถานุโยโคติ  อตฺตโน  กิลมถานุโยโค  สรีรทุกฺขกรณนฺติ  
<span class="LineNumber"> 009 </span>อตฺโถ ฯ  กสฺมา  ปเนตฺถ  กามสุขลฺลิกานุโยโค  คหิโต  กสฺมา  อตฺตกิลมถานุโยโค  
<span class="LineNumber"> 010 </span>กสฺมา  มชฺฌิมา  ปฏิปทาติ  กามสุขลฺลิกานุโยโค  ตาว  กามโภคีนํ  (๒)  ทสฺสนตฺถํ  
<span class="LineNumber"> 011 </span>คหิโต  อตฺตกิลมถานุโยโค  ตปนิสฺสิตกานํ  มชฺฌิมา  ปฏิปทา  ติณฺณํ  นิชฺชรวตฺถูนํ  
<span class="LineNumber"> 012 </span>ทสฺสนตฺถํ  คหิตา ฯ  กึ  เอเตสํ  ทสฺสเน  ปโยชนนฺติ  อิเม  เทฺว  อนฺเต  ปหาย  
<span class="LineNumber"> 013 </span>ตถาคโต  มชฺฌิมาย  ปฏิปทาย  สมฺมาสมฺโพธึ  ปตฺโต  โส  กามโภคิโนปิ  น  
<span class="LineNumber"> 014 </span>สพฺเพ  ครหติ  น  ปสํสติ  ตปนิสฺสิตเกปิ  น  สพฺเพ  ครหติ  น  ปสํสติ 
<span class="LineNumber"> 015 </span>ครหิตพฺพยุตฺตเกเยว  ครหติ  ปสํสิตพฺพยุตฺตเก  ปสํสตีติ  อิมสฺสตฺถสฺส  ปกาสนํ 
<span class="LineNumber"> 016 </span>เอเตสํ  ทสฺสเน  ปโยชนนฺติ  เวทิตพฺพํ ฯ  อิทานิ  ตมตฺถํ  ปกาเสนฺโต  
<span class="LineNumber"> 017 </span># ๑. สํ. สฬา. ๑๘/๖๒๗/๔๐๕  ฯ พหิ อาวสเถ ปฏิวสติ  ฯ  ๒. ม. ตปนิสฺสตกํ  ฯ
<span class="LineNumber"> 018 </span># ๓. ม. คามฺโม  ฯ
