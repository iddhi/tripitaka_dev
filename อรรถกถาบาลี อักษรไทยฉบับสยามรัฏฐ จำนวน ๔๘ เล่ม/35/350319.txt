<span class="LineNumber"> 001 </span>		เล่มที่  35  สุธาโภชนชาตกํ  หน้า  319

<span class="LineNumber"> 002 </span>	[๒๘๑]สทฺธาห เทวี มนุเชสุ(๑) ปูชิตา  
<span class="LineNumber"> 003 </span>		อปาปสตฺตูปนิเสวินี สทา  
<span class="LineNumber"> 004 </span>		สุธาวิวาเทน ตวนฺติมาคตา  
<span class="LineNumber"> 005 </span>		ตํ มํ สุธาย วรปฺ ภาชยาติ ฯ  
<span class="LineNumber"> 006 </span>	ตตฺถ  สทฺธาติ  ยสฺส  กสฺสจิ  วจนปฏิยายนา  สาวชฺชาปิ 
<span class="LineNumber"> 007 </span>โหติ  อนวชฺชาปิ ฯ  ปูชิตาติ  อนวชฺชโกฏฺ€าสวเสน  ปูชิตา ฯ อปาป-
<span class="LineNumber"> 008 </span>สตฺตูปนิเสวินี  สทาติ  อนวชฺชสทฺธา  จ  เอกนฺตปฏิยายนสภาวาย  
<span class="LineNumber"> 009 </span>ปเรสุปิ  ปฏิยายนสํวิทหนสมตฺถาย(๒) เทวตาเยตํ นามํ ฯ  
<span class="LineNumber"> 010 </span>	อถ นํ โกสิโย อาห  
<span class="LineNumber"> 011 </span>	[๒๘๒]ทานํ ทมํ จาคมโถปิ สํยมํ  
<span class="LineNumber"> 012 </span>		อาทาย สทฺธาย กโรนฺติ เหกทา  
<span class="LineNumber"> 013 </span>		เถยฺยํ มุสา กูฏมโถปิ เปสุณํ  
<span class="LineNumber"> 014 </span>		กโรนฺติ เหเก ปุน วิจฺจุตา ตยา ฯ  
<span class="LineNumber"> 015 </span>		ภริยาสุ โปโส สทิสีสุ เปกฺขวา  
<span class="LineNumber"> 016 </span>		สีลูปปนฺนาสุ ปติพฺพตาสุปิ  
<span class="LineNumber"> 017 </span>		วิเนติ(๓) ฉนฺทํ กุลธีตุยาสุปิ (๔) 
<span class="LineNumber"> 018 </span>		กโรติ สทฺธํ ปุน กุมฺภทาสิยา ฯ  
<span class="LineNumber"> 019 </span>		ตฺวเมว สทฺเธ ปรทารเสวินี  
<span class="LineNumber"> 020 </span>		ปาปํ กโรสี กุสลํ นิริฺจสิ  
<span class="LineNumber"> 021 </span>		น ตาทิสี อรหสิ อาสนูทกํ  
<span class="LineNumber"> 022 </span>		กุโต สุธา คจฺฉ น มยฺห รุจฺจสีติ ฯ  
<span class="LineNumber"> 023 </span># ๑. ม. มนุเชหิ ฯ ๒. ม. ...สทฺธาย ฯ
<span class="LineNumber"> 024 </span># ๓. ม. วิเนตฺวาน ฯ  ๔. สี. ยุ. กุลธีติยาสุปิ ฯ
