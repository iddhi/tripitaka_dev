<span class="LineNumber"> 001 </span>			เล่มที่  35  จุลฺลหํสชาตกํ  หน้า  221

<span class="LineNumber"> 002 </span>กจฺจิ  นุโข  อิทํ  ภยํ  มหาราชสฺส  อุปฺปนฺนํ  อหํ  ชานิสฺสามิ  
<span class="LineNumber"> 003 </span>นนฺติ  เวเคน  ปกฺขนฺทิตฺวา  ปุรโต  คจฺฉนฺตสฺส  หํสคณสฺส  อนฺตเร 
<span class="LineNumber"> 004 </span>มหาสตฺตํ  อทิสฺวา  มชฺฌิมหํสคณํ  วิจินิตฺวา  ตตฺถาปิ  ตํ  อทิสฺวา  
<span class="LineNumber"> 005 </span>ปจฺฉิมหํสคณํ วิจินิตฺวา  ตตฺถาปิ  มหาสตฺตํ  อทิสฺวา  นิสฺสํสยํ ตสฺเสว  
<span class="LineNumber"> 006 </span>ตํ  ภยํ  อุปฺปนฺนนฺติ  นิวตฺติตฺวา  อาคจฺฉนฺโต  มหาสตฺตํ  ปาเส  พนฺธํ  
<span class="LineNumber"> 007 </span>ทิสฺวา  โลหิตมกฺขิตํ  ทุกฺขาตุรํ  ปงฺกปิฏฺเ€  นิสินฺนํ  ทิสฺวา  มา  
<span class="LineNumber"> 008 </span>ภายิ  มหาราชาติ  วตฺวา  อหํ  มม  ชีวิตํ  ปริจฺจชิตฺวา  ตุมฺเห  ปาสโต  
<span class="LineNumber"> 009 </span>โมเจสฺสามีติ วทนฺโตว โอตริตฺวา  มหาสตฺตํ อสฺสาเสนฺโต ปงฺกปิฏฺเ€
<span class="LineNumber"> 010 </span>นิสีทิ ฯ  อถ  นํ  วีมํสนฺโต มหาสตฺโต ป€มํ คาถมาห  
<span class="LineNumber"> 011 </span>	[๑๖๓]สุมุข อนุวิจินนฺตา  ปกฺกมนฺติ วิหงฺคมา  
<span class="LineNumber"> 012 </span>		คจฺฉ ตุวํปิ มา กงฺขิ  นตฺถิ พนฺเธ(๑) สหายตาติ ฯ  
<span class="LineNumber"> 013 </span>	ตตฺถ  อนุวิจินนฺตาติ  สิเนเหน  อาลยวเสน  อโนโลเกนฺตา ฯ  
<span class="LineNumber"> 014 </span>ปกฺกมนฺตีติ  เอเต  ฉนฺนวุติหํสสหสฺสา  าติคณวิหงฺคมา  มํ  
<span class="LineNumber"> 015 </span>ฉฑฺเฑตฺวา  คจฺฉนฺติ  ตฺวํปิ  คจฺฉ  มา  อิธ  วาสํ  อากงฺขิ  เอวํ 
<span class="LineNumber"> 016 </span>หิ  ปาเสน  พนฺเธ  มยิ  สหายตา  นาม  นตฺถิ  น  หิ  เต  อหํ 
<span class="LineNumber"> 017 </span>อิทานิ  กิฺจิ  สหายกิจฺจํ  กาตุํ  สกฺขิสฺสามิ  กินฺเต  มยา  
<span class="LineNumber"> 018 </span>นิรุปกาเรน  ปปฺจํ  อกตฺวา คจฺเฉวาติ วทติ ฯ  
<span class="LineNumber"> 019 </span>	ตโต ปรํ สุมุโข อาห  
<span class="LineNumber"> 020 </span>	[๑๖๔]คจฺเฉ วาหํ น วา คจฺเฉ  น เตน อมโร สิยํ  
<span class="LineNumber"> 021 </span>		สุขิตนฺตํ อุปาสิตฺวา  ทุกฺขิตนฺตํ กถํ ชเห ฯ  
<span class="LineNumber"> 022 </span># ๑. พทฺเธ ฯ
