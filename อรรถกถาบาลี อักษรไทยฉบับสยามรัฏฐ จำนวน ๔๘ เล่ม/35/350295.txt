<span class="LineNumber"> 001 </span>		เล่มที่  35  สุธาโภชนชาตกํ  หน้า  295

<span class="LineNumber"> 002 </span>ปวิสิตฺวา  เอกโกว  ปจติ  เอตํ  ทเมตฺวา  ทานผลํ  ชานาเปตฺวา  
<span class="LineNumber"> 003 </span>อาคมิสฺสาม  อปิจ  โข  ปน  อมฺเหหิ  สพฺเพหิ  เอกโต  ยาจิยมาโน  
<span class="LineNumber"> 004 </span>ตตฺเถว  มเรยฺย  มม  ป€มํ  คนฺตฺวา  ปายาสํ  ยาจิตฺวา  นิสินฺนกาเล  
<span class="LineNumber"> 005 </span>ตุมฺเห  พฺราหฺมณวณฺเณน  ปฏิปาฏิยา  คนฺตฺวา  ยาเจยฺยาถาติ  
<span class="LineNumber"> 006 </span>วตฺวา  สยํ  ตาว  พฺราหฺมณวณฺเณน  ตํ  อุปสงฺกมิตฺวา  โภ กตโร 
<span class="LineNumber"> 007 </span>พาราณสิคมนมคฺโคติ ปุจฺฉิ ฯ  
<span class="LineNumber"> 008 </span>	อถ  นํ  มจฺฉริยโกสิโย  กึ  อุมฺมตฺตโกสิ  พาราณสิมคฺคํปิ  น  
<span class="LineNumber"> 009 </span>ชานาสิ  กึ  อิโต  เอสิ  เอโต  ยาหีติ  อาห ฯ  สกฺโก  ตสฺส  วจนํ สุตฺวา  
<span class="LineNumber"> 010 </span>อสุณนฺโต  วิย  กึ  กเถสีติ  ตํ  อุปคจฺฉเตว ฯ  โสปิ  อเร  
<span class="LineNumber"> 011 </span>พธิรพฺราหฺมณ  กึ  อิโต  เอสิ  ปุรโต  ยาหีติ  วิรวิ ฯ  อถ  นํ  สกฺโก  
<span class="LineNumber"> 012 </span>โภ  กสฺมา  วิรวสิ  ธูโม  ปฺายติ  อคฺคิ  ปฺายติ  ปายาโส  
<span class="LineNumber"> 013 </span>ปจิโต  พฺราหฺมณานํ  นิมนฺตนฏฺ€าเนน  ภวิตพฺพํ  อหํปิ  พฺราหฺมณานํ 
<span class="LineNumber"> 014 </span>โภชนกาเล  โถกํ  ลภิสฺสามิ  กึ  มํ  น  นิมนฺเตสีติ  วตฺวา  นตฺเถตฺถ  
<span class="LineNumber"> 015 </span>พฺราหฺมณานํ  นิมนฺตนํ  ปุรโต  ยาหีติ  วุตฺเต  เตนหิ  กสฺมา  กุชฺฌสิ  
<span class="LineNumber"> 016 </span>ตว  โภชนกาเล  โถกํ  ลภิสฺสามีติ  อาห ฯ  อถ  นํ  โส  อหํ  เต  
<span class="LineNumber"> 017 </span>เอกสิตฺถํปิ  น  ทสฺสามิ  โถกํ  อิทํ  มม  ยาปนมตฺตเมว  มยาปิ  
<span class="LineNumber"> 018 </span>เจตํ  ยาจิตฺวาว  ลทฺธํ  ตฺวํ  อฺโต  ตวาหารํ  ปริเยสาหีติ  
<span class="LineNumber"> 019 </span>ภริยํ  ยาจิตฺวา  ลทฺธภาวํ  สนฺธาเยว  วตฺวา คาถมาห  
<span class="LineNumber"> 020 </span>	[๒๔๙]เนว กีณามิ น วิกฺกิณามิ  
<span class="LineNumber"> 021 </span>		น จาปิ เม สนฺนิจโย อิธตฺถิ  
<span class="LineNumber"> 022 </span># ๑. ม. นิจฺฉุภสีติ ฯ
