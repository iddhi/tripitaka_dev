<span class="LineNumber"> 001 </span>		เล่มที่  35  อสีตินิปาตวณฺณนา  หน้า  332

<span class="LineNumber"> 002 </span>	[๒๙๑]กุมาริโย ยาจิมา โคตฺตรกฺขิตา  
<span class="LineNumber"> 003 </span>		ชิณฺณา จ ยา จ สภตฺตุอิตฺถิโย  
<span class="LineNumber"> 004 </span>		ตา ฉนฺทราคํ ปุริเสสุ อุคฺคตํ  
<span class="LineNumber"> 005 </span>		หิริยา นิวาเรนฺติ สจิตฺตมตฺตโน ฯ  
<span class="LineNumber"> 006 </span>		สงฺคามสีเส สรสตฺติสํยุเต  
<span class="LineNumber"> 007 </span>		ปราชิตานํ ปตตํ ปลายินํ  
<span class="LineNumber"> 008 </span>		หิริยา นิวตฺตนฺติ ชหิตฺว(๑) ชีวิตํ  
<span class="LineNumber"> 009 </span>		เต สมฺปฏิจฺฉนฺติ ปุน หิรีมนา ฯ  
<span class="LineNumber"> 010 </span>		เวลา ยถา สาครเวควาริณี  
<span class="LineNumber"> 011 </span>		อยํ หิรี(๒) ปาปชนํ นิวาริณี  
<span class="LineNumber"> 012 </span>		ตํ สพฺพโลเก หิริมริยปูชิตํ  
<span class="LineNumber"> 013 </span>		อินฺทสฺส ตํ เวทย เทวสารถีติ ฯ  
<span class="LineNumber"> 014 </span>	ตตฺถ  ชิณฺณาติ  วิธวา ฯ  สภตฺตูติ  สสามิกา  ตรุณิตฺถิโย ฯ  
<span class="LineNumber"> 015 </span>อตฺตโนติ  ตา  สพฺพาปิ  ปรปุริเสสุ  อตฺตโน  ฉนฺทราคํ  อุคฺคตํ  วิทิตฺวา  
<span class="LineNumber"> 016 </span>อยุตฺตเมตํ  อมฺหากนฺติ  หิริยา  สจิตฺตํ  นิวาเรนฺติ  ปาปกมฺมํ  น  
<span class="LineNumber"> 017 </span>กโรนฺติ ฯ  ปตตํ  ปลายินฺติ  ปตนฺตานฺจ  ปลายนฺตานฺจ  
<span class="LineNumber"> 018 </span>อนฺตเร ฯ  ชหิตฺว  ชีวิตนฺติ  เย  หิริมนา  โหนฺติ  อตฺตโน  ชีวิตํ  
<span class="LineNumber"> 019 </span>จชิตฺวา  หิริยา  นิวตฺตนฺติ  เอวํ  นิวตฺตา  จ  ปน  เต  หิริมนา  ปุน  
<span class="LineNumber"> 020 </span>อตฺตโน  สามิกํ  สมฺปฏิจฺฉนฺติ  อมิตฺตหตฺถโต  โมเจตฺวา  คณฺหนฺติ ฯ  
<span class="LineNumber"> 021 </span># ๑. ม. ชหิตฺวาน ฯ  ๒. ม. หิราย หิ ฯ
