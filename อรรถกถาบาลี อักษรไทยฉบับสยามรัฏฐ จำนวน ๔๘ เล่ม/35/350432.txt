<span class="LineNumber"> 001 </span>		เล่มที่  35  อสีตินิปาตวณฺณนา  หน้า  432

<span class="LineNumber"> 002 </span>เตสํ  อิสีนํ  สนฺติเก  ธมฺมํ  สุณิสฺสามีติ  อุยฺยานํ  คนฺตฺวา  อิสีนํ  
<span class="LineNumber"> 003 </span>ปาเท  วนฺทิตฺวา  คณเชฏฺ€กสฺส  สนฺติเก  ธมฺมํ  สุณนฺโต  นิสีทิ ฯ  
<span class="LineNumber"> 004 </span>สุริเย  อตฺถงฺคเต  อุยฺโยชิยมาโนปิ  อชฺช  อิเธว  วสิสฺสามีติ  วตฺวา  
<span class="LineNumber"> 005 </span>อิสิคณํ  วนฺทิตฺวา  ปณฺณสาลํ  ปวิสิตฺวา  นิปชฺชิ ฯ  รตฺติภาเค  
<span class="LineNumber"> 006 </span>สกฺโก  เทวราชา  เทวจฺฉราสงฺฆปรวุโต  สทฺธึ  อตฺตโน  ปริจาริกาหิ  
<span class="LineNumber"> 007 </span>อิสิคณํ  วนฺทิตุํ  อาคโต ฯ  สกลาราโม  เอโกภาโส  อโหสิ ฯ  สุชาโต  
<span class="LineNumber"> 008 </span>กินฺนุ  โข  เอตนฺติ  อุฏฺ€าย  ปณฺณสาลฉิทฺเทน  โอโลเกนฺโต  สกฺกํ  
<span class="LineNumber"> 009 </span>อิสิคณํ  วนฺทิตุํ  อาคตํ  เทวจฺฉราปริวุตํ  ทิสฺวา  อจฺฉรานํ  สห  
<span class="LineNumber"> 010 </span>ทสฺสเนน  ราครตฺโต  อโหสิ ฯ  สกฺโก  นิสีทิตฺวา  ธมฺมกถํ  
<span class="LineNumber"> 011 </span>สุตฺวา  สกฏฺ€านเมว  คโต ฯ  กุฏุมฺพิโกปิ  ปุนทิวเส  อิสิคณํ  
<span class="LineNumber"> 012 </span>วนฺทิตฺวา  ปุจฺฉิ  ภนฺเต  โก  นาเมโส  รตฺติภาเค  ตุมฺหากํ  วนฺทนตฺถาย  
<span class="LineNumber"> 013 </span>อาคโตติ ฯ  สกฺโก  อาวุโสติ ฯ  ตํ  ปริวาเรตฺวา  นิสินฺนา  กา  
<span class="LineNumber"> 014 </span>นาเมตาติ ฯ  เทวจฺฉรา  นาเมตาติ ฯ  โส  อิสิคณํ  วนฺทิตฺวา  
<span class="LineNumber"> 015 </span>เคหํ  คนฺตฺวา  คตกาลโต  ปฏฺ€าย  อจฺฉรํ  เม  เทถ  อจฺฉรํ  เม  
<span class="LineNumber"> 016 </span>เทถาติ  วิลปิ ฯ  อถ  นํ  าตกา  ปริวาเรตฺวา  ภูตาวิฏฺโ€  
<span class="LineNumber"> 017 </span>นุโขติ  อจฺฉรํ  ปหรึสุ ฯ  โส  นาหํ  เอตํ  อจฺฉรํ  กเถมิ  เทวจฺฉรํ  
<span class="LineNumber"> 018 </span>กเถมีติ  วตฺวา  อยํ  อจฺฉราติ  อลงฺกริตฺวา  อานีตํ  ภริยํปิ  
<span class="LineNumber"> 019 </span>คณิกํปิ  โอโลเกนฺโต  นายํ  อจฺฉรา  ยกฺขินี  เอสาติ  เทวจฺฉรํ  เม  
<span class="LineNumber"> 020 </span>เทถาติ  วิลปนฺโต นิราหาโร ตตฺเถว ชีวิตกฺขยํ ปาปุณิ ฯ เตน 
<span class="LineNumber"> 021 </span>วุตฺตํ  
<span class="LineNumber"> 022 </span>	อจฺฉรํ กามยนฺโตว  น โส ภุฺชิ น โส ปิวิ  
<span class="LineNumber"> 023 </span>	กุสคฺเคนูทกมาทาย  สมุทฺเท อุทกํ มิเนติ ฯ  
