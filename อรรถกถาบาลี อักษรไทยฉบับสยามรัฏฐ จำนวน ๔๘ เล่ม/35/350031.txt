<span class="LineNumber"> 001 </span>		เล่มที่  35  อุมฺมาทนฺตีชาตกํ  หน้า  31

<span class="LineNumber"> 002 </span>		ตเวว โส ปุริโส ภูมิปาล  
<span class="LineNumber"> 003 </span>		รตฺตินฺทิวํ อปฺปมตฺโต ตวตฺเถ ฯ  
<span class="LineNumber"> 004 </span>		อิทฺโธ จ ผีโต จ สุวฑฺฒิโต จ  
<span class="LineNumber"> 005 </span>		อมจฺโจ จ เต อฺตโร ชนินฺท  
<span class="LineNumber"> 006 </span>		ตสฺเสว สา ภริยา อภิปารกสฺส  
<span class="LineNumber"> 007 </span>		อุมฺมาทนฺตีติ นามธยฺเยน ราชาติ ฯ  
<span class="LineNumber"> 008 </span>	ตตฺถ  มตฺยา  จ  เปตฺยา  จาติ  มาติโต  จ  ปิติโต  เจตํ  
<span class="LineNumber"> 009 </span>ชานามิ ฯ  อโถปิติ  อถ  สามิกํปิสฺสา  ชานามีติ  วทติ ฯ  
<span class="LineNumber"> 010 </span>อิทฺโธติ  สมิทฺโธ ฯ  ผีโตติ  วตฺถาลงฺกาเรหิ  ปุปฺผิโต ฯ  สุวฑฺฒิโตติ  
<span class="LineNumber"> 011 </span>สุฏฺ€ุ  อฑฺโฒ ฯ  นามเธยฺเยนาติ  นาเมน ฯ  อยํ  หิ  โย  นํ  ปสฺสติ  
<span class="LineNumber"> 012 </span>ตํ  อุมฺมาเทติ  สติมสฺส ปจฺจุปฏฺ€เปตุํ น เทติ  ตสฺมา  อุมฺมาทนฺตีติ 
<span class="LineNumber"> 013 </span>วุจฺจติ ฯ  
<span class="LineNumber"> 014 </span>	ตํ สุตฺวา ราชา นามมสฺสา โถเมนฺโต อนนฺตรํ คาถมาห  
<span class="LineNumber"> 015 </span>	[๒๒]อมฺโภ อมฺโภ นามมิทํ อิมิสฺสา  
<span class="LineNumber"> 016 </span>		มตฺยา จ เปตฺยา จ กตํ สุสาธุ  
<span class="LineNumber"> 017 </span>		ตถาหิ มยฺหํ อวโลกยนฺตี  
<span class="LineNumber"> 018 </span>		อุมฺมตฺตกํ อุมฺมาทนฺตี อกาสีติ ฯ  
<span class="LineNumber"> 019 </span>	ตตฺถ  มตฺยา  จ  เปตฺยา  จาติ  มาตรา  จ  ปิตรา จ ฯ มยฺหนฺติ  
<span class="LineNumber"> 020 </span>อุปโยคตฺเถ  สมฺปทานํ ฯ  อวโลกยนฺตีติ  มยา  อวโลกิตา  สยํปิ  มํ  
<span class="LineNumber"> 021 </span>อวโลเกนฺตี มํ อุมฺมตฺตกํ อกาสีติ อตฺโถ ฯ  
<span class="LineNumber"> 022 </span># ๑. สี. ยุ. ภริยา  อหิปารกสฺส  ฯ
