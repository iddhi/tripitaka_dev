<span class="LineNumber"> 001 </span>		เล่มที่  35  มหาสุตโสมชาตกํ  หน้า  469

<span class="LineNumber"> 002 </span>	[๓๖๑]วิสํ ปชานํ ปุริโส อเทยฺย  
<span class="LineNumber"> 003 </span>			อาสีวิสํ ชลิตํ อุคฺคเตชํ  
<span class="LineNumber"> 004 </span>			มุทฺธาปิ ตสฺส วิผเลยฺย สตฺตธา  
<span class="LineNumber"> 005 </span>			โย ตาทิสํ สจฺจวาทึ อเทยฺยาติ ฯ  
<span class="LineNumber"> 006 </span>	ตตฺถ  วิสนฺติ  ตตฺเถว  มรณสมตฺถํ  หลาหลวิสํ ฯ  ชลิตนฺติ  
<span class="LineNumber"> 007 </span>อตฺตโน  วิสเตเชน  ชลิตํ  เตเนว  อุคฺคเตชํ  อคฺคิกฺขนฺธํ  วิย  จรนฺตํ  
<span class="LineNumber"> 008 </span>อาสีวิสํ วา ปน โส คีวายํ คณฺเหยฺย ฯ  
<span class="LineNumber"> 009 </span>	อิติ  โส  มหาสตฺตํ  หลาหลวิสสทิโส  ตฺวํ  สมฺม  โก  ตํ  
<span class="LineNumber"> 010 </span>ขาทิสฺสตีติ  วตฺวา  คาถา  โสตุกาโม  ตํ  ยาจิตฺวา  เตน  
<span class="LineNumber"> 011 </span>ธมฺมคารวชนนตฺถํ  เอวรูปานํ  อนวชฺชคาถานํ  ตฺวํ  อภาชนนฺติ  
<span class="LineNumber"> 012 </span>ปฏิกฺขิตฺโตปิ  สกลชมฺพูทีเป  อิมินา  สทิโส  ปณฺฑิโต  นาม  
<span class="LineNumber"> 013 </span>นตฺถิ  อยํ  มม  หตฺถา  มุฺจิตฺวา  คนฺตฺวา  ตา  คาถา  สุตฺวา  
<span class="LineNumber"> 014 </span>ธมฺมกถิกสฺส  สกฺการํ  กตฺวา  นลาเตน  มจฺจุํ  อาทาย  ปุนาคโต  
<span class="LineNumber"> 015 </span>อติวิย  สาธุรูปา  คาถา  ภวิสฺสนฺตีติ  สุฏฺ€ุตรํ  สฺชาตสวนาทโร  
<span class="LineNumber"> 016 </span>หุตฺวา  ตํ  ยาจนฺโต  คาถมาห  
<span class="LineNumber"> 017 </span>	[๓๖๒]สุตฺวา ธมฺมํ วิชานนฺติ  นรา กลฺยาณปาปกํ  
<span class="LineNumber"> 018 </span>		อปิ คาถา สุณิตฺวาน		ธมฺเม เม รมติ มโนติ ฯ  
<span class="LineNumber"> 019 </span>	ตสฺสตฺโถ  สมฺม  สุตโสม  นรา  นาม ธมฺมํ สุตฺวา 
<span class="LineNumber"> 020 </span>กลฺยาณํปิ ปาปกํปิ  ชานนฺติ  อปฺเปว  นาม  ตา  คาถา  สุตฺวา  
<span class="LineNumber"> 021 </span>มมปิ  ทสกุสลกมฺมปถธมฺเม  มโน รเมยฺยาติ ฯ  
<span class="LineNumber"> 022 </span># ๑. สี. ยุ. วิปเตยฺย ฯ
