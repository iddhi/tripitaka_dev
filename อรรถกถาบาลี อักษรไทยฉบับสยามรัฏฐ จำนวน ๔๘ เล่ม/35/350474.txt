<span class="LineNumber"> 001 </span>		เล่มที่  35  อสีตินิปาตวณฺณนา  หน้า  474

<span class="LineNumber"> 002 </span>	ตตฺถ  กตนามเธยฺยาติ  มุทฺธนิ  อภิสิตฺตตฺตา  จ  มุทฺธาภิ-
<span class="LineNumber"> 003 </span>สิตฺตาติ  กตนามเธยฺยา ฯ น ตาทิเสติ ตาทิเส ขตฺติเย น 
<span class="LineNumber"> 004 </span>อเทสิ มา ขาทิ ฯ  
<span class="LineNumber"> 005 </span>	อิติ  โส  ทุติยํ  วรํ  คณฺหนฺโต  ปโรสตานํ  ขตฺติยานํ  ชีวิตวรํ  
<span class="LineNumber"> 006 </span>คณฺหิ ฯ โปริสาโทปิสฺส วรํ ททมาโน อาห  
<span class="LineNumber"> 007 </span>	[๓๗๐]เย ขตฺติยาเส อิธ ภูมิปาลา  
<span class="LineNumber"> 008 </span>			มุทฺธาภิสิตฺตา กตนามเธยฺยา  
<span class="LineNumber"> 009 </span>			น ตาทิเส ภูมิปตี อเทมิ  
<span class="LineNumber"> 010 </span>			เอตํ วรานํ ทุติยํ ททามีติ ฯ  
<span class="LineNumber"> 011 </span>	กึ  ปน  เต  สพฺเพ  เตสํ  สทฺทํ  สุณนฺตีติ ฯ  น  สพฺพํ สุณนฺติ ฯ  
<span class="LineNumber"> 012 </span>โปริสาเทน  หิ  รุกฺขสฺส  ธูมชาลูปทฺทวภเยน  ปฏิกฺกมิตฺวา  อคฺคิ  
<span class="LineNumber"> 013 </span>กโต  อคฺคิโน  จ  รุกฺขสฺส  จ  อนฺตเร  นิสีทิตฺวา  มหาสตฺโต  เตน  
<span class="LineNumber"> 014 </span>สทฺธึ  กเถสิ ฯ  ตสฺมา  สพฺพํ  อสุณิตฺวา  อุปฑฺฒูปฑฺฒํ  สุณึสุ ฯ  เต  
<span class="LineNumber"> 015 </span>อิทานิ  สุตโสโม  โปริสาทํ  ทเมสฺสติ  มา  ภายิตฺถาติ  อฺมฺํ  
<span class="LineNumber"> 016 </span>สมสฺสาเสสุํ ฯ ตสฺมึ ขเณ มหาสตฺโต อิมํ คาถมาห  
<span class="LineNumber"> 017 </span>	[๓๗๑]ปโรสตํ ขตฺติยา เต คหีตา  
<span class="LineNumber"> 018 </span>			ตลาวุตา อสฺสุมุขา รุทนฺตา  
<span class="LineNumber"> 019 </span>			สเก เต รฏฺเ€ ปฏิปาทยาหิ  
<span class="LineNumber"> 020 </span>			เอตํ วรานํ ตติยํ วรามีติ ฯ  
<span class="LineNumber"> 021 </span>	ตตฺถ  ปโรสตนฺติ  อติเรกสตํ ฯ  เต  คหีตาติ  ตยา  
<span class="LineNumber"> 022 </span>คหิตา ฯ  ตลาวุตาติ หตฺถตเลสุ อาวุตา ฯ  
