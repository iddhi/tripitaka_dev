<span class="LineNumber"> 001 </span>		เล่มที่  35  อสีตินิปาตวณฺณนา  หน้า  350

<span class="LineNumber"> 002 </span>เอวํ  ปสํสติ  สาธุ  สาธุ  ภคินิโย  เอตํโข ภคินิโย ตุมฺหากํ  
<span class="LineNumber"> 003 </span>ปฏิรูปํ กุลธีตานํ ยํ ตุมฺเห ภตฺตารํ ปริจเรยฺยาถาติ ฯ  
<span class="LineNumber"> 004 </span>[๒๙๘]อถ  ขลุ  โภ  ปุณฺณมุโข  ปุสฺสโกกิโล  เยน  กุณาโล  สกุโณ  
<span class="LineNumber"> 005 </span>เตนูปสงฺกมิ ฯ  อทฺทสํสุ  โข  กุณาลสฺส  สกุณสฺส  ปริจาริกา  
<span class="LineNumber"> 006 </span>ทิชกฺาโย  ตํ  ปุณฺณมุขํ  ปุสฺสโกกิลํ  ทูรโตว  อาคจฺฉนฺตํ  ทิสฺวาน  
<span class="LineNumber"> 007 </span>เยน  ปุณฺณมุโข  ปุสฺสโกกิโล  เตนูปสงฺกมึสุ  อุปสงฺกมิตฺวา  ตํ  
<span class="LineNumber"> 008 </span>ปุณฺณมุขํ  ปุสฺสโกกิลํ  เอตทโวจุํ  อยํ  สมฺม  ปุณฺณมุข  กุณาโล  สกุโณ  
<span class="LineNumber"> 009 </span>อติวิย  ผรุโส  อติวิย  ผรุสวาโจ  อปฺเปว  นาม  ตุวํปิ  อาคมฺม  ปิยวาจํ  
<span class="LineNumber"> 010 </span>ลเภยฺยามาติ ฯ  อปฺเปว  นาม  ภคินิโยติ  วตฺวา  เยน  กุณาโล  สกุโณ  
<span class="LineNumber"> 011 </span>เตนูปสงฺกมิ  อุปสงฺกมิตฺวา  กุณาเลน  สกุเณน  สทฺธึ  ปฏิสมฺโมทิตฺวา  
<span class="LineNumber"> 012 </span>เอกมนฺตํ  นิสีทิ  เอกมนฺตํ  นิสินฺโน  โข  ปุณฺณมุโข  ปุสฺสโกกิโล  
<span class="LineNumber"> 013 </span>ตํ  กุณาลํ  สกุณํ  เอตทโวจ  กิสฺส  ตฺวํ  สมฺม  กุณาล  
<span class="LineNumber"> 014 </span>อิตฺถีนํ  สชาตานํ  กุลธีตานํ  สมฺมาปฏิปนฺนานํ  มิจฺฉาปฏิปนฺโนสิ  
<span class="LineNumber"> 015 </span>อมนาปภาณีนํปิ  กิร  สมฺม  กุณาล  อิตฺถีนํ  อาจารสมฺปนฺนานํ 
<span class="LineNumber"> 016 </span>ตยา  มนาปภาณินา  ภวิตพฺพํ  กิมงฺคํ  ปน  มนาปภาณินนฺติ ฯ  
<span class="LineNumber"> 017 </span>เอวํ  วุตฺเต  กุณาโล  สกุโณ  ตํ  ปุณฺณมุขํ  ปุสฺสโกกิลํ  เอวํ  
<span class="LineNumber"> 018 </span>อปสาเทสิ  นสฺส  ตฺวํ  สมฺม  ชมฺม  วสล  วินสฺส  ตฺวํ  สมฺม  
<span class="LineNumber"> 019 </span>ชมฺม  วสล  โก  นุ  ตยา  วิยตฺโต  ชายาชิเนนาติ ฯ  เอวํ  
<span class="LineNumber"> 020 </span>อปสาทิโต  ปน  ปุณฺณมุโข  ปุสฺสโกกิโล  ตโตเยว  ปฏินิวตฺตติ ฯ  
<span class="LineNumber"> 021 </span>[๒๙๙]อถ  ขลุ  โภ  ปุณฺณมุขสฺส  ปุสฺสโกกิลสฺส  อปเรน  สมเยน  
<span class="LineNumber"> 022 </span>นจิรสฺเสว  ขโร  อาพาโธ  อุปฺปชฺชิ  โลหิตปกฺขนฺทิกา  พาฬฺหา  เวทนา  
