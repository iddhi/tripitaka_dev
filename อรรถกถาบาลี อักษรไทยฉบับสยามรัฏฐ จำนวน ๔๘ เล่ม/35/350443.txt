<span class="LineNumber"> 001 </span>		เล่มที่  35  มหาสุตโสมชาตกํ  หน้า  443

<span class="LineNumber"> 002 </span>นภํ  โอโลเกตฺวา  เสฺว  ผุสฺสนกฺขตฺตํ  ภวิสฺสติ  สุตโสโม  นหายิตุํ  
<span class="LineNumber"> 003 </span>อุยฺยานํ  คมิสฺสติ  ตตฺถ  นํ  คณฺหิสฺสามิ  อารกฺโข  ปนสฺส  มหา  
<span class="LineNumber"> 004 </span>ภวิสฺสติ  สมนฺตา  ติโยชนํ  สกลนครวาสิโน  รกฺขนฺตา  วิจริสฺสนฺติ  
<span class="LineNumber"> 005 </span>อสํวิทหิเต  อารกฺเข  ป€มยาเมเยว  มิคาจิรวนุยฺยานํ (๑) คนฺตฺวา  
<span class="LineNumber"> 006 </span>มงฺคลโปกฺขรณึ  โอตริตฺวา  วสิสฺสามีติ  จินฺเตตฺวา  ตตฺถ  คนฺตฺวา  
<span class="LineNumber"> 007 </span>โปกฺขรณึ  โอรุยฺห  ปทุมินิปตฺเตน  สีสํ  ปฏิจฺฉาเทตฺวา  อฏฺ€าสิ ฯ  
<span class="LineNumber"> 008 </span>ตสฺส  เตเชน  มจฺฉกจฺฉปาทโย  โอสกฺกิตฺวา  อุทกปริยนฺเต  
<span class="LineNumber"> 009 </span>วคฺควคฺคา  หุตฺวา  วิจรึสุ ฯ  กุโต  ปน  ลทฺธายํ  เตโชติ ฯ  
<span class="LineNumber"> 010 </span>ปุพฺพโยควเสน ฯ  โส หิ  กสฺสปทสพลสฺส  กาเล  ขีรสลากภตฺตํ  
<span class="LineNumber"> 011 </span>ปฏฺ€เปสิ ฯ  เตน  มหาถาโม  อโหสิ ฯ  อคฺคิสาลํ  กาเรตฺวา  
<span class="LineNumber"> 012 </span>ภิกฺขุสงฺฆสฺส  สีตวิโนทนตฺถํ  อคฺคิฺจ  ทารูนิ  จ  ทารุจฺเฉทนวาสิฺจ  
<span class="LineNumber"> 013 </span>ผรสุฺจ  อทาสิ ฯ เตน เตชวา อโหสิ ฯ  เอวํ  ตสฺมึ  อนฺโตอุยฺยานํ  
<span class="LineNumber"> 014 </span>คเตเยว  พลวปจฺจูสกาเล  สมนฺตา ติโยชเน  อารกฺขํ  คณฺหึสุ ฯ 
<span class="LineNumber"> 015 </span>ราชาปิ ปาโตว ภุตฺตปาตราโส อลงฺกตหตฺถิขนฺธวรคโต  
<span class="LineNumber"> 016 </span>จตุรงฺคินิยา เสนาย ปริวุโต นครโต นิกฺขมิ ฯ  
<span class="LineNumber"> 017 </span>	ตทา  ตกฺกสิลโต  นนฺโท  นาม  พฺราหฺมโณ  จตสฺโส  สตารหา  
<span class="LineNumber"> 018 </span>คาถาโย  อาทาย  วีสติโยชนสติกํ  มคฺคํ  อติกฺกมฺม  ตํ  นครํ  
<span class="LineNumber"> 019 </span>ปตฺวา  ทฺวารคาเม  วสิตฺวา  สุริเย  อุคฺคเต  นครํ  ปวิสนฺโต  ราชานํ  
<span class="LineNumber"> 020 </span>ปาจีนทฺวาเร  นิกฺขมนฺตํ  ทิสฺวา  หตฺถํ  ปสาเรตฺวา  ชยาเปสิ ฯ 
<span class="LineNumber"> 021 </span>ราชา  ทิสาจกฺขุโก  หุตฺวา  คจฺฉนฺโต  อุนฺนตปฺปเทเส  €ิตสฺส  
<span class="LineNumber"> 022 </span># ๑. สี. ยุ. มิคาจิรุยฺยานํ ฯ  ม. มิคาชินํ อุยฺยานํ ฯ
