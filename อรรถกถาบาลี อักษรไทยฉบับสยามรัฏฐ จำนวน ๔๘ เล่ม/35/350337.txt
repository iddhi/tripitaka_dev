<span class="LineNumber"> 001 </span>			เล่มที่  35  กุณาลชาตกํ  หน้า  337

<span class="LineNumber"> 002 </span>วสึสุ  เอเตสํ  หตฺถิอสฺสาทโย  วา  ผลกาวุธานิ  วา  อมฺหากํ  กึ  
<span class="LineNumber"> 003 </span>กริสฺสนฺตีติ ฯ  เต  คนฺตฺวา  ตสฺมึ  กมฺเม  นิยุตฺตอมจฺจานํ  กเถสุํ ฯ  
<span class="LineNumber"> 004 </span>อมจฺจา  ราชกุลานํ  กเถสุํ ฯ  ตโต  สากิยา  ภคินีหิ  สทฺธึ  สํวสีตานํ(๑) 
<span class="LineNumber"> 005 </span>ถามฺจ  พลฺจ  ทสฺสิสฺสามาติ  ยุทฺธสชฺชา  นิกฺขมึสุ ฯ  โกลิยาปิ  
<span class="LineNumber"> 006 </span>โกลิยรุกฺขวาสีนํ  ถามฺจ  พลฺจ  ทสฺสิสฺสามาติ  ยุทฺธสชฺชา  
<span class="LineNumber"> 007 </span>นิกฺขมึสุ ฯ  อปเร  ปนาจริยา  สากิยโกลิยานํ  ทาสีสุ  อุทกตฺถาย 
<span class="LineNumber"> 008 </span>นทึ  คนฺตฺวา  จุมฺพฏานิ  ภูมิยํ  นิกฺขิปิตฺวาน  สุขกถาย  สนฺนิสินฺนาสุ  
<span class="LineNumber"> 009 </span>เอกิสฺสา  จุมฺพฏํ  เอกา  สกสฺาย  คณฺหิ  ตํ  นิสฺสาย  มม  
<span class="LineNumber"> 010 </span>จุมฺพฏํ  ตว  จุมฺพฏนฺติ  กลเห  ปวตฺเต  อนุกฺกเมน  อุภยนครวาสิโน  
<span class="LineNumber"> 011 </span>ทาสกมฺมกรา  เจว  เสวกคามโภชกา  จ  อมจฺจอุปราชราชาโน  จ  
<span class="LineNumber"> 012 </span>สพฺเพ  ยุทฺธสชฺชา  นิกฺขมึสูติ  วทนฺติ ฯ  อิมมฺหา  ปน  นยา  ปุริมนโย  
<span class="LineNumber"> 013 </span>พหูสุ  อฏฺ€กถาสุ  อาคโต  ยุตฺตรูโป  จาติ  เสฺวว  คเหตพฺโพ ฯ  เต  
<span class="LineNumber"> 014 </span>ปน  สายณฺเห  ยุทฺธสชฺชา นิกฺขมิสฺสนฺตีติ ฯ  
<span class="LineNumber"> 015 </span>	ตสฺมึ  สมเย  ภควา  สาวตฺถิยํ  วิหรนฺโต  ปจฺจูสสมเยว  โลกํ  
<span class="LineNumber"> 016 </span>โวโลเกนฺโต  อิเม  เอวํ  ยุทฺธสชฺเช  นิกฺขนฺเต  อทฺทส  ทิสฺวาน  มยิ  คเต 
<span class="LineNumber"> 017 </span>เอส  กลโห  วูปสมิสฺสติ  นุโข  โนติ  อุปธาเรนฺโต  อหเมตฺถ  คนฺตฺวา  
<span class="LineNumber"> 018 </span>กลหํ  วูปสมนตฺถํ  ตีณิ  ชาตกานิ  กเถสฺสามิ  ตโต  กลโห  วูปสมิสฺสติ  
<span class="LineNumber"> 019 </span>อถ  สามคฺคิทีปนตฺถาย  เทฺว  ชาตกานิ  กเถตฺวา  อตฺตทณฺฑสุตฺตํ  
<span class="LineNumber"> 020 </span>กเถสฺสามิ  เทสนํ  เม  สุตฺวา  อุภยนครวาสิโน  อฑฺฒเตยฺยานิ  
<span class="LineNumber"> 021 </span>อฑฺฒเตยฺยานิ  ราชกุมารสตานิ  ทสฺสนฺติ  อหํ  เต  ปพฺพาเชสฺสามิ  
<span class="LineNumber"> 022 </span># ๑. ม. สํวาสิกานํ ฯ
