<span class="LineNumber"> 001 </span>			เล่มที่  35  สงฺกิจฺจชาตกํ  หน้า  113

<span class="LineNumber"> 002 </span>ปิตุฆาฏกมฺมํ  กตํ  ตํ  เม  อกฺขาหิ  กํ  คตึ  ปิตุฆาฏกา  คจฺฉนฺติ กตรสฺมึ  
<span class="LineNumber"> 003 </span>นิรเย  ปจฺจนฺตีติ  ปุจฺฉติ ฯ  
<span class="LineNumber"> 004 </span>	ตํ  สุตฺวา  โพธิสตฺโต  เตนหิ  มหาราช  สุโณหีติ  วตฺวา  โอวาทํ 
<span class="LineNumber"> 005 </span>ตาว อทาสิ ฯ  
<span class="LineNumber"> 006 </span>	ตมตฺถํ  ปกาเสนฺโต สตฺถา อาห  
<span class="LineNumber"> 007 </span>	[๙๑]อิสิ อวจ สงฺกิจฺโจ  กาสีนํ รฏฺ€วฑฺฒนํ  
<span class="LineNumber"> 008 </span>		อาสีนํ ทายปสฺสสฺมึ  มหาราช สุโณหิ เม ฯ  
<span class="LineNumber"> 009 </span>		อุปฺปเถน วชนฺตสฺส  โย มคฺคมนุสาสติ  
<span class="LineNumber"> 010 </span>		ตสฺส เจ วจนํ กยิรา นาสฺส มคฺเคยฺย กณฺฏโก ฯ  
<span class="LineNumber"> 011 </span>		อธมฺมํ ปฏิปนฺนสฺส  โย ธมฺมมนุสาสติ  
<span class="LineNumber"> 012 </span>		ตสฺส เจ วจนํ กยิรา น โส คจฺเฉยฺย ทุคฺคตินฺติ ฯ  
<span class="LineNumber"> 013 </span>	ตตฺถ  อุปฺปเถนาติ  โจเรหิ  ปริยุฏฺ€ิตมคฺเคน ฯ  มคฺคมนุสาสตีติ  
<span class="LineNumber"> 014 </span>เขมมคฺคํ  อกฺขาติ ฯ  นาสฺส  มคฺเคยฺย  กณฺฏโกติ  ตสฺส  โอวาทกรสฺส  
<span class="LineNumber"> 015 </span>ปุริสสฺส  มคฺคโต  มุขํ  โจรกณฺฏโก  น  ปสฺเสยฺย ฯ  โย  ธมฺมนฺติ  
<span class="LineNumber"> 016 </span>โย  สุจริตธมฺมํ ฯ  น  โสติ  โส  ปุริโส  นิรยาทิเภทํ  ทุคฺคตึ  น  
<span class="LineNumber"> 017 </span>คจฺเฉยฺย ฯ  อุปฺปถสทิโส  หิ  มหาราช  อธมฺโม  เขมมคฺคสทิโส  
<span class="LineNumber"> 018 </span>สุจริตธมฺโม ฯ  ตฺวํ  ปน  ปุพฺเพ  ปิตรํ  ฆาเฏตฺวา  ราชา  โหมีติ  
<span class="LineNumber"> 019 </span>มยฺหํ  กเถตฺวา  มยา  ปฏิพาหิโต  มม  วจนํ  อกตฺวา  ปิตรํ 
<span class="LineNumber"> 020 </span>ฆาเฏตฺวา  อิทานิ  โสจสิ  ปณฺฑิตานํ  โอวาทํ  อกโรนฺโต  นาม  
<span class="LineNumber"> 021 </span>โจรมคฺคปฏิปนฺนา  วิย มหาพฺยสนํ ปาปุณาตีติ ฯ  
<span class="LineNumber"> 022 </span>	เอวมสฺส โอวาทํ ทตฺวา มหาสตฺโต อุปริ ธมฺมํ เทเสนฺโต อาห  
