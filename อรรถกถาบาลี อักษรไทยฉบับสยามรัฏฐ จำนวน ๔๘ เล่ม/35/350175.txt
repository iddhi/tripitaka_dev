<span class="LineNumber"> 001 </span>			เล่มที่  35  กุสชาตกํ  หน้า  175

<span class="LineNumber"> 002 </span>	ตมตฺถํ ปกาเสนฺโต สตฺถา อาห  
<span class="LineNumber"> 003 </span>	[๑๒๕]ปิตุสฺส วจนํ สุตฺวา  เทววณฺณี ปภาวตี  
<span class="LineNumber"> 004 </span>		สิรสา อคฺคหี ปาเท  กุสราชํ มหพฺพลนฺติ ฯ  
<span class="LineNumber"> 005 </span>	ตตฺถ  สิรสาติ  สิรสา  นิปติตฺวา  กุสราชานํ  ปาเท  
<span class="LineNumber"> 006 </span>อคฺคเหสิ ฯ  คเหตฺวา จ ปน นํ ขมาเปนฺตี ติสฺโส คาถา อภาสิ  
<span class="LineNumber"> 007 </span>	[๑๒๖]ยาว(๑) รตฺยา อติกฺกนฺตา  ตา อิมา เทว ตยา วินา  
<span class="LineNumber"> 008 </span>		วนฺเท เต สิรสา ปาเท  มา เม กุชฺฌ รเถสภ ฯ  
<span class="LineNumber"> 009 </span>		สจฺจนฺเต ปฏิชานามิ  มหาราช สุโณหิ เม  
<span class="LineNumber"> 010 </span>		น จาปิ อปฺปิยํ ตุยฺหํ  กเรยฺยามิ อหํ ปุน ฯ  
<span class="LineNumber"> 011 </span>		เอวฺเจ ยาจมานาย  วจนํ เม น กาหสิ  
<span class="LineNumber"> 012 </span>		อิทานิ มํ ตาโต หนฺตฺวา  ขตฺติยานํ ปทสฺสตีติ ฯ  
<span class="LineNumber"> 013 </span>	ตตฺถ  รตฺยาติ  รตฺติโย ฯ  ตา  อิมาติ  อิมา  ตา  สพฺพาปิ  
<span class="LineNumber"> 014 </span>ตยา  วินา  อติกฺกนฺตา ฯ  สจฺจนฺเต(๒) ปฏิชานามีติ  มหาราช  เอตฺตกํ  
<span class="LineNumber"> 015 </span>กาลํ  มยา  ตว  อปฺปิยเมว  กตํ  อิทนฺเต  อหํ  สจฺจํ  ปฏิชานามิ  
<span class="LineNumber"> 016 </span>อปรํปิ  สุโณหิ  เม  อิโต  ปฏฺ€ายาหํ  ปุน  ตุยฺหํ  อปฺปิยํ  น  
<span class="LineNumber"> 017 </span>กริสฺสามิ ฯ  เอวฺเจติ  สเจ  เอวํ  ยาจมานาย  มม  ตฺวํ  วจนํ 
<span class="LineNumber"> 018 </span>น  กริสฺสสีติ ฯ  
<span class="LineNumber"> 019 </span>	ตํ  สุตฺวา  ราชา  สจาหํ  อิมํ  ตฺวฺเว  ชานิสฺสสีติ  วกฺขามิ  
<span class="LineNumber"> 020 </span>หทยมสฺสา ผลิสฺสติ อสฺสาเสสฺสามิ นนฺติ จินฺเตตฺวา อาห  
<span class="LineNumber"> 021 </span>	[๑๒๗]เอวนฺเต ยาจมานาย  กึ น กาหามิ เต วโจ  
<span class="LineNumber"> 022 </span>		วิกุทฺโธ ตฺยสฺมิ กลฺยาณิ  มา ตฺวํ ภายิ ปภาวติ ฯ  
<span class="LineNumber"> 023 </span># ๑. ม. ยามา ฯ  ๒. ม. สพฺพํ เต ฯ
