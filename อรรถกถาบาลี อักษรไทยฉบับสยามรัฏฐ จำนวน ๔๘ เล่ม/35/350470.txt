<span class="LineNumber"> 001 </span>		เล่มที่  35  อสีตินิปาตวณฺณนา  หน้า  470

<span class="LineNumber"> 002 </span>	อถ  มหาสตฺโต  โสตุกาโมทานิ  โปริสาโท  กเถสฺสามีติ 
<span class="LineNumber"> 003 </span>จินฺเตตฺวา  เตนหิ  สมฺม  สาธุกํ  สุโณหีติ  ตํ  โอหิตโสตํ  
<span class="LineNumber"> 004 </span>กตฺวา  นนฺทพฺราหฺมเณน  กถิตนิยาเมเนว  คาถานํ  ถุตึ  กเถตฺวา  
<span class="LineNumber"> 005 </span>ฉกามาวจรเทเวสุ  เอกโกลาหลํ  กตฺวา  เทวตาสุ  สาธุการํ  
<span class="LineNumber"> 006 </span>ททมานาสุ  มหาสตฺโต  ปุริสาทสฺส ธมฺมํ เทเสนฺโต อาห  
<span class="LineNumber"> 007 </span>	[๓๖๓]สกิเทว มหาราช(๑)  สพฺภิ โหติ สมาคโม  
<span class="LineNumber"> 008 </span>		สา นํ สงฺคติ ปาเลติ  นาสพฺภิ พหุสงฺคโม ฯ  
<span class="LineNumber"> 009 </span>		สพฺภิเรว สมาเสถ  สพฺภิ กุพฺเภถ สนฺถวํ  
<span class="LineNumber"> 010 </span>		สตํ สทฺธมฺมมฺาย  เสยฺโย โหติ น ปาปิโย ฯ  
<span class="LineNumber"> 011 </span>				ชิรนฺติ เว ราชรถา สุจิตฺตา  
<span class="LineNumber"> 012 </span>				อโถ สรีรํปิ ชรํ อุเปติ  
<span class="LineNumber"> 013 </span>				สตฺจ ธมฺโม น ชรํ อุเปติ  
<span class="LineNumber"> 014 </span>				สนฺโต หเว สพฺภิ ปเวทยนฺติ ฯ  
<span class="LineNumber"> 015 </span>				นภฺจ ทูเร ป€วี จ ทูเร  
<span class="LineNumber"> 016 </span>				ปารํ สมุทฺทสฺส ตทาหุ ทูเร  
<span class="LineNumber"> 017 </span>				ตโต หเว ทูรตรํ วทนฺติ  
<span class="LineNumber"> 018 </span>				สตฺจ ธมฺโม อสตฺจ ราชาติ ฯ  
<span class="LineNumber"> 019 </span>	ตสฺส  เตน  สุกถิตตฺตา  เจว  อตฺตโน  ปณฺฑิตภาเวน จ ตา 
<span class="LineNumber"> 020 </span>คาถา  สพฺพฺุพุทฺธกถิตา  วิยาติ  จินฺเตนฺตสฺเสว  สกลสรีรํ  
<span class="LineNumber"> 021 </span>ปฺจวณฺณาย  ปีติยา  ปริปูริ ฯ  โพธิสตฺเต  มุทุจิตฺตํ  อโหสิ ฯ  
<span class="LineNumber"> 022 </span># ๑. สี. ยุ. สุตโสม ฯ
