<span class="LineNumber"> 001 </span>		*เล่มที่ 20  นทีโสตสุตฺตวณฺณนา หน้า 543

<span class="LineNumber"> 002 </span>นิพฺพานตีรํ  ปตฺวา  อรหตฺตผลสมาปตฺติวเสน  ยถารุจิ สุข-
<span class="LineNumber"> 003 </span>วิหาโรติ ฯ
<span class="LineNumber"> 004 </span>	คาถาสุ  สหาปิ  ทุกฺเขน  ชเหยฺย  กาเมติ  ฌานมคฺคาธิ-
<span class="LineNumber"> 005 </span>คมตฺถํ สมถวิปสฺสนานุโยคํ  กโรนฺโต  ภิกฺขุ  ยทิปิ  เตสํ  ปุพฺพภาค-
<span class="LineNumber"> 006 </span>ปฏิปทา กิจฺเฉน กสิเรน สมฺปชฺชติ  น  สุเขน  วีถึ  โอตรติ  
<span class="LineNumber"> 007 </span>ปุพฺพภาคภาวนาย  กิเลสานํ  พลวภาวโต อินฺทฺริยานํ  วา  
<span class="LineNumber"> 008 </span>อติกฺขภาวโต  ตถา  สติ  สหาปิ  ทุกฺเขน  ชเหยฺย  กาเม
<span class="LineNumber"> 009 </span>ป€มชฺฌาเนน  วิกฺขมฺเภนฺโต  ตติยมคฺเคน  สมุจฺฉินฺทนฺโต  กิเลส-
<span class="LineNumber"> 010 </span>กาเม  ปชเหยฺย ฯ เอเตน ทุกฺขาปฏิปเท ฌานมคฺเค ทสฺเสติ ฯ
<span class="LineNumber"> 011 </span>โยคกฺเขมํ  อายตึ  ปตฺถยาโนติ  อนาคมิตํ  อรหตฺตํ  อิจฺฉนฺโต 
<span class="LineNumber"> 012 </span>อากงฺขมาโน ฯ อยเฺหตฺถ  อธิปฺปาโย  ยทิปิ  เอตรหิ  กิจฺเฉน  
<span class="LineNumber"> 013 </span>กสิเรน  ฌานปุริมมคฺเค อธิคจฺฉามิ  อิเม  ปน  นิสฺสาย 
<span class="LineNumber"> 014 </span>อุปริ  อรหตฺตํ  อธิคนฺตฺวา  กตกิจฺโจ ปหีนสพฺพทุกฺโข  ภวิสฺสามีติ  
<span class="LineNumber"> 015 </span>สหาปิ  ทุกฺเขน  ฌานาทีหิ  กาเม  ปชเหยฺยาติ ฯ อถวา ฯ 
<span class="LineNumber"> 016 </span>โย  กามวิตกฺกพหุโล  ปุคฺคโล  กลฺยาณมิตฺตสฺส  วเสน  ปพฺพชฺชํ
<span class="LineNumber"> 017 </span>สีลวิโสธนํ  ฌานาทีนํ  ปุพฺพภาคปฏิปตฺตึ  วา  ปฏิปชฺชนฺโต 
<span class="LineNumber"> 018 </span>กิจฺเฉน  กสิเรน อสฺสุมุโข  โรทมาโน  ตํ  วิตกฺกํ  วิกฺขมฺเภติ  
<span class="LineNumber"> 019 </span>ตํ สนฺธาย วุตฺตํ สหาปิ ทุกฺเขน ชเหยฺย  กาเมติ ฯ  โส  หิ 
<span class="LineNumber"> 020 </span>กิจฺเฉนาปิ  กาเม  ปชหนฺโต  ฌานํ  นิพฺพตฺเตตฺวา  ตํ ฌานํ 
<span class="LineNumber"> 021 </span>ปาทกํ  กตฺวา  วิปสฺสนฺโต  อนุกฺกเมน  อรหตฺเต  ปติฏฺ€เหยฺย ฯ  
