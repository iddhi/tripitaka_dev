<span class="LineNumber"> 001 </span>		*เล่มที่ 20  ปฺจปุพฺพนิมิตฺตสุตฺตวณฺณนา หน้า 399
		
<span class="LineNumber"> 002 </span>	เอวํ  วุตฺเตติ  เอวํ  ตทา  เตหิ เทเวหิ ตสฺส อิโต โภ 
<span class="LineNumber"> 003 </span>สุคตึ คจฺฉาติอาทินา วตฺตพฺพวจเน  ภควตา  วุตฺเต  อฺตโร 
<span class="LineNumber"> 004 </span>นามโคตฺเตน  อปากโฏ  ตสฺสํ ปริสายํ  นิสินฺโน  อนุสนฺธิกุสโล 
<span class="LineNumber"> 005 </span>เอโก  ภิกฺขุ  เอเต  สุคติอาทโย  ภควตา อวิเสสโต  วุตฺตา  
<span class="LineNumber"> 006 </span>อวิภูตา  หนฺท  เน  วิภูตตเร  การาเปสฺสามีติ  เอตํ  กินฺนุ  โข
<span class="LineNumber"> 007 </span>ภนฺเตติอาทิวจนํ  อโวจ ฯ  สทฺธาทิคุณวิเสสปฏิลาภการณโต 
<span class="LineNumber"> 008 </span>เทวูปปตฺติเหตุโต จ  มนุสฺสตฺตํ  เทวานํ  อภิสมฺมตนฺติ  อาห 
<span class="LineNumber"> 009 </span>มนุสฺสตฺตํ  โข  ภิกฺขุ  เทวานํ สุคติคมนสงฺขาตนฺติ ฯ
<span class="LineNumber"> 010 </span>	สุคติคมนสงฺขาตนฺติ  สุคติคมนนฺติ  สมฺมา  กถิตํ  วณฺณิตํ 
<span class="LineNumber"> 011 </span>โถมิตนฺติ อตฺโถ ฯ  ยํ  มนุสฺสภูโตติ  เอตฺถ  ยนฺติ  กิริยา-
<span class="LineNumber"> 012 </span>ปรามสนํ  เตน  ปฏิลภตีติ  เอตฺถ ปฏิลภนกิริยา  ปรามสติ(๑) ฯ
<span class="LineNumber"> 013 </span>โย  สทฺธาปฏิลาโภติ  อตฺโถ ฯ  มนุสฺสภูโตติ  มนุสฺเสสุ อุปฺปนฺโน
<span class="LineNumber"> 014 </span>มนุสฺสภาวํ  วา  ปตฺโต ฯ  ยสฺมา  เทวโลเก  อุปฺปนฺนานํ  ตถา-
<span class="LineNumber"> 015 </span>คตสฺส ธมฺมเทสนา  เยภุยฺเยน  ทุลฺลภา  สวนาย  น  ตถา  
<span class="LineNumber"> 016 </span>มนุสฺสานํ  ตสฺมา  วุตฺตํ มนุสฺสภูโตติ ฯ  ตถาคตปฺปเวทิเต  ธมฺม-
<span class="LineNumber"> 017 </span>วินเยติ  ตถาคเตน  ภควตา  เทสิเต สิกฺขตฺตยสงฺคเห  สาสเน ฯ 
<span class="LineNumber"> 018 </span>ตํ  หิ  ธมฺมโต  อนเปตตฺตา  ธมฺโม  จ  อาสยานุรูปํ วิเนยฺยานํ(๒)
<span class="LineNumber"> 019 </span>วินยนโต  วินโย  จาติ  ธมฺมวินโย  อุปนิสฺสยสมฺปตฺติยา  วา  
<span class="LineNumber"> 020 </span>ธมฺมโต  อนเปตตฺตา  ธมฺมํ  อปฺปรชกฺขชาติกํ  วินยํ  วิเนตีติ 
<span class="LineNumber"> 021 </span># ๑. ม. อามสียติ ฯ  ๒. ม. วิเนยฺยานํ ฯ
