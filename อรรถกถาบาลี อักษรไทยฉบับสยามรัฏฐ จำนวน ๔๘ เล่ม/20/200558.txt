<span class="LineNumber"> 001 </span>		*เล่มที่ 20  จตุกฺกนิปาตวณฺณนา  หน้า  558

<span class="LineNumber"> 002 </span>ธุตงฺคนิสฺสิตสปฺปายกถายปิ  ปหียติ ฯ  เตน  วุตฺตํ  ฉ  ธมฺมา  
<span class="LineNumber"> 003 </span>ถินมิทฺธสฺส ปหานาย สํวตฺตนฺตีติ ฯ
<span class="LineNumber"> 004 </span>	เจตโส  อวูปสเม  อโยนิโสมนสิกาเรน  อุทฺธจฺจกุกฺกุจฺจสฺส
<span class="LineNumber"> 005 </span>อุปฺปาโท  โหติ ฯ อวูปสโม  นาม  อวูปสนฺตากาโร  อตฺถโต  
<span class="LineNumber"> 006 </span>ตํ  อุทฺธจฺจกุกฺกุจฺจเมว ฯ  ตตฺถ อโยนิโสมนสิการํ พหุลํ ปวตฺตยโต
<span class="LineNumber"> 007 </span>อุทฺธจฺจกุกฺกุจฺจํ อุปฺปชฺชติ ฯ เตนาห
<span class="LineNumber"> 008 </span>	อตฺถิ ภิกฺขเว เจตโส อวูปสโม ตตฺถ อโยนิโสมนสิการ-
<span class="LineNumber"> 009 </span>พหุลีกาโร อยมาหาโร อนุปฺปนฺนสฺส วา อุทฺธจฺจกุกฺกุจฺจสฺส
<span class="LineNumber"> 010 </span>อุปฺปาทาย อุปฺปนฺนสฺส วา อุทฺธจฺจกุกฺกุจฺจสฺส ภิยฺโยภาวาย
<span class="LineNumber"> 011 </span>เวปุลฺลายาติ ฯ (๑) 
<span class="LineNumber"> 012 </span>	สมาธิสงฺขาเต  ปน  เจตโส  วูปสเม  โยนิโสมนสิกาเรนสฺส  
<span class="LineNumber"> 013 </span>ปหานํ  โหติ ฯ เตนาห
<span class="LineNumber"> 014 </span>	อตฺถิ ภิกฺขเว เจตโส วูปสโม ตตฺถ โยนิโสมนสิการ-
<span class="LineNumber"> 015 </span>พหุลีกาโร อยมาหาโร อนุปฺปนฺนสฺส วา อุทฺธจฺจกุกฺกุจฺจสฺส 
<span class="LineNumber"> 016 </span>อนุปฺปาทาย อุปฺปนฺนสฺส วา อุทฺธจฺจกุกฺกุจฺจสฺส ปหานายาติ ฯ (๒) 
<span class="LineNumber"> 017 </span>	อปิจ  ฉ  ธมฺมา  อุทฺธจฺจกุกฺกุจฺจสฺส  ปหานาย  สํวตฺตนฺติ  
<span class="LineNumber"> 018 </span>พหุสฺสุตตา ปริปุจฺฉกตา  วินเย  ปกตฺุตา  วุฑฺฒเสวิตา 
<span class="LineNumber"> 019 </span>กลฺยาณมิตฺตตา  สปฺปายกถาติ ฯ พาหุสจฺเจนปิ  หิ  เอกํ  วา  เทฺว 
<span class="LineNumber"> 020 </span>วา  ตโย  วา  จตฺตาโร  วา  ปฺจ  วา นิกาเย  ปาลิวเสน
<span class="LineNumber"> 021 </span># ๑. สํ. มหา. ๑๙/๓๖๑/๙๕ ฯ  ๒. สํ. มหา. ๑๙/๕๓๘/๑๔๗ ฯ
