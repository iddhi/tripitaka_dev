<span class="LineNumber"> 001 </span>		*เล่มที่ 20  อทฺธาสุตฺตวณฺณนา หน้า 327

<span class="LineNumber"> 002 </span>ปฏิปฺปสฺสทฺธิลทฺเธหิ  สทฺธาทีหิ  อินฺทฺริเยหิ สมนฺนาคโต  
<span class="LineNumber"> 003 </span>ปริปุณฺโณ  ตโต  เอว  จกฺขฺวาทีหิ  สุฏฺ€ุ  วูปสนฺเตหิ นิพฺพิเสวเนหิ
<span class="LineNumber"> 004 </span>อินฺทฺริเยหิ  สมนฺนาคโต ฯ  เตนาห  สนฺโตติ  สพฺพกิเลส-
<span class="LineNumber"> 005 </span>ปริฬาหวูปสเมน อุปสนฺโตติ  อตฺโถ ฯ  สนฺติปเท  รโตติ  นิพฺพาเน  
<span class="LineNumber"> 006 </span>อภิรโต  อธิมุตฺโต ฯ  เอตฺถ  จ อินฺทฺริยสมฺปนฺโนติ  เอเตน 
<span class="LineNumber"> 007 </span>ภาวิตมคฺคตา  ปริฺาตกฺขนฺธตา  จสฺส  ทสฺสิตา สนฺโตติ 
<span class="LineNumber"> 008 </span>เอเตน  ปหีนกิเลสตา  สนฺติปเท  รโตติ  เอเตน  สจฺฉิกต-
<span class="LineNumber"> 009 </span>นิโรธตาติ ฯ เสสํ วุตฺตนยเมว ฯ
<span class="LineNumber"> 010 </span>		ตติยสุตฺตวณฺณนา นิฏฺ€ิตา ฯ
		
<span class="LineNumber"> 011 </span>			อทฺธาสุตฺตวณฺณนา
<span class="LineNumber"> 012 </span>	จตุตฺเถ  อทฺธาติ  กาลา ฯ  อตีโต  อทฺธาติอาทีสุ  เทฺว 
<span class="LineNumber"> 013 </span>ปริยายา สุตฺตนฺตปริยาโย  อภิธมฺมปริยาโย  จ ฯ  ตตฺถ  สุตฺตนฺต-
<span class="LineNumber"> 014 </span>ปริยาเยน  ปฏิสนฺธิโต ปุพฺเพ  อตีโต  อทฺธา  นาม  ฯ
<span class="LineNumber"> 015 </span>	จุติโต  ปจฺฉา  อนาคโต  อทฺธา  นาม  สห 
<span class="LineNumber"> 016 </span>จุติปฏิสนฺธีหิ  ตทนนฺตรํ  ปจฺจุปฺปนฺโน  อทฺธา  นาม ฯ 
<span class="LineNumber"> 017 </span>อภิธมฺมปริยาเยน  อุปฺปาโท €ิติ  ภงฺโคติ  อิเม  ตโย  ขเณ  
<span class="LineNumber"> 018 </span>ปตฺวา  นิรุทฺธธมฺมา  อตีโต  อทฺธา  นาม  ตโยปิ ขเณ  
<span class="LineNumber"> 019 </span>อสมฺปตฺตา  อนาคโต  อทฺธา  นาม  ขณตฺตยสมงฺคิโน  
<span class="LineNumber"> 020 </span>ปจฺจุปฺปนฺโน  อทฺธา  นาม ฯ
