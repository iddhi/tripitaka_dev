<span class="LineNumber"> 001 </span>		*เล่มที่ 20  อารมฺภกถา  หน้า  24
		
<span class="LineNumber"> 002 </span>วุตฺตนฺติ วุตฺตํ ฯ ยมฺหิ(๑)  ปเรสํ  อาสยาทึ  อชานนฺเตน  อสพฺพฺุนา 
<span class="LineNumber"> 003 </span>อเทเส  อกาเล  วา  วุตฺตํ ตํ  สจฺจมฺปิ  สมานํ  โสตูนํ  อตฺถ-
<span class="LineNumber"> 004 </span>นิปฺผาทเน  อสมตฺถตาย  อวุตฺตํ  นาม  สิยา ปเคว  อสจฺจํ ฯ 
<span class="LineNumber"> 005 </span>ภควตา  ปน  สมฺมาสมฺพุทฺธภาวโต  สมฺมเทว  ปเรสํ  อาสยาทึ
<span class="LineNumber"> 006 </span>เทสกาลํ  อตฺถสิทฺธิฺจ ชานนฺเตน วุตฺตํ เอกนฺเตน โสตูนํ 
<span class="LineNumber"> 007 </span>ยถาธิปฺเปตตฺถนิปฺผาทนโต วุตฺตเมว  นตฺถิ  ตสฺส  อวุตฺตตา
<span class="LineNumber"> 008 </span>ปริยาโย ฯ  ตสฺมา  โสตูนํ อตฺถนิปฺผาทกภาวทสฺสนตฺถมฺปิ ทฺวิกฺขตฺตุํ 
<span class="LineNumber"> 009 </span>วุตฺตนฺติ วุตฺตํ ฯ อปิจ ยถา น ตํ สุตํ นาม  ยํ  น 
<span class="LineNumber"> 010 </span>วิฺาตตฺถํ  ยฺจ [๒] ตถตฺตาย  ปฏิปนฺนํ  เอวํ  น  ตํ  วุตฺตํ
<span class="LineNumber"> 011 </span>นาม  ยํ  น  สมฺมา  ปฏิคฺคหิตํ ฯ  ภควโต  ปน  วจนํ  จตสฺโสปิ 
<span class="LineNumber"> 012 </span>ปริสา  สมฺมเทว ปฏิคฺคเหตฺวา  ตถตฺตาย  ปฏิปชฺชนฺติ ฯ  ตสฺมา  
<span class="LineNumber"> 013 </span>สมฺมเทว  ปฏิคฺคหิตภาวทสฺสนตฺถมฺปิ ทฺวิกฺขตฺตุํ วุตฺตนฺติ วุตฺตํ ฯ
<span class="LineNumber"> 014 </span>	อถ  วา  อริเยหิ  อวิรุทฺธวจนภาวทสฺสนตฺถํ  ทฺวิกฺขตฺตุํ 
<span class="LineNumber"> 015 </span>วุตฺตนฺติ วุตฺตํ ฯ ยถา  หิ  ภควา  กุสลากุสลสาวชฺชานวชฺช-
<span class="LineNumber"> 016 </span>เภเท  ธมฺเม  ปวตฺตินิวตฺติโย สมฺมุติปรมตฺเถ  จ  อวิสํวาเทนฺโต  
<span class="LineNumber"> 017 </span>วทติ เอวํ ธมฺมเสนาปติปฺปภุตโย อริยาปิ ภควติ ธรมาเน  
<span class="LineNumber"> 018 </span>ปรินิพฺพุเต  จ  ตสฺเสว  เทสนํ  อนุคนฺตฺวา  วทนฺติ  น  ตตฺถ
<span class="LineNumber"> 019 </span>นานาวาทกา ฯ  ตสฺมา  วุตฺตมรหตา  ตโต  ปรภาเค  อรหตา 
<span class="LineNumber"> 020 </span>อริยสงฺเฆนาปีติ  เอวํ  อริเยหิ อวิรุทฺธวจนภาวทสฺสนตฺถมฺปิ
<span class="LineNumber"> 021 </span># ๑. ยฺหีติ ยุตฺตตรํ ฯ ๒. เอตฺถนฺตเร นสทฺโท อิจฺฉิตพฺโพ ฯ
