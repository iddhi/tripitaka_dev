<span class="LineNumber"> 001 </span>		*เล่มที่ 20  อนฺตรามลสุตฺตวณฺณนา หน้า 429
		
<span class="LineNumber"> 002 </span>	จิตฺตปฺปโกปโนติ  จิตฺตสงฺโขภโน ฯ  โลโภ  หิ  โลภนีเย 
<span class="LineNumber"> 003 </span>วตฺถุสฺมึ อุปฺปชฺชมาโน จิตฺตํ  โขเภนฺโต  ปโกเปนฺโต  วิปริณา-
<span class="LineNumber"> 004 </span>เมนฺโต  วิการํ  อาปาเทนฺโต  อุปฺปชฺชติ ปสาทาทิวเสน  (๑)  ปวตฺติตุํ  
<span class="LineNumber"> 005 </span>น  เทติ ฯ  ภยมนฺตรโต  ชาตํ  ตํ  ชโน  นาวพุชฺฌตีติ ตํ 
<span class="LineNumber"> 006 </span>โลภสงฺขาตํ  อนฺตรโต  อพฺภนฺตเร  อตฺตโน  จิตฺเตเยว  ชาตํ
<span class="LineNumber"> 007 </span>อนตฺถชนนจิตฺตปฺปโกปนาทึ ภยํ ภยเหตุํ อยํ พาลมหาชโน 
<span class="LineNumber"> 008 </span>นาวพุชฺฌติ (วิการํ(๒)) น ชานาตีติ ฯ ลุทฺโธ  อตฺถํ  น  ชานาตีติ 
<span class="LineNumber"> 009 </span>อตฺตตฺถปรตฺถาทิเภทํ  อตฺถํ  หิตํ ลุทฺธปุคฺคโล ยถาภูตํ  น
<span class="LineNumber"> 010 </span>ชานาติ ฯ  ธมฺมํ  น  ปสฺสตีติ  ทสกุสลกมฺมปถธมฺมมฺปิ  ลุทฺโธ 
<span class="LineNumber"> 011 </span>โลเภน อภิภูโต  ปริยาทินฺนจิตฺโต  น  ปสฺสติ  ปจฺจกฺขโต  น  
<span class="LineNumber"> 012 </span>ชานาติ  ปเคว อุตฺตริมนุสฺสธมฺมํ ฯ วุตฺตมฺปิ เจตํ รตฺโต โข 
<span class="LineNumber"> 013 </span>พฺราหฺมณ ราเคน อภิภูโต ปริยาทินฺนจิตฺโต อตฺตตฺถมฺปิ ยถาภูตํ 
<span class="LineNumber"> 014 </span>น ปชานาติ ปรตฺถมฺปิ ยถาภูตํ น ปชานาติ อุภยตฺถมฺปิ 
<span class="LineNumber"> 015 </span>ยถาภูตํ น ปชานาตีติ(๓)อาทิ ฯ 
<span class="LineNumber"> 016 </span>	อนฺธตมนฺติ  อนฺธภาวกรํ  ตมํ ฯ  ยนฺติ  ยตฺถ ฯ ภุมฺมตฺเถ
<span class="LineNumber"> 017 </span>หิ เอตํ ปจฺจตฺตวจนํ ยสฺมึ  กาเล  โลโภ  สหเต  อภิภวติ  
<span class="LineNumber"> 018 </span>นรํ  อนฺธตมํ  ตทา  โหตีติ ฯ  ยนฺติ  วา การณวจนํ  ยสฺมา 
<span class="LineNumber"> 019 </span>โลโภ  อุปฺปชฺชมาโน  นรํ  สหเต  อภิภวติ  ตสฺมา  อนฺธตมํ
<span class="LineNumber"> 020 </span>ตทา  โหตีติ  โยชนา  ยตสทฺทานํ  เอกนฺตสมฺพนฺธภาวโต ฯ  
<span class="LineNumber"> 021 </span># ๑. กตฺถจิ. สมาทานาทิวเสน ฯ  ๒. อติเรกํ ขายติ ฯ
<span class="LineNumber"> 022 </span># ๓. องฺ. ติก. ๒๐/๔๙๔/๒๐๑ ฯ
