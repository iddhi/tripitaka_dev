<span class="LineNumber"> 001 </span>		*เล่มที่ 20  ทุกนิปาตวณฺณนา  หน้า  166

<span class="LineNumber"> 002 </span>อนาตาโป โกสชฺชํ  โส  อสฺส  อตฺถีติ  อนาตาปี ฯ  ยํ  น  
<span class="LineNumber"> 003 </span>โอตฺตปติ  โอตฺตปฺปิตพฺเพน  น โอตฺตปติ  ปาปกานํ  อกุสลานํ 
<span class="LineNumber"> 004 </span>ธมฺมานํ  สมาปตฺติยาติ เอวํ วุตฺตํ ตํ อโนตฺตปฺปํ อโนตฺตาโป ฯ
<span class="LineNumber"> 005 </span>โส อสฺส อตฺถีติ อโนตฺตาปี(๑) เอวเมตฺถ อตฺโถ เวทิตพฺโพ ฯ
<span class="LineNumber"> 006 </span>	อภพฺโพติ  อนรโห ฯ  สมฺโพธายาติ  อริยมคฺคตฺถาย ฯ 
<span class="LineNumber"> 007 </span>นิพฺพานายาติ  กิเลสานํ อจฺจนฺตวูปสมาย  อมตมหานิพฺพานาย ฯ 
<span class="LineNumber"> 008 </span>อนุตฺตรสฺส  โยคกฺเขมสฺสาติ  อรหตฺตผลสฺส ฯ ตํ  หิ  อุตฺตริตรสฺส 
<span class="LineNumber"> 009 </span>อภาวโต  อนุตฺตรํ  จตูหิ  โยเคหิ  อนุปทฺทุตตฺตา  เขมํ นิพฺพานนฺติ(๒)  
<span class="LineNumber"> 010 </span>โยคกฺเขมนฺติ  จ  วุจฺจติ ฯ  อธิคมายาติ  ปตฺติยา ฯ  อาตาปีติ 
<span class="LineNumber"> 011 </span>วีริยวา ฯ โส  หิ  อารทฺธวีริโย  วิหรติ  อกุสลานํ  ธมฺมานํ  
<span class="LineNumber"> 012 </span>ปหานาย  กุสลานํ  ธมฺมานํ อุปสมฺปทาย  ถามวา  ทฬฺหปรกฺกโม 
<span class="LineNumber"> 013 </span>อนิกฺขิตฺตธุโร  กุสเลสุ  ธมฺเมสูติ  (๓)  เอวํ วุตฺเตน  วีริยารมฺเภน 
<span class="LineNumber"> 014 </span>สมนฺนาคโต  กิเลสานํ  อจฺจนฺตเมว  อาตาปนสีโลติ  อาตาปี ฯ
<span class="LineNumber"> 015 </span>โอตฺตปฺปีติ(๔)  ยํ  โอตฺตปติ  โอตฺตปฺปิตพฺเพน  โอตฺตปติ  ปาปกานํ 
<span class="LineNumber"> 016 </span>อกุสลานํ ธมฺมานํ  สมาปตฺติยาติ  (๕)  เอวํ วุตฺเตน โอตฺตปฺเปน 
<span class="LineNumber"> 017 </span>สมนฺนาคตตฺตา โอตฺตปนสีโลติ โอตฺตปฺปี ฯ  อยํ  หิ  โอตฺตาปีติ 
<span class="LineNumber"> 018 </span>วุตฺโต ฯ  ตทวินาภาวโต  หิริยา  จ โอตฺตปฺเปน(๖) จ  สมนฺนาคโตเอว
<span class="LineNumber"> 019 </span>โหตีติ  หิโรตฺตปฺปสมฺปนฺโน  อณุมตฺเตปิ  วชฺเช ภวทสฺสาวี 
<span class="LineNumber"> 020 </span># ๑. ม. อิติสทฺโท อตฺถิ ฯ  ๒. ม. นิพฺภยนฺติ ฯ 
<span class="LineNumber"> 021 </span># ๓. ที. ปา. ๑๑/๓๕๗/๒๘๓ ฯ ๔. โปราณ. โอตฺตาปีติ ฯ 
<span class="LineNumber"> 022 </span># ๕. อภิ. สงฺ. ๓๔/๔๖/๑๕ ฯ ๖. ม. อยํ ปาโ€ นตฺถิ ฯ
