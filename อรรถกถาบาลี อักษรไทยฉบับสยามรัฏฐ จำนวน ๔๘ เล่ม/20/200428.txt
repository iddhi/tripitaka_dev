<span class="LineNumber"> 001 </span>		*เล่มที่ 20  ติกนิปาตวณฺณนา  หน้า  428
		
<span class="LineNumber"> 002 </span>เวทิตพฺพา ฯ  อิติ โลภาทโย  อมิตฺตาทิสทิสตาย  จิตฺตสมฺภูตตาย
<span class="LineNumber"> 003 </span>จ  อนฺตรา  อมิตฺตาติอาทินา วุตฺตา ฯ  อปิจ  อมิตฺเตหิ  กาตุํ  
<span class="LineNumber"> 004 </span>อสกฺกุเณยฺยํ  โลภาทโย  กโรนฺติ  อมิตฺตาทิภาโว จ โลภาทีหิ 
<span class="LineNumber"> 005 </span>ชายตีติ เตสํ อมิตฺตาทิภาโว เวทิตพฺโพ ฯ วุตฺตเฺหตํ
<span class="LineNumber"> 006 </span>	ทิโส ทิสํ ยนฺตํ กยิรา	เวรี วา ปน เวรินํ
<span class="LineNumber"> 007 </span>	มิจฺฉาปณิหิตํ จิตฺตํ	ปาปิโย นํ ตโต กเรติ(๑) ฯ 
<span class="LineNumber"> 008 </span>	คาถาสุ อตฺตโน ปเรสฺจ อนตฺถํ ชเนตีติ 
<span class="LineNumber"> 009 </span>อนตฺถชนโน ฯ วุตฺตเฺหตํ ยทปิ ลุทฺโธ อภิสงฺขโรติ กาเยน
<span class="LineNumber"> 010 </span>วาจาย มนสา ตทปิ อกุสลํ ฯ ยทปิ ลุทฺโธ โลเภน อภิภูโต 
<span class="LineNumber"> 011 </span>ปริยาทินฺนจิตฺโต ปรสฺส อสตา ทุกฺขํ อุปฺปาเทติ วเธน วา
<span class="LineNumber"> 012 </span>พนฺเธน วา ชานิยา วา ครหาย วา ปพฺพาชนาย วา 
<span class="LineNumber"> 013 </span>พลวมฺหิ พลตฺโถ อิติ ตทปิ อกุสลํ อิติสฺส เม โลภชา 
<span class="LineNumber"> 014 </span>โลภนิทานา โลภสมุทยา โลภปจฺจยา อเนเก ปาปกา อกุสลา 
<span class="LineNumber"> 015 </span>ธมฺมา สมฺภวนฺตีติ ฯ (๒) 
<span class="LineNumber"> 016 </span>	อปรมฺปิ วุตฺตํ  รตฺโต โข พฺราหฺมณ ราเคน อภิภูโต
<span class="LineNumber"> 017 </span>ปริยาทินฺนจิตฺโต อตฺตพฺยาพาธายปิ เจเตติ ปรพฺยาพาธายปิ 
<span class="LineNumber"> 018 </span>เจเตติ อุภยพฺยาพาธายปิ เจเตติ เจตสิกมฺปิ ทุกฺขํ โทมนสฺสํ 
<span class="LineNumber"> 019 </span>ปฏิสํเวเทตีติ(๓)อาทิ ฯ  
<span class="LineNumber"> 020 </span># ๑. ขุ. ธ. ๒๕/๑๓/๒๐ ฯ ขุ. อุ. ๒๕/๙๒/๑๓๑ ฯ 
<span class="LineNumber"> 021 </span># ๒. องฺ. ติก. ๒๐/๕๐๙/๒๕๘ ฯ  ๓. องฺ. ติก. ๒๐/๔๙๓/๑๙๙ ฯ
