<span class="LineNumber"> 001 </span>		เล่มที่  23  ปทีปวิมานวณฺณนา  หน้า  67

<span class="LineNumber"> 002 </span>		เตนาหํ  วิมโลภาสา  อติโรจามิ  เทวตา  
<span class="LineNumber"> 003 </span>		เตน  เม  สพฺพคตฺเตหิ  สพฺพา  โอภาสเต  ทิสา ฯ  
<span class="LineNumber"> 004 </span>				อกฺขามิ  เต  ภิกฺขุ  มหานุภาว  
<span class="LineNumber"> 005 </span>				มนุสฺสภูตา  ยมกาสิ  ปุฺํ  
<span class="LineNumber"> 006 </span>				เตนมฺหิ  เอวฺชลิตานุภาวา  
<span class="LineNumber"> 007 </span>				วณฺโณ  จ  เม  สพฺพทิสา  ปภาสตีติ  
<span class="LineNumber"> 008 </span>วิสฺสชฺเชสิ ฯ  
<span class="LineNumber"> 009 </span>	ตตฺถ  อภิกฺกนฺเตน  วณฺเณนาติ  เอตฺถ  อภิกฺกนฺตสทฺโท 
<span class="LineNumber"> 010 </span>อภิกฺกนฺตา  ภนฺเต  รตฺติ  นิกฺขนฺโต  ป€โม  ยาโมติ  อาทีสุ 
<span class="LineNumber"> 011 </span>ขเย  อาคโต ฯ  อยํ  อิเมสํ  จตุนฺนํ  ปุคฺคลานํ  อภิกฺกนฺตตโร 
<span class="LineNumber"> 012 </span>จ  ปณีตตโร  จาติ  อาทีสุ  สุนฺทเร ฯ  อภิกฺกนฺตํ  ภนฺเต 
<span class="LineNumber"> 013 </span>อภิกฺกนฺตํ  ภนฺเตติ  อาทีสุ  อพฺภนุโมทเน ฯ  อภิกฺกนฺเตน วณฺเณน 
<span class="LineNumber"> 014 </span>สพฺพา  โอภาสยํ  ทิสาติ  อาทีสุ  อภิรูเป ฯ  อิธาปิ  อภิรูเปเอว  
<span class="LineNumber"> 015 </span>ทฏฺ€พฺโพ ฯ  ตสฺมา  อภิกฺกนฺเตนาติ  อติกนฺเตน  อติมนาเปน  
<span class="LineNumber"> 016 </span>อภิรูเปนาติ  อตฺโถ ฯ  วณฺเณนาติ  ฉวิวณฺเณน ฯ  โอภาเสนฺตี 
<span class="LineNumber"> 017 </span>ทิสา  สพฺพาติ  สพฺพาปิ  ทส  ทิสา  โชเตนฺตี  เอกาโลกํ 
<span class="LineNumber"> 018 </span>กโรนฺตี ฯ  กึ  วิยาติ  อาห  โอสธี  วิย  ตารกาติ ฯ  อุสฺสนฺนา 
<span class="LineNumber"> 019 </span>ปภา  เอตาย  ธียติ  โอสธีนํ  วา  อนุพลปฺปทายิกาติ  กตฺวา 
<span class="LineNumber"> 020 </span>โอสธีติ  ลทฺธนามา  ตารกา  ยถา  สมนฺตโต  อาโลกํ  กุรุมานา
<span class="LineNumber"> 021 </span>ติฏฺ€ติ  เอวเมว  ตฺวํ  สพฺพา  ทิสา  โอภาสยนฺตี  ติฏฺ€สีติ ฯ  
<span class="LineNumber"> 022 </span>	สพฺพคตฺเตหีติ  สพฺเพหิ  สรีราวยเวหิ  สกเลหิ  องฺคปจฺจงฺเคหิ 
