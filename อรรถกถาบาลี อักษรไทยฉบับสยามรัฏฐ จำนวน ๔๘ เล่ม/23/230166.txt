<span class="LineNumber"> 001 </span>	เล่มที่  23  ปาริจฺฉตฺตกวคฺควณฺณนา  หน้า  166

<span class="LineNumber"> 002 </span>	สพฺพกามสมิทฺธินีติ  สพฺเพหิ  ปฺจหิ  กามคุเณหิ  สพฺเพหิ 
<span class="LineNumber"> 003 </span>วา  ตยา  กามิเตหิ  อิจฺฉิเตหิ  วตฺถูหิ  สมิทฺธา ฯ  อภิชาตาติ 
<span class="LineNumber"> 004 </span>สุชาตา ฯ  มหนฺตาสีติ  มหตี  มหานุภาวา  อสิ ฯ  เทวกาเย  
<span class="LineNumber"> 005 </span>ปโมทสีติ  อิมสฺมึ  เทวนิกาเย  ทิพฺพสมฺปตฺติเหตุเกน  ปรเมน  
<span class="LineNumber"> 006 </span>ปโมทเนน  ปโมทสิ ฯ  
<span class="LineNumber"> 007 </span>	เอวํ  เถเรน  ปุจฺฉิตา  สา  เทวตา  ตมตฺถํ  วิสฺสชฺเชสิ  
<span class="LineNumber"> 008 </span>			อหํ  มนุสฺเสสุ  มนุสฺสภูตา  
<span class="LineNumber"> 009 </span>			ปุริมาย  ชาติยา  มนุสฺสโลเก  
<span class="LineNumber"> 010 </span>			ทุสฺสีลกุเล  สุณิสา  อโหสึ  
<span class="LineNumber"> 011 </span>			อสฺสทฺเธสุ  กทริเยสุ  อหํ ฯ  
<span class="LineNumber"> 012 </span>		สทฺธา  สีเลน  สมฺปนฺนา  สํวิภาครตา  สทา  
<span class="LineNumber"> 013 </span>		ปิณฺฑาย  จรมานสฺส  อปูวํ  เต  อทาสหํ ฯ  
<span class="LineNumber"> 014 </span>		ตทาหํ  สสฺสุยาจิกฺขึ  สมโณ  อาคโต  อิธ  
<span class="LineNumber"> 015 </span>		ตสฺส  อทาสหํ  ปูวํ  ปสนฺนา  เสหิ  ปาณิภิ ฯ  
<span class="LineNumber"> 016 </span>		อิติสฺสา  สสฺสุ  ปริภาสิ  อวินีตาสิ  ตฺวํ  วธุ  
<span class="LineNumber"> 017 </span>		น  มํ  สมฺปุจฺฉิตุํ  อิจฺฉิ  สมณสฺส  ททามหํ ฯ  
<span class="LineNumber"> 018 </span>		ตโต  เม  สสฺสุ  กุปิตา  ปหาสิ  มุสเลน  มํ  
<span class="LineNumber"> 019 </span>		กูฏงฺคจฺฉิ  อวธิ  มํ  นาสกฺขึ  ชีวิตุํ  จิรํ ฯ  
<span class="LineNumber"> 020 </span>		สา  อหํ  กายสฺส  เภทา  วิปฺปมุตฺตา  ตโต  จุตา  
<span class="LineNumber"> 021 </span>		เทวานํ  ตาวตึสานํ  อุปปนฺนา  สหพฺยตํ ฯ  
