<span class="LineNumber"> 001 </span>	เล่มที่  23  อุฬารวิมานวณฺณนา  หน้า  165

<span class="LineNumber"> 002 </span>ตีหิ  คาถาหิ  ปุจฺฉิ ฯ  
<span class="LineNumber"> 003 </span>	ตตฺถ  ยโสติ  ปริวาโร ฯ  วณฺโณติ  วณฺณนิภา 
<span class="LineNumber"> 004 </span>สรีโรภาโส ฯ  อุฬาโรติ  ปน  วิเสเสตฺวา  วุตฺตตฺตา  ตสฺสา 
<span class="LineNumber"> 005 </span>เทวตาย  ปริวารสมฺปตฺติ  จ  วณฺณสมฺปตฺติ  จ  วุตฺตา  โหติ ฯ
<span class="LineNumber"> 006 </span>ตาสุ  อุฬาโร  เต  วณฺโณติ  สงฺเขปโต  วุตฺตํ  วณฺณสมฺปตฺตึ  
<span class="LineNumber"> 007 </span>วิสยวเสน  วิตฺถารโต  ทสฺเสตุํ  สพฺพา  โอภาสเต  ทิสาติ 
<span class="LineNumber"> 008 </span>วตฺวา  อุฬาโร  เต  ยโสติ  วุตฺตํ  ปริวารสมฺปตฺตึ  วตฺถุวเสน  
<span class="LineNumber"> 009 </span>วิตฺถารโต  ทสฺเสตุํ  นาริโย  นจฺจนฺตีติอาทิ  วุตฺตํ ฯ  ตตฺถ 
<span class="LineNumber"> 010 </span>สพฺพา  โอภาสเต  ทิสาติ  สพฺพาสุ  ทิสาสุ  วิชฺโชตเต ฯ 
<span class="LineNumber"> 011 </span>สพฺพา  วา  ทิสา  โอภาสยเต  วิชฺโชตยตีติ  อตฺโถ ฯ  โอภาสเตติ  
<span class="LineNumber"> 012 </span>ปทสฺส  โอภาสนฺเตติ  เกจิ  วจนวิปลฺลาเสน  อตฺถํ  วทนฺติ ฯ
<span class="LineNumber"> 013 </span>เตหิ  วณฺเณนาติ  วิภตฺติ  วิปริณาเมตพฺพา ฯ  วณฺเณนาติ 
<span class="LineNumber"> 014 </span>จ  เหตุมฺหิ  กรณวจนํ  วณฺเณน  เหตุภูเตนาติ  อตฺโถ ฯ  
<span class="LineNumber"> 015 </span>สพฺพา  ทิสาติ  จ  ชาติวเสน  ทิสาสามฺเ  อเปกฺขิเต  
<span class="LineNumber"> 016 </span>วจนวิปลฺลาเสนปิ  ปโยชนํ  นตฺถิ ฯ  นาริโยติ  เอตฺถาปิ  อลงฺกตาติ 
<span class="LineNumber"> 017 </span>ปทํ  อาเนตฺวา  สมฺพนฺธิตพฺพํ ฯ  เทวปุตฺตาติ  เอตฺถ  จสทฺโท  
<span class="LineNumber"> 018 </span>ลุตฺตนิทฺทิฏฺโ€ ฯ  เตน  นาริโย  เทวปุตฺตา  จาติ  สมุจฺจโย 
<span class="LineNumber"> 019 </span>เวทิตพฺโพ ฯ  
<span class="LineNumber"> 020 </span>	โมเทนฺตีติ  ปโมทยนฺติ ฯ  ปูชายาติ  ปูชนตฺถํ  ปูชานิมิตฺตํ 
<span class="LineNumber"> 021 </span>วา  นจฺจนฺติ  คายนฺตีติ  โยชนา ฯ  ตวิมานีติ  ตว  อิมานิ ฯ  
