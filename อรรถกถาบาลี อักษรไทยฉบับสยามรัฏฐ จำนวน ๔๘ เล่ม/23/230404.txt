<span class="LineNumber"> 001 </span>	เล่มที่  23  ปายาสิกวคฺควณฺณนา  หน้า  404

<span class="LineNumber"> 002 </span>วุตฺโตปิ  สพฺพเมว  อากิริ  โส  ภิกฺขุ  อนุโมทนํ  วตฺวา 
<span class="LineNumber"> 003 </span>ปกฺกามิ ฯ  โส  ปุริโส  ฉาตชฺฌตฺตสฺส  ภิกฺขุโน  มยา  อภุฺชิตฺวา
<span class="LineNumber"> 004 </span>ภตฺตํ  ทินฺนนฺติ  อนุสฺสรนฺโต  อุฬารํ  ปีติโสมนสฺสํ  ปฏิลภิ ฯ
<span class="LineNumber"> 005 </span>โส  อปรภาเค  กาลํ  กตฺวา  ตาวตึเสสุ  ทฺวาทสโยชนิเก  
<span class="LineNumber"> 006 </span>กนกวิมาเน  นิพฺพตฺติ ฯ  ตํ  อายสฺมา  มหาโมคฺคลฺลานตฺเถโร  
<span class="LineNumber"> 007 </span>เทวจาริกํ  จรนฺโต  มหติยา  เทวิทฺธิยา  วิโรจมานํ  ทิสฺวา 
<span class="LineNumber"> 008 </span>อิมาหิ  คาถาหิ  ปฏิปุจฺฉิ  
<span class="LineNumber"> 009 </span>		อุจฺจมิทํ  มณิถูณํ  วิมานํ  
<span class="LineNumber"> 010 </span>		สมนฺตโต  ทฺวาทส  โยชนานิ  
<span class="LineNumber"> 011 </span>		กูฏาคารา  สตฺตสตา  อุฬารา  
<span class="LineNumber"> 012 </span>		เวฬุริยถมฺภา  รุจกตฺถตา  สุภา ฯ  
<span class="LineNumber"> 013 </span>		เทวิทฺธิปตฺโตสิ  มหานุภาโว
<span class="LineNumber"> 014 </span>				ฯเปฯ  
<span class="LineNumber"> 015 </span>		วณฺโณ  จ  เต  สพฺพทิสา  ปภาสตีติ ฯ  
<span class="LineNumber"> 016 </span>	โส  เทวปุตฺโต  อตฺตมโน  โมคฺคลฺลาเนน  ปุจฺฉิโต  
<span class="LineNumber"> 017 </span>	ปฺหํ  ปุฏฺโ€  วิยากาสิ  	ยสฺส  กมฺมสฺสิทํ  ผลํ ฯ  
<span class="LineNumber"> 018 </span>		อหํ  มนุสฺเสสุ  มนุสฺสภูโต  
<span class="LineNumber"> 019 </span>		ทิสฺวาน  ภิกฺขุํ  ตสิตํ  กิลนฺตํ  
<span class="LineNumber"> 020 </span>		เอกาหํ  ภิกฺขํ  ปฏิปาทยิสฺสํ  
<span class="LineNumber"> 021 </span>		สมงฺคิ  ภตฺเตน  ตทา  อาสึ ฯ  
