<span class="LineNumber"> 001 </span>		เล่มที่  23  ปี€วคฺควณฺณนา  หน้า  32

<span class="LineNumber"> 002 </span>สามิอตฺเถ  เอว  มมาติ  อตฺโถ ฯ  สฺวายํ  เมสทฺโท  เตน  เม  
<span class="LineNumber"> 003 </span>ปุฺเนาติ  จ  เม  เอตาทิโสติ  จ  อุภยตฺถ  สมฺพนฺธิตพฺโพ ฯ 
<span class="LineNumber"> 004 </span>เสสํ  วุตฺตนยเมว ฯ  
<span class="LineNumber"> 005 </span>	เอวํ  ตาย  เทวตาย  ปเฺห  พฺยากเต  อายสฺมา  
<span class="LineNumber"> 006 </span>มหาโมคฺคลฺลาโน  วิตฺถาเรน  ธมฺมํ  เทเสสิ  สา  เทสนา 
<span class="LineNumber"> 007 </span>สปริวาราย  ตสฺสา  เทวตาย  สาตฺถิกา  อโหสิ ฯ  เถโร  ตโต  
<span class="LineNumber"> 008 </span>มนุสฺสโลกํ  อาคนฺตฺวา  สพฺพนฺตํ  ปวตฺตึ  ภควโต  อาโรเจสิ ฯ
<span class="LineNumber"> 009 </span>ภควา  ตํ  อฏฺ€ุปฺปตฺตึ  กตฺวา  สมฺปตฺตปริสาย  ธมฺมํ  เทเสสิ ฯ 
<span class="LineNumber"> 010 </span>คาถา  เอว  ปน  สงฺคหํ  อารุฬฺหาติ ฯ  
<span class="LineNumber"> 011 </span>			ป€มปี€วิมานวณฺณนา  นิฏฺ€ิตา ฯ  

<span class="LineNumber"> 012 </span>				ทุติยปี€วิมานวณฺณนา  
<span class="LineNumber"> 013 </span>	ปี€นฺเต  เวฬุริยมยนฺติ  ทุติยปี€วิมานํ ฯ  ตสฺส  อฏฺ€ุปฺปตฺติ 
<span class="LineNumber"> 014 </span>จ  อตฺถวณฺณนา  จ  ป€เม  วุตฺตนเยเนว  เวทิตพฺพา ฯ  อยํ 
<span class="LineNumber"> 015 </span>ปน  วิเสโส  สาวตฺถิวาสินี  กิร  เอกา  อิตฺถี  อตฺตโน  เคหํ 
<span class="LineNumber"> 016 </span>ปิณฺฑาย  ปวิฏฺ€ํ  เอกํ  เถรํ  ปสฺสิตฺวา  ปสนฺนจิตฺตา  ตสฺส  
<span class="LineNumber"> 017 </span>อาสนํ  เทนฺตี  อตฺตโน  ปี€ํ  อุปริ  นีลวตฺเถน  อตฺถริตฺวา 
<span class="LineNumber"> 018 </span>อทาสิ ฯ  เตน  ตสฺสา  เทวโลเก  นิพฺพตฺตาย  เวฬุริยมยํ  
<span class="LineNumber"> 019 </span>ปลฺลงฺกวิมานํ  นิพฺพตฺตํ ฯ  เตน  วุตฺตํ  
<span class="LineNumber"> 020 </span>		ปี€นฺเต  เวฬุริยมยํ  อุฬารํ  
<span class="LineNumber"> 021 </span>		มโนชวํ  คจฺฉติ  เยนกามํ  
