<span class="LineNumber"> 001 </span>	เล่มที่  23  เสรีสกวิมานวณฺณนา  หน้า   479

<span class="LineNumber"> 002 </span>		ยหึ  ยหึ  โสกปริทฺทโว  จ  
<span class="LineNumber"> 003 </span>		วโธ  จ  พนฺโธ  จ  ปริกฺกิเลโส  
<span class="LineNumber"> 004 </span>		ตหึ  ตหึ  คจฺฉติ  ปาปกมฺโม  
<span class="LineNumber"> 005 </span>		น  มุจฺจติ  ทุคฺคติยา  กทาจีติ ฯ  
<span class="LineNumber"> 006 </span>	ตตฺถ  โสกปริทฺทโวติ  โสโก  จ  ปริเทโว  จ ฯ  ปริกิเลโสติ 
<span class="LineNumber"> 007 </span>วุตฺตา  อนตฺถุปฺปตฺติ ฯ  
<span class="LineNumber"> 008 </span>	เอวํ  เตสุ  กเถนฺเตสุเยว  วิมานทฺวาเร  สิรีสรุกฺขโต 
<span class="LineNumber"> 009 </span>ปริปาเกน  มุตฺตพนฺธนา  ปริปกฺกา  สิปาฏิกา  ปติ ฯ  เตน 
<span class="LineNumber"> 010 </span>เทวปุตฺโต  สปริชโน  โทมนสฺสปฺปตฺโต  อโหสิ ฯ  ตํ  ทิสฺวา 
<span class="LineNumber"> 011 </span>วาณิชา  คาถมาหํสุ 
<span class="LineNumber"> 012 </span>		สมฺมูฬฺหรูโป ว  ชโน  อโหสิ  
<span class="LineNumber"> 013 </span>		อสฺมึ  มุหุตฺเต  กลลีกโต ว  
<span class="LineNumber"> 014 </span>		ชนสฺสิมสฺส  ตุยฺหฺจ  กุมาร  
<span class="LineNumber"> 015 </span>		อปฺปจฺจโย  เกน  นุ  โข  อโหสีติ ฯ  
<span class="LineNumber"> 016 </span>	ตตฺถ  สมฺมูฬฺหรูโป  วาติ  โสกวเสน  สพฺพโส  มูฬฺหสภาโว 
<span class="LineNumber"> 017 </span>วิย ฯ  ชโนติ  เทวชโน ฯ  อสฺมึ  มุหุตฺเตติ  อิมสฺมึ  มุหุตฺตมตฺเต ฯ 
<span class="LineNumber"> 018 </span>กลลีกโตติ  กลลํ  วิย  กโต  กลลนิสฺสิตอุทกีภูโต  วิย  อาวิโลติ 
<span class="LineNumber"> 019 </span>อธิปฺปาโย ฯ  ชนสฺสิมสฺส  ตุยฺหฺจาติ  อิมสฺส  ตว  ปริชนสฺส  
<span class="LineNumber"> 020 </span>ตุยฺหฺจ ฯ  อปฺปจฺจโยติ  โทมนสฺสํ ฯ  
<span class="LineNumber"> 021 </span>	ตํ  สุตฺวา  เทวปุตฺโต  อาห
