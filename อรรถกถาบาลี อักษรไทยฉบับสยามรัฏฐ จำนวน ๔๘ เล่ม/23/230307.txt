<span class="LineNumber"> 001 </span>	เล่มที่  23  เรวตีวิมานวณฺณนา  หน้า  307

<span class="LineNumber"> 002 </span>		น  หิ  มจฺฉรี  โรสโก  ปาปธมฺโม  
<span class="LineNumber"> 003 </span>		สคฺคูปคานํ  ลภติ  สหพฺยตนฺติ  
<span class="LineNumber"> 004 </span>คาถมาหํสุ ฯ  
<span class="LineNumber"> 005 </span>	ตสฺสตฺโถ  เอเสว  ตว  นิรโย  ตยา  ทีฆรตฺตํ  มหาทุกฺขํ  
<span class="LineNumber"> 006 </span>อนุภวิตพฺพฏฺ€านภูโต ฯ  กสฺมา  ปุฺํ  ตยา  อกตํ  ชีวโลเก ฯ
<span class="LineNumber"> 007 </span>ยสฺมา  มนุสฺสโลเก  อปฺปมตฺตกมฺปิ  ตยา  ปุฺํ  นาม  น 
<span class="LineNumber"> 008 </span>กตํ  เอวํ  อกตปุฺโ  ปน  ตาทิโส  สตฺโต  มจฺฉรี 
<span class="LineNumber"> 009 </span>อตฺตโน  สมฺปตฺตินิคูหนลกฺขเณน  มจฺเฉเรน  สมนฺนาคโต ฯ
<span class="LineNumber"> 010 </span>ปเรสํ โรสุปฺปาทเนน  โรสโก  โลภาทีหิ  ปาปธมฺเมหิ 
<span class="LineNumber"> 011 </span>สมงฺคีภาวโต  ปาปธมฺโม  สคฺคูปคานํ  เทวานํ  สหพฺยตํ  สหภาวํ 
<span class="LineNumber"> 012 </span>น  ลภตีติ  โยชนา ฯ  
<span class="LineNumber"> 013 </span>	เอวํ  ปน  วตฺวา  เต  เทฺว  ยกฺขา  ตตฺเถว  อนฺตรธายึสุ  
<span class="LineNumber"> 014 </span>ตํ  สทิเส  ปน  เทฺว  นิรยปาเล  สํสวเก  นาม  คูถนิรเย 
<span class="LineNumber"> 015 </span>ปกฺขิปิตุํ  อากฑฺฒนฺเต  ปสฺสิตฺวา  
<span class="LineNumber"> 016 </span>		กึ  นุ  คูถฺจ  มุตฺตฺจ  อสุจิ  ปฏิทิสฺสติ  
<span class="LineNumber"> 017 </span>		ทุคฺคนฺธํ  กิมิทํ  มีฬฺหํ  กิเมตํ  อุปวายตีติ  
<span class="LineNumber"> 018 </span>ตํ  นิรยํ  ปุจฺฉิ ฯ  
<span class="LineNumber"> 019 </span>		เอส  สํสวโก  นาม  คมฺภีโร  สตโปริโส  
<span class="LineNumber"> 020 </span>		ยตฺถ  วสฺสสหสฺสานิ  ตุวํ  ปจฺจสิ  เรวเตติ  
<span class="LineNumber"> 021 </span>ตสฺมึ  กถิเต  ตตฺถ  อตฺตโน  นิพฺพตฺติเหตุภูตํ  กมฺมํ  ปุจฺฉนฺตี  
