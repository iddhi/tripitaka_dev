<span class="LineNumber"> 001 </span>				เล่มที่  29  หน้า  330

<span class="LineNumber"> 002 </span>				มิตจินฺติชาตกํ  
<span class="LineNumber"> 003 </span>	พหุจินฺตี  อปฺปจินฺตี  จาติ  อิทํ  สตฺถา  เชตวเน  วิหรนฺโต 
<span class="LineNumber"> 004 </span>เทฺว  มหลฺลกตฺเถเร อารพฺภ กเถสิ ฯ  
<span class="LineNumber"> 005 </span>	เต  กิร  ชนปเท  เอกสฺมึ  อรฺวาเส  วสฺสํ  วสิตฺวา  สตฺถุ  
<span class="LineNumber"> 006 </span>ทสฺสนตฺถาย  คจฺฉิสฺสามาติ  ปาเถยฺยํ  สชฺเชตฺวา  อชฺช  คจฺฉาม  
<span class="LineNumber"> 007 </span>เสฺว  คจฺฉามาติ  มาสํ  อติกฺกมิตฺวา  ปุน  ปาเถยฺยํ  สชฺเชตฺวา  ตเถว  
<span class="LineNumber"> 008 </span>มาสํ  ปุน  มาสนฺติ  เอวํ  อตฺตโน  กุสีตภาเวน  เจว  นิวาสนฏฺ€าเน  
<span class="LineNumber"> 009 </span>จ  สาเปกฺขาย  ตโย  มาเส  อติกฺกมิตฺวา  ตโต  นิกฺขมฺม  เชตวนํ  
<span class="LineNumber"> 010 </span>คนฺตฺวา  สภาคฏฺ€าเน  ปตฺตจีวรํ  ปฏิสาเมตฺวา  สตฺถารํ  ปสฺสึสุ ฯ  
<span class="LineNumber"> 011 </span>อถ  นํ  ภิกฺขู  ปุจฺฉึสุ  สุจิรํ  โว  อาวุโส  พุทฺธุปฏฺ€านํ  อกโรนฺตานํ  
<span class="LineNumber"> 012 </span>กสฺมา  เอวํ  จิรายิตฺถาติ ฯ  เต  เอตมตฺถํ  อาโรเจสุํ ฯ  อถ เนสํ  
<span class="LineNumber"> 013 </span>โส  อาลสิยกุสีตภาโว  สงฺเฆ  ปากโฏ  ชาโต ฯ  ธมฺมสภายมฺปิ  เนสํ  
<span class="LineNumber"> 014 </span>ภิกฺขู  ตเมว  อาลสิยภาวํ  นิสฺสาย  กถํ  สมุฏฺ€าเปสุํ ฯ  สตฺถา  
<span class="LineNumber"> 015 </span>อาคนฺตฺวา  กาย  นุตฺถ  ภิกฺขเว  เอตรหิ  กถาย  สนฺนิสินฺนาติ  
<span class="LineNumber"> 016 </span>ปุจฺฉิตฺวา  อิมาย  นามาติ  วุตฺเต  เต  ปกฺโกสาเปตฺวา  สจฺจํ  กิร  
<span class="LineNumber"> 017 </span>ตุมฺเห  ภิกฺขเว  อลสา  กุสีตาติ  ปุจฺฉิตฺวา  สจฺจํ  ภนฺเตติ  วุตฺเต  
<span class="LineNumber"> 018 </span>น  ภิกฺขเว  อิทาเนว  เต  อลสา  ปุพฺเพปิ  อลสา เจว นิวาสนฏฺ€าเน  
<span class="LineNumber"> 019 </span>จ สาลยา สาเปกฺขาติ วตฺวา อตีตํ อาหริ ฯ  
