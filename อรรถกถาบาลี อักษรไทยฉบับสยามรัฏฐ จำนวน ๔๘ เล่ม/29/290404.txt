<span class="LineNumber"> 001 </span>	เล่มที่  29  เอกนิปาเต อสมฺปทานวคฺควณฺณนา  หน้า  404

<span class="LineNumber"> 002 </span>		น รกฺขสีนํ วสมาคมิมฺห เส
<span class="LineNumber"> 003 </span>		ส โสตฺถิภาโว มหตา ภเยน เมติ ฯ  
<span class="LineNumber"> 004 </span>	ตตฺถ  กุสลูปเทเสติ  กุสลานํ  อุปเทเส  ปจฺเจกพุทฺธานํ 
<span class="LineNumber"> 005 </span>โอวาเทติ  อตฺโถ ฯ  ธิติยา  ทฬฺหาย  จาติ  ทฬฺหาย  ธิติยา  
<span class="LineNumber"> 006 </span>จ  ถิเรน  อพฺโภจฺฉินฺนนิรนฺตรวิริเยน  จาติ  อตฺโถ ฯ  อวตฺถิตตฺตา 
<span class="LineNumber"> 007 </span>ภยภีรุตาย จาติ  ภยภีรุตาย  อวตฺถิตตาย  จ ฯ  ตตฺถ  ภยนฺติ 
<span class="LineNumber"> 008 </span>จิตฺตุตฺราสมตฺตํ ปริตฺตภยํ ฯ  ภีรุตาติ  สรีรกมฺปนปฺปตฺตํ  มหาภยํ ฯ  
<span class="LineNumber"> 009 </span>อิทํ  อุภยมฺปิ  มหาสตฺตสฺส  ยกฺขินิโย  นาเมตา  มนุสฺสขาทิกาติ  
<span class="LineNumber"> 010 </span>เภรวารมฺมณํปิ  นาโหสิ ฯ  เตนาห  อวตฺถิตตฺตา  ภยภีรุตาย  
<span class="LineNumber"> 011 </span>จาติ ฯ  ภยภีรุตาย  อภาเวเนว  เภรวารมฺมณํ  ทิสฺวาปิ  
<span class="LineNumber"> 012 </span>อนิวตฺตนภาเวนาติ  อตฺโถ ฯ  น  รกฺขสีนํ  วสมาคมิมฺหเสติ  
<span class="LineNumber"> 013 </span>ยกฺขกนฺตาเร  ตาสํ  รกฺขสีนํ  วสํ  น  อาคมิมฺห ฯ  ยสฺมา 
<span class="LineNumber"> 014 </span>อมฺหากํ  กุสลูปเทเส  ธิติ  จ  ทฬฺหา  อโหสิ ภยภีรุตาภาเวน 
<span class="LineNumber"> 015 </span>จ  อนิวตฺตนสภาวา  อหุมฺหา  ตสฺมา  รกฺขสีนํ  วสํ  น  
<span class="LineNumber"> 016 </span>อาคมิมฺหาติ  วุตฺตํ  โหติ ฯ  ส  โสตฺถิภาโว  มหตา  ภเยน 
<span class="LineNumber"> 017 </span>เมติ  โส  เม  อยํ  อชฺช  มหตา  ภเยน  รกฺขสีนํ  สนฺติเก (๑)
<span class="LineNumber"> 018 </span>ปตฺตพฺเพน  ทุกฺขโทมนสฺเสน  โสตฺถิภาโว  เขมภาโว ปีติ-
<span class="LineNumber"> 019 </span>โสมนสฺสภาโวเยว ชาโตติ ฯ  
<span class="LineNumber"> 020 </span>	เอวํ  มหาสตฺโต  อิมาย  คาถาย  ธมฺมํ  เทเสตฺวา  ธมฺเมน  
