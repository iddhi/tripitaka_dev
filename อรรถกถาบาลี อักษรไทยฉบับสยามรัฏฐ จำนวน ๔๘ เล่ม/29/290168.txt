<span class="LineNumber"> 001 </span>	เล่มที่  29  เอกนิปาเต วรณวคฺควณฺณนา  หน้า  168

<span class="LineNumber"> 002 </span>อรฺเติ  คามคามูปจารวินิมุตฺตฏฺ€าเน ฯ  อุชุมคฺคํ  สมารุฬฺโห  
<span class="LineNumber"> 003 </span>เมตฺตาย  กรุณาย  จาติ  อหํ  ติกจตุกฺกชฺฌานิกาหิ  เมตฺตากรุณาหิ  
<span class="LineNumber"> 004 </span>กายวงฺกาทิวิรหิตํ  อุชุํ  พฺรหฺมโลกคามิมคฺคํ  อารุฬฺโหติ  วทติ ฯ  
<span class="LineNumber"> 005 </span>อถวา ฯ ปริสุทฺธสีลตาย  กายวจีมโนวงฺกวิรหิตํ  อุชุํ  เทวโลกมคฺคํ  
<span class="LineNumber"> 006 </span>อารุฬฺโหมฺหีติ  ทสฺเสตฺวา  ตโต  อุตฺตรึ  เมตฺตาย  กรุณาย  จ  
<span class="LineNumber"> 007 </span>ปติฏฺ€ิตตฺตา  อุชุํ  พฺรหฺมโลกมคฺคํ  อารุฬฺโหมฺหีติ  ทสฺเสติ ฯ  
<span class="LineNumber"> 008 </span>อปริหีนชฺฌานสฺส  หิ  เอกนฺเตน พฺรหฺมโลกปรายนตฺตา 
<span class="LineNumber"> 009 </span>เมตฺตากรุณาทโย อุชุมคฺคา นาม ฯ  
<span class="LineNumber"> 010 </span>	เอวํ  โพธิสตฺโต  อิมาย  คาถาย  ธมฺมํ  เทเสตฺวา 
<span class="LineNumber"> 011 </span>ตุฏฺ€จิตฺเตหิ  เตหิ  มนุสฺเสหิ  สกฺกโต  ปูชิโต  ยาวชีวํ  จตฺตาโร 
<span class="LineNumber"> 012 </span>พฺรหฺมวิหาเร  ภาเวตฺวา พฺรหฺมโลเก นิพฺพตฺติ ฯ  
<span class="LineNumber"> 013 </span>	สตฺถา  อิมํ  ธมฺมเทสนํ  อาหริตฺวา  อนุสนฺธึ  ฆเฏตฺวา  ชาตกํ  
<span class="LineNumber"> 014 </span>สโมธาเนสิ  ตทา  สตฺถวาสิโน  พุทฺธปริสา  อเหสุํ  ตาปโส  ปน  
<span class="LineNumber"> 015 </span>อหเมวาติ ฯ  
<span class="LineNumber"> 016 </span>				อสงฺกิยชาตกํ ฉฏฺ€ํ ฯ  
<span class="LineNumber"> 017 </span>				_____________
