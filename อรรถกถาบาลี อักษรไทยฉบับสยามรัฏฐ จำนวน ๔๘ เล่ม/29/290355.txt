<span class="LineNumber"> 001 </span>				เล่มที่  29  หน้า  355

<span class="LineNumber"> 002 </span>				กุสนาฬิวคฺควณฺณนา  

<span class="LineNumber"> 003 </span>					 กุสนาฬิชาตกํ  
<span class="LineNumber"> 004 </span>	กเร  สริกฺโขติ  อิทํ  สตฺถา  เชตวเน  วิหรนฺโต  
<span class="LineNumber"> 005 </span>อนาถปิณฺฑิกสฺส  นิจฺฉยมิตฺตํ อารพฺภ กเถสิ ฯ  
<span class="LineNumber"> 006 </span>	 อนาถปิณฺฑิกสฺส  หิ  มิตฺตสุหชฺชาติพนฺธวา  เอกโต  หุตฺวา  
<span class="LineNumber"> 007 </span>มหาเสฏฺ€ิ  อยํ  ตยา  ชาติโคตฺตธนธฺาทีหิ  เนว  สทิโส  น  
<span class="LineNumber"> 008 </span>อุตฺตริตโร  กสฺมา  เอเตน  สทฺธึ  สนฺถวํ  กโรสิ  มา  กโรหีติ  
<span class="LineNumber"> 009 </span>ปุนปฺปุนํ  นิวาเรสุํ ฯ  อนาถปิณฺฑิโก  ปน  มิตฺตสนฺถโว  นาม  
<span class="LineNumber"> 010 </span>หีเนหิปิ  สเมหิปิ  อติเรเกหิปิ  กตฺตพฺโพเยวาติ  เตสํ  วจนํ  อคเหตฺวา  
<span class="LineNumber"> 011 </span>โภคคามํ  คจฺฉนฺโต  ตํ  กุฏุมฺพรกฺขกํ  กตฺวา  อคมาสีติ  สพฺพํ  
<span class="LineNumber"> 012 </span>กาฬกณฺณิวตฺถุสฺมึ  วุตฺตนเยเนว  เวทิตพฺพํ ฯ  อิธ  ปน  
<span class="LineNumber"> 013 </span>อนาถปิณฺฑิเกน  อตฺตโน  ฆรปฺปวตฺติยา  อาโรจิตาย  สตฺถา  
<span class="LineNumber"> 014 </span>คหปติ  มิตฺโต  นาม  ขุทฺทโก  นตฺถิ  มิตฺตธมฺมํ  รกฺขิตุํ  
<span class="LineNumber"> 015 </span>สมตฺถภาโว  เจตฺถ  ปมาณํ  มิตฺโต  นาม  อตฺตนา  สโมปิ  หีโนปิ  
<span class="LineNumber"> 016 </span>วิสิฏฺโ€ปิ  คเหตพฺโพ  สพฺเพปิ  หิ  เต  อตฺตโน  ปตฺตภารํ  
<span class="LineNumber"> 017 </span>นิตฺถรนฺติเยว  อิทานิ  ตาว  ตฺวํ  อตฺตโน  นิจฺฉยมิตฺตํ  นิสฺสาย  
<span class="LineNumber"> 018 </span>กุฏุมฺพสฺส  สามิโก  ชาโต  โปราณา  ปน  นิจฺฉยมิตฺตํ  นิสฺสาย  
<span class="LineNumber"> 019 </span>วิมานสามิกา  ชาตาติ  วตฺวา  เตน  ยาจิโต  อตีตํ อาหริ ฯ  
