<span class="LineNumber"> 001 </span>			เล่มที่  29  สาเกตชาตกํ  หน้า  125 

<span class="LineNumber"> 002 </span>ภาตรํเยว เม เทถาติ ฯ  
<span class="LineNumber"> 003 </span>	ราชา  สจฺจํ  เอสา  วทตีติ  ตุฏฺ€จิตฺโต  ตโยปิ  ชเน  
<span class="LineNumber"> 004 </span>พนฺธนาคารโต อาเนตฺวา อทาสิ ฯ  สา ตโยปิ ชเน คเหตฺวา 
<span class="LineNumber"> 005 </span>คตา ฯ  
<span class="LineNumber"> 006 </span>	สตฺถาปิ  น  ภิกฺขเว  อิทาเนว  ปุพฺเพเปสา  อิเม  
<span class="LineNumber"> 007 </span>ตโย  ชเน  ทุกฺขโต  โมเจสิเยวาติ  อิมํ  ธมฺมเทสนํ  อาหริตฺวา  
<span class="LineNumber"> 008 </span>อนุสนฺธึ  ฆเฏตฺวา  ชาตกํ  สโมธาเนสิ  อตีเต  จตฺตาโรว 
<span class="LineNumber"> 009 </span>เอตรหิ  จตฺตาโร  ราชา ปน อหเมว เตน สมเยนาติ ฯ  
<span class="LineNumber"> 010 </span>				อุจฺฉงฺคชาตกํ สตฺตมํ ฯ  

<span class="LineNumber"> 011 </span>					สาเกตชาตกํ  
<span class="LineNumber"> 012 </span>	ยสฺมึ  มโน  นิวีสตีติ  อิทํ  สตฺถา  สาเกตํ  นิสฺสาย 
<span class="LineNumber"> 013 </span>อฺชนวเน  วิหรนฺโต เอกํ พฺราหฺมณํ อารพฺภ กเถสิ ฯ  
<span class="LineNumber"> 014 </span>	ภควโต  กิร  ภิกฺขุสงฺฆปริวุตสฺส  สาเกตํ  ปิณฺฑาย 
<span class="LineNumber"> 015 </span>ปวิสนกาเล  เอโก  สาเกตนครวาสี  มหลฺลกพฺราหฺมโณ  นครโต  
<span class="LineNumber"> 016 </span>พหิ  คจฺฉนฺโต  อนฺตรทฺวาเร  ทสพลํ  ทิสฺวา  ปาเทสุ  ปติตฺวา  
<span class="LineNumber"> 017 </span>โคปฺผเกสุ  คาฬฺหํ  คเหตฺวา  ตาต  นนุ  นาม  ปุตฺเตหิ  
<span class="LineNumber"> 018 </span>ชิณฺณกาเล  มาตาปิตโร  ปฏิชคฺคิตพฺพา  กสฺมา  เอตฺตกํ  กาลํ  
<span class="LineNumber"> 019 </span>อมฺหากํ  อตฺตานํ  น  ทสฺเสสิ  มยา  ตาว  ทิฏฺโ€สิ  มาตรํ  
<span class="LineNumber"> 020 </span>ปน  ปสฺสิตุํ  เอหีติ  สตฺถารํ  คเหตฺวา  อตฺตโน  เคหํ  อคมาสิ ฯ 
