<span class="LineNumber"> 001 </span>					เล่มที่  29  หน้า  74

<span class="LineNumber"> 002 </span>					วานรินฺทชาตกํ  
<span class="LineNumber"> 003 </span>	ยสฺเสเต  จตุโร  ธมฺมาติ  อิทํ  สตฺถา  เวฬุวเน  วิหรนฺโต  
<span class="LineNumber"> 004 </span>เทวทตฺตสฺส วธาย ปริสกฺกนํ อารพฺภ กเถสิ ฯ  
<span class="LineNumber"> 005 </span>	ตสฺมึ  สมเย  สตฺถา  เทวทตฺโต  วธาย  ปริสกฺกตีติ 
<span class="LineNumber"> 006 </span>สุตฺวา  น  ภิกฺขเว  อิทาเนว  เทวทตฺโต  มยฺหํ  วธาย  ปริสกฺกติ  
<span class="LineNumber"> 007 </span>ปุพฺเพปิ  ปริสกฺกิเยว ตาสมตฺตมฺปิ กาตุํ นาสกฺขีติ วตฺวา 
<span class="LineNumber"> 008 </span>อตีตํ อาหริ ฯ  
<span class="LineNumber"> 009 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต  โพธิสตฺโต  
<span class="LineNumber"> 010 </span>กปิโยนิยํ  นิพฺพตฺติตฺวา  วุฑฺฒิมนฺวาย  อสฺสโปตปฺปมาโณ  
<span class="LineNumber"> 011 </span>ถามสมฺปนฺโน  เอกจโร  หุตฺวา  นทีตีเร  วิจรติ (๑) ฯ  ตสฺสา  ปน 
<span class="LineNumber"> 012 </span>นทิยา  เวมชฺเฌ  เอโก  ทีปโก  นานปฺปกาเรหิ  อมฺพ  ปนสาทีหิ  
<span class="LineNumber"> 013 </span>ผลรุกฺเขหิ  สมฺปนฺโน ฯ  โพธิสตฺโต  นาคพโล  ถามสมฺปนฺโน  
<span class="LineNumber"> 014 </span>นทิยา  โอริมตีรโต  อุปฺปติตฺวา  ทีปกสฺส  โอรโต  นทีมชฺเฌ 
<span class="LineNumber"> 015 </span>เอโก  ปิฏฺ€ิปาสาโณ  อตฺถิ  ตสฺมึ  ปตติ  ตโต  อุปฺปติตฺวา 
<span class="LineNumber"> 016 </span>ตสฺมึ  ทีปเก  ปตติ  ตตฺถ  นานปฺปการานิ  ผลานิ  ขาทิตฺวา 
<span class="LineNumber"> 017 </span>สายํ  เตเนว  อุปาเยน ปจฺจาคนฺตฺวา  อตฺตโน  วสนฏฺ€าเน 
<span class="LineNumber"> 018 </span>วสิตฺวา  ปุนทิวเสปิ  ตเถว  กโรติ  อิมินา  นิยาเมเนว  ตตฺถ 
<span class="LineNumber"> 019 </span>วาสํ  กปฺเปสิ ฯ  ตสฺมึ  ปน  กาเล  เอโก  กุมฺภีโล  สปชาปติโก  
<span class="LineNumber"> 020 </span>ตสฺสา  นทิยา  วสติ ฯ  ตสฺส  ภริยา  โพธิสตฺตํ  อปราปรํ 
<span class="LineNumber"> 021 </span># ๑. ม. วิหรติ ฯ
