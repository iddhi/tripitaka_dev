<span class="LineNumber"> 001 </span>					เล่มที่  29  หน้า  84

<span class="LineNumber"> 002 </span>					สงฺขธมนชาตกํ  
<span class="LineNumber"> 003 </span>	ธเม  ธเมติ  อิทํ  สตฺถา  เชตวเน  วิหรนฺโต  ทุพฺพจเมว 
<span class="LineNumber"> 004 </span>อารพฺภ  กเถสิ ฯ  
<span class="LineNumber"> 005 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต  โพธิสตฺโต  
<span class="LineNumber"> 006 </span>สงฺขธมกุเล  นิพฺพตฺติตฺวา  พาราณสิยํ  นกฺขตฺเต  สงฺฆุฏฺเ€  ปิตรํ  
<span class="LineNumber"> 007 </span>อาทาย  สงฺขธมนกมฺเมน  ธนํ  ลภิตฺวา  อาคมนกาเล  โจรอฏวิยํ  
<span class="LineNumber"> 008 </span>ปิตรํ  นิรนฺตรํ  สงฺขธมนฺตํ  วาเรสิ ฯ  โส  สงฺขสทฺเทน  โจเร  
<span class="LineNumber"> 009 </span>ปลาเปสฺสามีติ  นิรนฺตรเมว  ธมิ ฯ  โจรา  ปุริมนเยเนว  อาคนฺตฺวา  
<span class="LineNumber"> 010 </span>วิลุมฺปึสุ ฯ โพธิสตฺโต ปุริมนเยเนว คาถมาห  
<span class="LineNumber"> 011 </span>	[๖๐]ธเม ธเม นาติธเม  อติธนฺตํ หิ ปาปกํ  
<span class="LineNumber"> 012 </span>		ธนฺเตนาธิคตา โภคา  เต ตาโต วิธมี ธมนฺติ ฯ  
<span class="LineNumber"> 013 </span>	ตตฺถ  เต  ตาโต  วิธมี  ธมนฺติ  เต  สงฺขํ  ธมิตฺวา  
<span class="LineNumber"> 014 </span>ลทฺธโภเค  มม ปิตา ปุนปฺปุนํ ธมนฺโต วิธมิ วิทฺธํเสสิ 
<span class="LineNumber"> 015 </span>วินาเสสีติ ฯ  
<span class="LineNumber"> 016 </span>	สตฺถา  อิมํ  ธมฺมเทสนํ  อาหริตฺวา  อนุสนฺธึ  ฆเฏตฺวา 
<span class="LineNumber"> 017 </span>ชาตกํ  สโมธาเนสิ  ตทา  ปิตา  ทุพฺพจภิกฺขุ  อโหสิ  ปุตฺโต 
<span class="LineNumber"> 018 </span>ปน  อหเมวาติ ฯ  
<span class="LineNumber"> 019 </span>				สงฺขธมนชาตกํ ทสมํ ฯ  
<span class="LineNumber"> 020 </span>				อาสึสวคฺโค ฉฏฺโ€ ฯ  
<span class="LineNumber"> 021 </span>				________________
