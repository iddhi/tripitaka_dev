<span class="LineNumber"> 001 </span>	เล่มที่  29  เอกนิปาเต กกณฺฏกวคฺควณฺณนา  หน้า  454

<span class="LineNumber"> 002 </span>กากา  สีเส  นิลียิตฺวา  กณยคฺคสทิเสหิ  ตุณฺเฑหิ  อกฺขีนิ 
<span class="LineNumber"> 003 </span>วิชฺฌนฺติ ฯ  โส  ตถารูปมฺปิ  ทุกฺขํ  อมนสิกริตฺวา  ตเมว  อิตฺถึ  
<span class="LineNumber"> 004 </span>อนุสฺสริตฺวา  ตาย  นามมฺหิ  ฆนปุปฺผรตฺตนิวตฺถาย (๑) กณฺเ€  
<span class="LineNumber"> 005 </span>อาสตฺตพาหุยุคลาย  สทฺธึ  กตฺติกรตฺติวารโต  ปริหีโนติ  วตฺวา 
<span class="LineNumber"> 006 </span>อิมํ คาถมาห  
<span class="LineNumber"> 007 </span>[๑๔๗]นยิทํ ทุกฺขํ อทุํ ทุกฺขํ  ยํ มํ ตุทติ วายโส  
<span class="LineNumber"> 008 </span>		ยํ สามา ปุปฺผรตฺเตน  กตฺติกํ นานุโภสฺสตีติ ฯ  
<span class="LineNumber"> 009 </span>	ตตฺถ  นยิทํ  ทุกฺขํ  อทุํ  ทุกฺขํ  ยํ  มํ  ตุทติ  วายโสติ  
<span class="LineNumber"> 010 </span>ยฺจ  อิทํ  สูเล  ลคฺคนปจฺจยํ  กายิกเจตสิกทุกฺขํ  ยฺจ  โลหมเยหิ  
<span class="LineNumber"> 011 </span>วิย  ตุณฺเฑหิ  วายโส  ตุทติ  อิทํ  สพฺพํปิ  มยฺหํ  น  ทุกฺขํ  
<span class="LineNumber"> 012 </span>อทุํ  ทุกฺขํ  เอตํเยว  ปน  เม  ทุกฺขนฺติ  อตฺโถ ฯ  กตรํ ฯ  
<span class="LineNumber"> 013 </span>ยํ  สามา  ปุปฺผรตฺเตน  กตฺติกํ  นานุโภสฺสตีติ  ยํ  สา  
<span class="LineNumber"> 014 </span>ปิยงฺคุสามา  มม  ภริยา  เอกํ  กุสุมฺภรตฺตํ  นิวาเสตฺวา  เอกํ  
<span class="LineNumber"> 015 </span>ปารุปิตฺวาปิ  เอกฆนปุปฺผรตฺเตน  วตฺถยุเคน  อจฺฉนฺนา  มํ (๒)
<span class="LineNumber"> 016 </span>กณฺเ€  คเหตฺวา  กตฺติกรตฺติวารํ  นานุโภสฺสติ(๓) อิมํ มยฺหํ 
<span class="LineNumber"> 017 </span>ทุกฺขํ เอตเทว หิ มํ พาธตีติ ฯ  
<span class="LineNumber"> 018 </span>	โส  นํ  เอวํ  มาตุคามํ  อารพฺภ  วิปฺปลปนฺโตเยว  กาลํ  
<span class="LineNumber"> 019 </span>กตฺวา นิรเย นิพฺพตฺติ ฯ  
<span class="LineNumber"> 020 </span>	สตฺถา  อิมํ  ธมฺมเทสนํ  อาหริตฺวา  ชาตกํ  สโมธาเนสิ  
<span class="LineNumber"> 021 </span># ๑. ม. ฆนปุปฺผรตฺตวตฺถนิวตฺถาย ฯ  ๒.  ม. มม ฯ 
<span class="LineNumber"> 022 </span># ๓. ม. นานุภวิสฺสติ  ฯ
