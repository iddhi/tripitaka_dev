<span class="LineNumber"> 001 </span>		*เล่มที่ 32  คนฺธารวคฺควณฺณนา หน้า  289
		
<span class="LineNumber"> 002 </span>โอติณฺณกาเล  ทกฺขิณหตฺเถน  อสึ  วามหตฺเถน  จูฬํ  คเหตฺวา  
<span class="LineNumber"> 003 </span>ตฺวํ  กิร  อิมสฺมิฺเว  ติตฺเถ  มม  ปิตรํ  จูฬาย  คเหตฺวา  วิรวนฺตํ  
<span class="LineNumber"> 004 </span>มาเรสิ  อหํปิ  ตํ  ตเถว  กริสฺสามีติ  อาห  ฯ  โส มรณภยภีโต 
<span class="LineNumber"> 005 </span>ปริเทวมาโน เทฺว คาถา อภาสิ  
<span class="LineNumber"> 006 </span>	 [๑๑๑๘]อคมา นูน โส สทฺโท  	อสํสิ นูน โส ตว  
<span class="LineNumber"> 007 </span>	 	อกฺขาตํ นูน ตํ เตน  	โย ตํ สาขมกมฺปยิ ฯ  
<span class="LineNumber"> 008 </span>	 [๑๑๙]อิทํ โข ตํ สมาคมฺม  	มม พาลสฺส จินฺติตํ  
<span class="LineNumber"> 009 </span>	 	ตทา หิ จลิตา สาขา  	มนุสฺเสน มิเคน วาติ ฯ  
<span class="LineNumber"> 010 </span>	ตตฺถ  อคมาติ  โส  สาขาย  สทฺโท  นูน  ตํ  อาคโต
<span class="LineNumber"> 011 </span>สมฺปตฺโต ฯ  อสํสิ  นูน  โส  ตวาติ  โส  สทฺโท  ตว  อาโรเจสิ  
<span class="LineNumber"> 012 </span>มฺเ  ฯ  อกฺขาตํ  นูน  ตํ  เตนาติ  โย  สตฺโต  ตทา  ตํ  สาขํ 
<span class="LineNumber"> 013 </span>อกมฺปยิ  เตน  เอวํ  เต  ปิตา  มาริโตติ  นูน  ตํ  การณํ 
<span class="LineNumber"> 014 </span>อกฺขาตํ  ฯ  สมาคมฺมาติ  สงฺคมฺม  สมาคตนฺติ  อตฺโถ  ฯ  ยํ  มม  
<span class="LineNumber"> 015 </span>พาลสฺส  ตทา  จลิตา  สาขา  มนุสฺเสน  มิเคน  วาติ  ตโต  
<span class="LineNumber"> 016 </span>เม  ภยํ  อุปฺปชฺชิสฺสตีติ  จิตฺติกํ(๑) ปริวิตกฺกิตํ อโหสิ อิทํ มยา
<span class="LineNumber"> 017 </span>สทฺธึ สมาคตนฺติ วุตฺตํ โหติ ฯ  
<span class="LineNumber"> 018 </span>	ตโต กุมาโร โอสานคาถมาห  
<span class="LineNumber"> 019 </span>	[๑๑๒๐]ตเถว ตฺวํ อเวทสิ  	อวฺจิ ปิตรํ มม  
<span class="LineNumber"> 020 </span>		คนฺตฺวา(๒) สาขาหิ ฉาเทนฺโต  อาคมิสฺสติ เต(๓) ภยนฺติ ฯ  
<span class="LineNumber"> 021 </span># ๑. ม. จินฺติตํ ฯ  ๒. ส. ม. หนฺตฺวา ฯ ๓. ม. เม ฯ 
