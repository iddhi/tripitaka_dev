<span class="LineNumber"> 001 </span>		*เล่มที่ 32  คนฺธารวคฺควณฺณนา หน้า  251
		
<span class="LineNumber"> 002 </span>ปพฺพชิสฺสามีติ  ทีเปติ  ฯ  รชฺชุ  วาลมฺพนํ  เจสาติ  จกาโร  
<span class="LineNumber"> 003 </span>นิปาตมตฺโต อาลมฺพนรชฺชุ  วิย  เอสาติ  อตฺโถ  ฯ  กตรา  ฯ  ยา
<span class="LineNumber"> 004 </span>เคเห  วสโต  รตีติ  ยา  เคเห  วสนฺตสฺส  รูปาทีสุ  อารมฺมเณสุ  
<span class="LineNumber"> 005 </span>กามรตีติ  อตฺโถ  ฯ  อิมินา  กามานํ  อปฺปสฺสาทตํ  ทสฺเสติ  ฯ 
<span class="LineNumber"> 006 </span>อยํ  เหตฺถ อธิปฺปาโย ยถา คิลานสฺส  ปุริสสฺส  อตฺตโน  พเลน 
<span class="LineNumber"> 007 </span>ปริวตฺเตตุํ  อสกฺโกนฺตสฺส  อิมํ  อาลมฺพิตฺวา  ปริวตฺเตยฺยาสีติ  
<span class="LineNumber"> 008 </span>อาลมฺพนรชฺชุํ  พนฺเธยฺย  ตสฺส  ตํ  อาลมฺพิตฺวา  ปริวตฺเตนฺตสฺส 
<span class="LineNumber"> 009 </span>อปฺปมตฺตกํ  กายิกเจตสิกสุขํ  ภเวยฺย  เอวํ กิเลสาตุรานํ  สตฺตานํ 
<span class="LineNumber"> 010 </span>วิเวกสุขวเสน  ปริวตฺติตุํ  อสกฺโกนฺตานํ  อคารมชฺเฌ  €ปิตานิ 
<span class="LineNumber"> 011 </span>กามรติทายกานิ  รูปาทีนิ  อารมฺมณานิ  เตสํ  กิเลสปริฬาหกาเล  
<span class="LineNumber"> 012 </span>เมถุนธมฺมปฏิเสวนรตึ  อารพฺภ  ปริวตฺตมานานํ  กายิกเจตสิก
<span class="LineNumber"> 013 </span>สุขสงฺขาตา  กามรติ  ตํ  มุหุตฺตํ  อุปฺปชฺชมานา  อปฺปมตฺตกา
<span class="LineNumber"> 014 </span>โหติ  เอวํ  อปฺปสฺสาทา  กามาติ  ฯ  เอตํปิ  เฉตฺวานาติ ยสฺมา 
<span class="LineNumber"> 015 </span>ปน พหุทุกฺขา กามา  พหุปายาสา  อาทีนโว  เอตฺถ  ภิยฺโย 
<span class="LineNumber"> 016 </span>ตสฺมา  ตํ  อาทีนวํ สมฺปสฺสมานา  ปณฺฑิตา  เอตํปิ  รชฺชํ  
<span class="LineNumber"> 017 </span>ฉฑฺเฑตฺวา  คูถกูเป  นิมุคฺคปุริโส  ตํ  ปชหนฺโต  วิย  อนเปกฺขิโน  
<span class="LineNumber"> 018 </span>เอวํ  อปฺปมตฺตกํ  พหุทุกฺขํ  กามสุขํ  ปหาย วชนฺติ นิกฺขมิตฺวา 
<span class="LineNumber"> 019 </span>มโนรมํ ปพฺพชฺชํ ปพฺพชฺชนฺตีติ ฯ  
<span class="LineNumber"> 020 </span>	เอวํ  มหาสตฺโต  กาเมสุ  อสฺสาทฺจ  อาทีนวฺจ  ทสฺเสนฺโต  
<span class="LineNumber"> 021 </span>พุทฺธลีฬาย  ธมฺมํ  เทเสตฺวา  สหายํ ปกฺโกสาเปตฺวา รชฺชํ
