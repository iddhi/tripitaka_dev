<span class="LineNumber"> 001 </span>	*เล่มที่ 32  สิริกาลกณฺณิชาตกํ  หน้า 45

<span class="LineNumber"> 002 </span>ยุตฺตรูปํ  วา  อยุตฺตรูปํ  วา  จตฺตาโร  มหาราชา  ชานิสฺสนฺตีติ  
<span class="LineNumber"> 003 </span>เตสํ  สนฺติกํ  คนฺตฺวา  อมฺเหสุ  กา  ป€มํ  อโนตตฺตทเห  นหายิตุํ 
<span class="LineNumber"> 004 </span>ยุตฺตรูปาติ  ปุจฺฉึสุ  ฯ  ธตรฏฺ€วิรูปกฺขา  น  สกฺกา  อมฺเหหิ 
<span class="LineNumber"> 005 </span>วินิจฺฉิตุนฺติ  วิรุฬฺหกเวสฺสวณานํ  ภารมกํสุ  ฯ  เต  อมฺเหปิ 
<span class="LineNumber"> 006 </span>วินิจฺฉิตุํ  น  สกฺขิสฺสาม  สกฺกสฺส  ปาทมูลเมว  เปสิสฺสามาติ  ตา  
<span class="LineNumber"> 007 </span>สกฺกสฺส  สนฺติกํ  เปเสสุํ  ฯ  สกฺโก  ตาสํ  วจนํ  สุตฺวา  จินฺเตสิ  
<span class="LineNumber"> 008 </span>อิมา  เทฺวปิ  มม  ปริสานฺเว  ธีตโร น สกฺกา มยา อิมํ 
<span class="LineNumber"> 009 </span>อฏฺฏํ วินิจฺฉิตุนฺติ ฯ อถ สกฺโก  อาห  พาราณสิยํ  สุจิปริวาโร 
<span class="LineNumber"> 010 </span>นาม  เสฏฺ€ี  อตฺถิ  ตสฺส  ฆเร  อนุจฺฉิฏฺ€าสนฺเจว  อนุจฺฉิฏฺ€สยนฺจ
<span class="LineNumber"> 011 </span>ปฺตฺตํ  ยา  ตตฺถ  นิสีทิตุํ  วา  สยิตุํ  วา  ลภติ  สา  ป€มํ  
<span class="LineNumber"> 012 </span>นหายิตุํ  ยุตฺตรูปาติ  ฯ  ตํ  สุตฺวา  กาลกณฺณี  ตํขณฺเว  นีลวตฺถํ 
<span class="LineNumber"> 013 </span>นิวาเสตฺวา  นีลวิเลปนํ  วิลิมฺปิตฺวา  นีลมณิปิลนฺธนํ  ปิลนฺธิตฺวา 
<span class="LineNumber"> 014 </span>ยนฺตปาสาโณ  วิย  เทวโลกโต  โอตริตฺวา  มชฺฌิมยามสมนนฺตรเมว
<span class="LineNumber"> 015 </span>เสฏฺ€ิโน  ปาสาทสฺส อุปฏฺ€านทฺวาเร  สยนสฺส  อวิทูเร  €าเน  
<span class="LineNumber"> 016 </span>นีลรํสึ  วิสฺสชฺเชตฺวา  อากาเส  อฏฺ€าสิ  ฯ  เสฏฺ€ี  โอโลเกตฺวา  นํ  
<span class="LineNumber"> 017 </span>อทฺทส  สห  ทสฺสเนเนวสฺส  อปฺปิยา  อโหสิ อมนาปา ฯ โส
<span class="LineNumber"> 018 </span>ตาย สทฺธึ สลฺลปนฺโต ป€มํ คาถมาห  
<span class="LineNumber"> 019 </span>	[๘๖๙] กา นุ กาเลน วณฺเณน  	น จาสิ(๑) ปิยทสฺสนา  
<span class="LineNumber"> 020 </span>		กา วา ตฺวํ กสฺส วา ธีตา  	กถํ ชาเนมุ ตํ มยนฺติ ฯ  
<span class="LineNumber"> 021 </span># ๑. ส. ม. จาปิ ฯ 
