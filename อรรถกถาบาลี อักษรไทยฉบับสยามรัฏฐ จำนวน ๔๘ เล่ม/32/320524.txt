<span class="LineNumber"> 001 </span>		*เล่มที่ 32  กณฺหทีปายนชาตกํ  หน้า 524
		
<span class="LineNumber"> 002 </span>	ตตฺถ  วาสกาเลติ  วสนตฺถาย  เคหํ  อาคตกาเล  ฯ  น  จาปิ  
<span class="LineNumber"> 003 </span>เม  อปฺปิยตํ  อเวทุนฺติ  พหุสฺสุตาปิ  ปน  สมณพฺราหฺมณา  จ  
<span class="LineNumber"> 004 </span>อยํ  เนว  ทานํ  อภินนฺทติ  น  อมฺเหติ  อิมํ  มม  อปฺปิยภาวํ
<span class="LineNumber"> 005 </span>เนว ชานึสุ ฯ  อหฺหิ  ปิยจกฺขูหิเยว  โอโลเกมีติ  ทีเปติ  ฯ 
<span class="LineNumber"> 006 </span>เอเตน  สจฺเจนาติ  สเจ  อหํ  ทานํ  ททมาโนปิ  วิปากํ  อสทฺทหิตฺวา
<span class="LineNumber"> 007 </span>อตฺตโน  อนิจฺฉาย  ทมฺมิ  อนิจฺฉนภาวฺจ  มม  ปเร  น  ชานนฺติ 
<span class="LineNumber"> 008 </span>เอเตน  สจฺเจน  สุวตฺถิ  โหตูติ อตฺโถ ฯ  
<span class="LineNumber"> 009 </span>	เอวํ  เตน  สจฺจกิริยาย  กตาย(๑)  กฏิโต  อุทฺธํ  วิสํ  
<span class="LineNumber"> 010 </span>ภสฺสิตฺวา  ป€วึ  ปาวิสิ  ฯ  กุมาโร  อุฏฺ€าย  นิสีทิ  €าตุํ  ปน  
<span class="LineNumber"> 011 </span>น  สกฺโกติ  ฯ  อถสฺส  ปิตา  มาตรํ  อาห  ภทฺเท  มยา 
<span class="LineNumber"> 012 </span>อตฺตโน  พลํ  กตํ  ตฺวํ  อิทานิ  สจฺจกิริยํ  กตฺวา  ปุตฺตสฺส 
<span class="LineNumber"> 013 </span>อุฏฺ€าย  คมนภาวํ  กโรหีติ  ฯ  สามิ  อตฺถิ  มยฺหํ  เอกํ  สจฺจํ 
<span class="LineNumber"> 014 </span>ตว  ปน  สนฺติเก  กเถตุํ น สกฺกาติ ฯ  ภทฺเท  ยถา  ตถา
<span class="LineNumber"> 015 </span>เม  ปุตฺตํ  อโรคํ  กโรหีติ  ฯ  สา  สาธูติ  สมฺปฏิจฺฉิตฺวา สจฺจํ 
<span class="LineNumber"> 016 </span>กโรนฺตี ตติยํ คาถมาห  
<span class="LineNumber"> 017 </span>	[๑๓๘๒]อาสีวิโส ตาต ปหูตเตโช  
<span class="LineNumber"> 018 </span>		โย ตํ อฑํสี พิฬารา อุทฺธจฺจ(๒)  
<span class="LineNumber"> 019 </span>		ตสฺมิฺจ เม อปฺปิยตาย อชฺช  
<span class="LineNumber"> 020 </span>		ปิตรฺจ เต นตฺถิ โกจิ วิเสโส  
<span class="LineNumber"> 021 </span># ๑. ม. สห ฯ  ๒. ม. พิลรา อุทิจฺจ ฯ 
