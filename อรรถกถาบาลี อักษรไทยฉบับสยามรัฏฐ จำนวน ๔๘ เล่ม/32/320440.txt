<span class="LineNumber"> 001 </span>		*เล่มที่ 32  จกฺกวากชาตกํ  หน้า 440

<span class="LineNumber"> 002 </span>ปาปนฺติ  ป€นฺติ  ฯ  ตสฺสตฺโถ  ยสฺมา  มยํ  ฆาสเหตุ  ปาปํ  น
<span class="LineNumber"> 003 </span>กโรม  ตสฺมา  กลฺยาณภาวาติ  อมฺเห  มนุสฺเสสุ  จ ทิเชสุ จ 
<span class="LineNumber"> 004 </span>สมฺมตาติ ฯ  
<span class="LineNumber"> 005 </span>	ตํ สุตฺวา กาโก ตติยํ คาถมาห  
<span class="LineNumber"> 006 </span>	[๑๒๗๖]กึ อณฺณเว กานิ ผลานิ ภุฺเช  
<span class="LineNumber"> 007 </span>		มํสํ กุโต ขาทถ จกฺกวากา  
<span class="LineNumber"> 008 </span>		กึ โภชนํ ภุฺชถ โว อโนมา  
<span class="LineNumber"> 009 </span>		พลฺจ วณฺโณ จ อนปฺปรูโปติ(๑) ฯ  
<span class="LineNumber"> 010 </span>	ตตฺถ  กินฺติ  ปุจฺฉาวเสน  อาลปนํ  ฯ  กึ  โภชนํ  จกฺกวากาติ  
<span class="LineNumber"> 011 </span>วุตฺตํ  โหติ  ฯ  อณฺณเวติ  อิมสฺมึ  สเร  ฯ  ภุฺเชติ  ภุฺชถ 
<span class="LineNumber"> 012 </span>ภุฺชิตฺถาติ  วา  อตฺโถ  ฯ  มํสํ  กุโต  ขาทถาติ  กตรปาณินํ  
<span class="LineNumber"> 013 </span>มํสํ  ขาทถ  ฯ  ภุฺชถ  โวติ  โวกาโร  นิปาตมตฺตํ  ปรปเทน  
<span class="LineNumber"> 014 </span>ตสฺส  สมฺพนฺโธ  พลฺจ โว วณฺโณ จ อนปฺปรูโปติ ฯ  
<span class="LineNumber"> 015 </span>	ตโต จกฺกวาโก จตุตฺถํ คาถมาห  
<span class="LineNumber"> 016 </span>	[๑๒๗๗]น อณฺณเว สนฺติ ผลานิ ธงฺก  
<span class="LineNumber"> 017 </span>		มํสํ กุโต ขาทิตุํ จกฺกวาเก  
<span class="LineNumber"> 018 </span>		เสวาลภกฺขมฺห อวากโภชนา(๒)  
<span class="LineNumber"> 019 </span>		น ฆาสเหตุปิ กโรม ปาปนฺติ ฯ  
<span class="LineNumber"> 020 </span># ๑. ม. อนปฺปรูปา ฯ  ๒. ส. ม. อปาณโภชนา ฯ 
