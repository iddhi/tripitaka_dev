<span class="LineNumber"> 001 </span>		*เล่มที่ 32  คงฺคมาลชาตกํ  หน้า 326
		
<span class="LineNumber"> 002 </span>สมาทินฺนสีโล  หุตฺวา  อุโปสถํ  อธิฏฺ€าย  อตฺตโน  วสโนกาสํ 
<span class="LineNumber"> 003 </span>ปวิสิตฺวา  สีลํ  อาวชฺเชนฺโต  นิปชฺชิ  ฯ  อถสฺส  สกลทิวสํ  
<span class="LineNumber"> 004 </span>นิราหารตาย  ปจฺฉิมยามสมนนฺตเร  สตฺถกวาตา  สมุฏฺ€หึสุ  ฯ
<span class="LineNumber"> 005 </span>เสฏฺ€ินา  นานาเภสชฺชานิ  สํหริตฺวา  ปริภุฺชาติ  วุจฺจมาโนปิ 
<span class="LineNumber"> 006 </span>อุโปสถํ  น  ภินฺทิสฺสามีติ  ชีวิตปริยนฺติกํ  กตฺวา  สมาทิยินฺติ  
<span class="LineNumber"> 007 </span>อาห  ฯ  พลวเวทนา  อุปฺปชฺชิ  ฯ  อรุณุคฺคมนเวลาย  สตึ 
<span class="LineNumber"> 008 </span>ปจฺจุปฏฺ€เปตุํ  นาสกฺขิ  ฯ  อถ  นํ  อิทานิ  มฺริสฺสตีติ  นีหริตฺวา 
<span class="LineNumber"> 009 </span>โอสารเก  นิปชฺชาเปสุํ  ฯ  ตสฺมึ  ขเณ  พาราณสีราชา  รถวรคโต 
<span class="LineNumber"> 010 </span>มหนฺเตน  ปริวาเรน  นครํ  ปทกฺขิณํ  กโรนฺโต  ตํ  €านํ  
<span class="LineNumber"> 011 </span>สมฺปาปุณิ  ฯ  โพธิสตฺโตปิ  ตสฺส  สิรึ  โอโลเกตฺวา [๑] โลภํ  
<span class="LineNumber"> 012 </span>อุปฺปาเทตฺวา  รชฺชํ  ปตฺเถสิ  ฯ  โส  จวิตฺวา  อุปฑฺฒุโปสถกมฺมสฺส  
<span class="LineNumber"> 013 </span>นิสฺสนฺเทน  ตสฺส  อคฺคมเหสิยา  กุจฺฉิสฺมึ  ปฏิสนฺธึ  คณฺหิ  ฯ  สา  
<span class="LineNumber"> 014 </span>ลทฺธคพฺภปริหารา  ทสมาสจฺจเยน  ปุตฺตํ  วิชายิ  ฯ  อุทยกุมาโรติสฺส  
<span class="LineNumber"> 015 </span>นามํ  อกํสุ  ฯ  โส  วยปฺปตฺโต  สพฺพสิปฺปานํ  นิปฺผตฺตึ  ปาปุณิ  
<span class="LineNumber"> 016 </span>ชาติสฺสราเณน  อตฺตโน  ปุพฺพกมฺมํ  สริตฺวา  อปฺปสฺส  กมฺมสฺส  
<span class="LineNumber"> 017 </span>ผลํ  มเมทนฺติ  อภิกฺขณํ  อุทานํ  อุทาเนสิ  ฯ  โส  ปิตุ  อจฺจเยน  
<span class="LineNumber"> 018 </span>รชฺชํ  ปตฺวาปิ  อตฺตโน  มหนฺตํ  สิริวิภวํ  โอโลเกตฺวา  ตเทว  อุทานํ  
<span class="LineNumber"> 019 </span>อุทาเนสิ  ฯ  
<span class="LineNumber"> 020 </span>	อเถกทิวสํ  นคเร  ฉณํ  สชฺชยึสุ  ฯ  มหาชโน กีฬาปสุโต  
<span class="LineNumber"> 021 </span># ๑. ม. เอตฺถนฺตเร ตสฺมินฺติ ทิสฺสติ ฯ 
