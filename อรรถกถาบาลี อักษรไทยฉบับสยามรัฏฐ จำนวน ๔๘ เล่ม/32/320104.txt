<span class="LineNumber"> 001 </span>	*เล่มที่ 32  สุวณฺณกกฺกฏกชาตกํ  หน้า 104
	
<span class="LineNumber"> 002 </span>	ตตฺถ  ปฏิพทฺธโกติ  ปาฏิโภโค  ฯ  ยเถว  สปฺปนฺติ  ยถา  
<span class="LineNumber"> 003 </span>ภวนฺตํ  สปฺปํ  มุฺจามิ  ตถา  กากํปิ  ปโมกฺขามิ  เกวลํ  ตฺวํ  
<span class="LineNumber"> 004 </span>อิมสฺส  พฺราหฺมณสฺส สรีรโต สีฆํ วิสํ อาวมาหีติ ฯ  
<span class="LineNumber"> 005 </span>	เอวฺจ  ปน  วตฺวา  ตสฺส  มุขสฺจรณตฺถํ  อฬํ  สิถิล-
<span class="LineNumber"> 006 </span>มกาสิ  ฯ  สปฺโป  วิสํ  อาวมิตฺวา  มหาสตฺตสฺส  สรีรํ  นิพฺพิสํ
<span class="LineNumber"> 007 </span>อกาสิ  ฯ  โส  นิทฺทุกฺโข  อุฏฺ€าย  ปกติวณฺเณเนว  อฏฺ€าสิ  ฯ 
<span class="LineNumber"> 008 </span>กกฺกฏโก  สเจ  อิเม  เทฺวปิ  ชนา  อโรคา  ภวิสฺสนฺติ  มยฺหํ 
<span class="LineNumber"> 009 </span>สหายสฺส  วุฑฺฒิ  นาม  น  ภวิสฺสติ  วินาเสสฺสามิ  เตติ  จินฺเตตฺวา 
<span class="LineNumber"> 010 </span>กตฺตริกาย  อุปฺปลทลํ  วิย  อเฬหิ  อุภินฺนํปิ  สีสํ  กปฺเปตฺวา  
<span class="LineNumber"> 011 </span>ชีวิตกฺขยํ  ปาเปสิ  ฯ  กากีปิ  ตมฺหา  €านา  ปลายิ  ฯ  โพธิสตฺโต 
<span class="LineNumber"> 012 </span>สปฺปสฺส  สรีรํ  ทณฺฑเกน(๑)  เว€ิตฺวา  วมฺมิกํ  ขิปิ  สุวณฺณกกฺกฏกํ 
<span class="LineNumber"> 013 </span>โสพฺเภ  วิสฺสชฺเชตฺวา  นหาตฺวา  หลินฺทิยคามเมว  คโต  ฯ  ตโต 
<span class="LineNumber"> 014 </span>ปฏฺ€ายปิสฺส  กกฺกฏเกน  สทฺธึ  อธิกตโร วิสฺสาโส อโหสิ ฯ  
<span class="LineNumber"> 015 </span>	สตฺถา  อิมํ  ธมฺมเทสนํ  อาหริตฺวา  สจฺจานิ  ปกาเสตฺวา  
<span class="LineNumber"> 016 </span>ชาตกํ  สโมธาเนนฺโต โอสานคาถมาห  
<span class="LineNumber"> 017 </span>		[๙๓๐]กาโก ตทา เทวทตฺโต อโหสิ  
<span class="LineNumber"> 018 </span>			วารโณ(๒) ปน กณฺหสปฺโป อโหสิ  
<span class="LineNumber"> 019 </span>			อานนฺทภโทฺร กกฺกฏโก อโหสิ  
<span class="LineNumber"> 020 </span>			อหํ ตทา พฺราหฺมโณ โหมิ สตฺถาติ(๓) ฯ  
<span class="LineNumber"> 021 </span># ๑. ม. ทณฺฑเก ฯ  ๒. ม. มาโร ฯ  ๓. สี. ยุ. ตตฺถาติ ฯ 
