<span class="LineNumber"> 001 </span>		เล่มที่ 44  พุทธวํสวณฺณนา  หน้า  478  

<span class="LineNumber"> 002 </span>ภาสโต  สุตฺวา  นิสฺสํสยํ  เอโก  มหาภินิกฺขมนํ  นิกฺขมิตฺวา  
<span class="LineNumber"> 003 </span>พุทฺโธ  ภวิสฺสติ  เอตสฺสาหํ  สนฺติเก  ปพฺพชิตฺวา  สํสารทุกฺขโต  
<span class="LineNumber"> 004 </span>มุจฺจิสฺสามีติ  จินฺเตตฺวา  สุทฺธมุนิคณวนฺตํ  หิมวนฺตํ  คนฺตฺวา  
<span class="LineNumber"> 005 </span>ตาปสปพฺพชฺชํ  ปพฺพชิ ฯ  ตสฺส  ปริวารภูตานิ  วีสติตาปส-  
<span class="LineNumber"> 006 </span>สหสฺสานิ  อเหสุํ ฯ  โส  อปรภาเค  กสฺสปกุมาโร  นิกฺขมิตฺวา  
<span class="LineNumber"> 007 </span>อภิสมฺโพธึ  อนุปฺปตฺโตติ สุตฺวา สปริวาโร อาคนฺตฺวา  กสฺสปสฺส  
<span class="LineNumber"> 008 </span>ภควโต  สนฺติเก  สปริวาโร  เอหิภิกฺขุปพฺพชฺชาย  ปพฺพชิตฺวา  
<span class="LineNumber"> 009 </span>อรหตฺตํ  ปาปุณิ ฯ  ตสฺมึ  สมาคเม  กสฺสโป  ภควา  มาฆ-  
<span class="LineNumber"> 010 </span>ปุณฺณมายํ  ปาติโมกฺขํ  อุทฺทิสิ ฯ  เตน วุตฺตํ  
<span class="LineNumber"> 011 </span>		ตสฺสาปิ เทวเทวสฺส	เอโก อาสิ สมาคโม  
<span class="LineNumber"> 012 </span>		ขีณาสวานํ วิมลานํ		สนฺตจิตฺตาน ตาทินํ ฯ  
<span class="LineNumber"> 013 </span>		วีสภิกฺขุสหสฺสานํ		ตทา อาสิ สมาคโม  
<span class="LineNumber"> 014 </span>		อติกฺกนฺตภวนฺตานํ		หิริสีเลน ตาทินนฺติ ฯ  
<span class="LineNumber"> 015 </span>	ตตฺถ  อติกฺกนฺตภวนฺตานนฺติ  อติกฺกนฺตปุถุชฺชนโสตา-  
<span class="LineNumber"> 016 </span>ปนฺนาทีนํ  สพฺเพสํ  ขีณาสวานเมวาติ อตฺโถ ฯ หิริสีเลน 
<span class="LineNumber"> 017 </span>ตาทินนฺติ หิริยา จ สีเลน จ สทิสานํ ฯ  
<span class="LineNumber"> 018 </span>	ตทา  อมฺหากํ  โพธิสตฺโต  โชติปาโล  นาม  มาณโว  
<span class="LineNumber"> 019 </span>ติณฺณํ  เวทานํ  ปารคู  ภูมิยฺเจว  อนฺตลิกฺเข  จ  ปากโฏ  
<span class="LineNumber"> 020 </span>ฆฏิการสฺส  กุมฺภการสฺส  สหาโย อโหสิ ฯ  โส  เตน  สทฺธึ  
<span class="LineNumber"> 021 </span>สตฺถารํ  อุปสงฺกมิตฺวา  ตสฺส  ธมฺมกถํ  สุตฺวา  ตสฺส  สนฺติเก  
