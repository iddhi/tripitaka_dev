<span class="LineNumber"> 001 </span>		เล่มที่ 44  พุทธวํสวณฺณนา  หน้า  460  

<span class="LineNumber"> 002 </span>		อุคฺฆาเฏตฺวา สพฺพภวํ	จริยาย ปารมึ คโต  
<span class="LineNumber"> 003 </span>		สีโหว ปฺชรํ เภตฺวา	ปตฺโต สมฺโพธิมุตฺตมํ ฯ  
<span class="LineNumber"> 004 </span>		ธมฺมจกฺกํ ปวตฺเตนฺเต	กกุสนฺเธ โลกนายเก  
<span class="LineNumber"> 005 </span>		จตฺตาลีสโกฏิสหสฺสานํ	ธมฺมาภิสมโย อหุ ฯ  
<span class="LineNumber"> 006 </span>		อนฺตลิกฺขมฺหิ อากาเส	ยมกํ กตฺวา วิกุพฺพนํ  
<span class="LineNumber"> 007 </span>		ตึสโกฏิสหสฺสานํ		โพเธสิ เทวมานุเส ฯ  
<span class="LineNumber"> 008 </span>		นรเทวสฺส ยกฺขสฺส		จตุสจฺจปฺปกาสเน  
<span class="LineNumber"> 009 </span>		ธมฺมาภิสมโย ตสฺส		คณนาโต อสงฺขิโยติ ฯ  
<span class="LineNumber"> 010 </span>	ตตฺถ  อุคฺฆาเฏตฺวาติ  สมูหนิตฺวา ฯ  สพฺพภวนฺติ  สพฺพํ  
<span class="LineNumber"> 011 </span>นววิธํ  ภวํ ภวุปฺปตฺตินิมิตฺตํ  กมฺมนฺติ  อตฺโถ ฯ  จริยาย  ปารมึ  
<span class="LineNumber"> 012 </span>คโตติ  สพฺพปารมีนํ  ปูรณวเสน  ปารํ  คโต (๑) ฯ  สีโหว  ปฺชรํ  
<span class="LineNumber"> 013 </span>เภตฺวาติ  สีโห  วิย  ปฺชรํ  มุนิกุฺชโร  ภวปฺชรํ  วินาเสตฺวาติ  
<span class="LineNumber"> 014 </span>อตฺโถ ฯ  กกุสนฺธสฺส  วิทฺธสฺตภวพนฺธนสฺส  เอโกว  สาวกสนฺนิปาโต  
<span class="LineNumber"> 015 </span>อโหสิ ฯ  กณฺณกุชฺชนคเร  อิสิปตเน  มิคทาเย  อตฺตนา  สห  
<span class="LineNumber"> 016 </span>ปพฺพชิเตหิ  จตฺตาลีสาย  อรหนฺตสหสฺเสหิ  ปริวุโต  มาฆปุณฺณมายํ  
<span class="LineNumber"> 017 </span>ภควา  ปาติโมกฺขํ อุทฺทิสิ ฯ เตน วุตฺตํ  
<span class="LineNumber"> 018 </span>		กกุสนฺธสฺส ภควโต	เอโก อาสิ สมาคโม  
<span class="LineNumber"> 019 </span>		ขีณาสวานํ วิมลานํ		สนฺตจิตฺตาน ตาทินํ ฯ  
<span class="LineNumber"> 020 </span>		จตฺตาลีสสหสฺสานํ	ตทา อาสิ สมาคโม  
<span class="LineNumber"> 021 </span>		ทนฺตภูมิมนุปฺปตฺตานํ	อาสวาริคณกฺขยาติ ฯ  
<span class="LineNumber"> 022 </span># ๑. สี. ปารมึ คโต ฯ  
