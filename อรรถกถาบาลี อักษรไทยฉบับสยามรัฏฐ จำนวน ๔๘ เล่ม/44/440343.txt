<span class="LineNumber"> 001 </span>		เล่มที่ 44  นารทพุทฺธวํสวณฺณนา  หน้า  343  

<span class="LineNumber"> 002 </span>ปาฏิโมกฺขํ  อุทฺทิสิ ฯ โส ตติโย สนฺนิปาโต อโหสิ ฯ  เตน  
<span class="LineNumber"> 003 </span>วุตฺตํ  
<span class="LineNumber"> 004 </span>		ยทา เวโรจโน นาโค	ทานํ ททาติ สตฺถุโน  
<span class="LineNumber"> 005 </span>		ตทา สมึสุ ชินปุตฺตา	อสีติสตสหสฺสิโยติ ฯ  
<span class="LineNumber"> 006 </span>	ตตฺถ   อสีติสตสหสฺสิโยติ   สตสหสฺสานํ   อสีติโย ฯ  
<span class="LineNumber"> 007 </span>	ตทา  อมฺหากํ  โพธิสตฺโต  อิสิปพฺพชฺชํ  ปพฺพชิตฺวา  
<span class="LineNumber"> 008 </span>หิมวนฺตปสฺเส  อสฺสมํ  มาเปตฺวา  ปฺจสุ  อภิฺาสุ  อฏฺ€สุ  
<span class="LineNumber"> 009 </span>สมาปตฺตีสุ  จ  จิณฺณวสี  หุตฺวา  ปฏิวสติ ฯ  อถ  ตสฺมึ  
<span class="LineNumber"> 010 </span>อนุกมฺปาย  นารโท  ภควา  อสีติยา  อรหนฺตโกฏีหิ  ทสหิ  จ  
<span class="LineNumber"> 011 </span>อนาคามิผลฏฺเ€หิ  อุปาสกสหสฺเสหิ  ปริวุโต  ตํ  อสฺสมปทํ  
<span class="LineNumber"> 012 </span>อคมาสิ ฯ  ตาปโส  ภควนฺตํ  ทิสฺวาว  ปมุทิตหทโย  สปริวารสฺส  
<span class="LineNumber"> 013 </span>ภควโต  นิวาสตฺถาย  อสฺสมํ  มาเปตฺวา  สกลรตฺตึ  สตฺถุคุณํ  
<span class="LineNumber"> 014 </span>กิตฺเตตฺวา  ภควโต  ธมฺมกถํ  สุตฺวา  ปุนทิวเส  พุทฺธสฺส  อุตฺตรกุรุํ  
<span class="LineNumber"> 015 </span>คนฺตฺวา  ตโต  อาหารํ  อาหริตฺวา  สปริวารสฺส  พุทฺธสฺส  
<span class="LineNumber"> 016 </span>มหาทานํ  อทาสิ ฯ  เอวํ  สตฺตาหํ  มหาทานํ  ทตฺวา  หิมวนฺตโต  
<span class="LineNumber"> 017 </span>อนคฺฆํ โลหิตจนฺทนํ อาหริตฺวา  เตน  โลหิตจนฺทเนน  ภควนฺตํ  
<span class="LineNumber"> 018 </span>ปูเชสิ ฯ  ตทา  นํ  ทสพโล  อมรนรปริวุโต  ธมฺมกถํ  กเถตฺวา  
<span class="LineNumber"> 019 </span>อนาคเต โคตโม นาม พุทฺโธ ภวิสฺสตีติ พฺยากาสิ ฯ เตน วุตฺตํ  
<span class="LineNumber"> 020 </span>		อหํ เตน สมเยน		ชฏิโล อุคฺคตาปโน  
<span class="LineNumber"> 021 </span>		อนฺตลิกฺขจโร อาสึ		ปฺจาภิฺาสุ ปารคู ฯ  
