<span class="LineNumber"> 001 </span>		เล่มที่ 44  พุทธวํสวณฺณนา  หน้า  340  

<span class="LineNumber"> 002 </span>สกฺการตฺถาย  กเต  ปรมสุรภิคนฺเธ  ปุปฺผสนฺถเร  นิสีทิ ฯ  
<span class="LineNumber"> 003 </span>มหาชโน  กิร  นารทสฺส  จ  มุนิราชสฺส  โทณสฺส  จ  นาค-  
<span class="LineNumber"> 004 </span>ราชสฺส  ทฺวินฺนมฺปิ ยุทฺธํ ปสฺสิสฺสามาติ สนฺนิปติ ฯ  
<span class="LineNumber"> 005 </span>	อถ  อหินาโค  มุนินาคํ  ตถา  นิสินฺนํ  ทิสฺวา มกฺขํ  
<span class="LineNumber"> 006 </span>อสหมาโน สนฺทิสฺสมานกาโย  หุตฺวา  ปธูปายิ ฯ  ทสพโลปิ  
<span class="LineNumber"> 007 </span>ปธูปายิ ฯ  ปุน  นาคราชา  ปชฺชลิ ฯ  มุนิราชาปิ  ปชฺชลิ ฯ  
<span class="LineNumber"> 008 </span>อถ โส  นาคราชา  ทสพลสฺส  สรีรโต  นิกฺขนฺตาหิ ธูม-  
<span class="LineNumber"> 009 </span>ชาลาหิ อติวิย กิลนฺตสรีโร  ทุกฺขํ  อสหมาโน  วิสเวเคน  
<span class="LineNumber"> 010 </span>นํ  มาเรสฺสามีติ  วิสํ  วิสฺสชฺเชสิ ฯ วิสสฺส เวเคน  สกโลปิ  
<span class="LineNumber"> 011 </span>ชมฺพุทีโป  วินสฺเสยฺย ฯ  ตํ  ปน  วิสํ  ทสพลสฺส  สรีเร  
<span class="LineNumber"> 012 </span>เอกโลมมฺปิ  กมฺเปตุํ  นาสกฺขิ ฯ  อถ  โส  นาคราชา  กา  
<span class="LineNumber"> 013 </span>นุ  โข  สมณสฺส  ปวตฺตีติ  โอโลเกนฺโต  สรทสมเย  สูริยํ  วิย  
<span class="LineNumber"> 014 </span>จนฺทํ  วิย  จ  ปริปุณฺณํ  ฉพฺพณฺณาหิ  พุทฺธรสฺมีหิ  วิโรจมานํ  
<span class="LineNumber"> 015 </span>วิปฺปสนฺนวทนโสภํ  ภควนฺตํ  ทิสฺวา  อโห  มหิทฺธิโก  วตายํ  
<span class="LineNumber"> 016 </span>สมโณ  มยา  ปน  อตฺตโน  พลํ  อชานนฺเตน  อปรทฺธนฺติ  
<span class="LineNumber"> 017 </span>จินฺเตตฺวา  ตานํ  คเวสี  ภควนฺตํเยว  สรณมุปคฺฉิ ฯ  อถ  
<span class="LineNumber"> 018 </span>นารโท  มุนิราชา  ตํ  นาคราชํ  วิเนตฺวา  ตตฺถ  สนฺนิปติตสฺส  
<span class="LineNumber"> 019 </span>มหาชนสฺส  จิตฺตปฺปสาทนตฺถํ  ยมกปาฏิหาริยํ  อกาสิ ฯ  ตทา  
<span class="LineNumber"> 020 </span>ปาณีนํ  นวุติโกฏิสหสฺสานิ  อรหตฺเต  ปติฏฺ€หึสุ ฯ  โส  ทุติโย  
<span class="LineNumber"> 021 </span>อภิสมโย อโหสิ ฯ เตน วุตฺตํ  
