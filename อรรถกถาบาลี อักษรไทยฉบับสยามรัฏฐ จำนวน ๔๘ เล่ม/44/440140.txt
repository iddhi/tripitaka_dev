<span class="LineNumber"> 001 </span>		เล่มที่ 44  พุทธวํสวณฺณนา  หน้า  140  

<span class="LineNumber"> 002 </span>โลหิตปิตฺตเสมฺหเขฬสิงฺฆาณิกาทิอเนกกุณปปูริตํ (๑) ฯ  อนเปกฺโขติ  
<span class="LineNumber"> 003 </span>อนาลโย ฯ  อตฺถีติ  อวสฺสํ  อุปลพฺภติ ฯ เหหิตีติ  ภวิสฺสติ  
<span class="LineNumber"> 004 </span>ปริวิตกฺกนวจนมิทํ ฯ  น  โส  สกฺกา  น  เหตุเยติ  เตน  มคฺเคน (๒)  
<span class="LineNumber"> 005 </span>น  สกฺกา  น  ภวิตุํ ฯ  โส  ปน  มคฺโค  เหตุเยติ  เหตุภาวาย  
<span class="LineNumber"> 006 </span>น  น  โหติ  เหตุเยวาติ  อตฺโถ ฯ  ภวโต  ปริมุตฺติยาติ  
<span class="LineNumber"> 007 </span>ภวพนฺธนวิมุตฺติยาติ  อตฺโถ ฯ  
<span class="LineNumber"> 008 </span>	อิทานิ  อตฺตนา  ปริวิตกฺกิตมตฺถํ  สมฺปาทยิตุํ  ยถาปีติ-  
<span class="LineNumber"> 009 </span>อาทิมาห ฯ  ยถา  หิ  โลเก  ทุกฺขสฺส  ปฏิปกฺขภูตํ  สุขํ  นาม  
<span class="LineNumber"> 010 </span>อตฺถิ  เอวํ  ภเว  สติ  ตปฺปฏิปกฺเขน  วิภเวนาปิ  ภวิตพฺพํ  
<span class="LineNumber"> 011 </span>ยถา  จ  อุเณฺห  สติ  ตสฺส วูปสมภูตํ สีตลมฺปิ อตฺถิ เอวํ  
<span class="LineNumber"> 012 </span>ราคาทิอคฺคีนํ  วูปสเมน  นิพฺพาเนน  ภวิตพฺพํ ฯ  ยถา  จ  ปาปสฺส  
<span class="LineNumber"> 013 </span>ลามกสฺส  ธมฺมสฺส  ปฏิปกฺขภูโต  กลฺยาโณ  อนวชฺชธมฺโมปิ  
<span class="LineNumber"> 014 </span>อตฺถิเยว  เอวเมว  ปาปิกาย  ชาติยา  สติ  สพฺพชาติเขปนโต  
<span class="LineNumber"> 015 </span>อชาติสงฺขาเตน  นิพฺพาเนนาปิ  ภวิตพฺพเมวาติ ฯ  เตน วุตฺตํ  
<span class="LineNumber"> 016 </span>		ยถาปิ ทุกฺเข วิชฺชนฺเต	สุขํ นามปิ วิชฺชติ  
<span class="LineNumber"> 017 </span>		เอวํ ภเว วิชฺชมาเน		วิภโวปิจฺฉิตพฺพโก ฯ  
<span class="LineNumber"> 018 </span>		ยถาปิ อุเณฺห วิชฺชนฺเต	อปรํ วิชฺชติ สีตลํ  
<span class="LineNumber"> 019 </span>		เอวํ ติวิธคฺคิ วิชฺชนฺเต	นิพฺพานํ อิจฺฉิตพฺพกํ ฯ  
<span class="LineNumber"> 020 </span>		ยถาปิ ปาเป วิชฺชนฺเต	กลฺยาณมปิ วิชฺชติ  
<span class="LineNumber"> 021 </span>		เอวเมว ชาติ วิชฺชนฺเต	อชาติปิจฺฉิตพฺพกนฺติ ฯ  
<span class="LineNumber"> 022 </span># ๑. สี. ...ภริตํ ฯ  ๒. สี.  เอเกน ปน มคฺเคน ฯ  
