<span class="LineNumber"> 001 </span>			เล่มที่ 44  นิทานกถา  หน้า  39  

<span class="LineNumber"> 002 </span>ยาจิโต  ภวนฺตเรน  ปริจฺฉนฺนํ  มหานารทกสฺสชาตกํ (๑)  กเถตฺวา  
<span class="LineNumber"> 003 </span>จตฺตาริ  อริยสจฺจานิ  ปกาเสสิ ฯ  ตโต  สตฺถุ  ธมฺมกถํ  
<span class="LineNumber"> 004 </span>สุตฺวา  ราชา  พิมฺพิสาโร  เอกาทสนหุเตหิ  สทฺธึ  โสตาปตฺติผเล  
<span class="LineNumber"> 005 </span>ปติฏฺ€าสิ ฯ  เอกนหุตํ อุปาสกตฺตํ ปฏิเวเทสิ ฯ  ราชา  สรณํ  
<span class="LineNumber"> 006 </span>คนฺตฺวา  สฺวาตนาย  ภควนฺตํ  สทฺธึ  ภิกฺขุสงฺเฆน นิมนฺเตตฺวา 
<span class="LineNumber"> 007 </span>ภควนฺตํ  ติกฺขตฺตุํ ปทกฺขิณํ กตฺวา วนฺทิตฺวา ปกฺกามิ ฯ  
<span class="LineNumber"> 008 </span>	ปุนทิวเส  ภควา  ภิกฺขุสหสฺสปริวุโต  มรุคณปริวุโต (๒)  วิย  
<span class="LineNumber"> 009 </span>ทสสตนยโน  เทวราชา  พฺรหฺมคณปริวุโต  วิย  มหาพฺรหฺมา  
<span class="LineNumber"> 010 </span>ราชคหํ  ปาวิสิ ฯ  ราชา  พุทฺธปฺปมุขสฺส  ภิกฺขุสงฺฆสฺส  ทานํ  
<span class="LineNumber"> 011 </span>ทตฺวา  โภชนปริโยสาเน  ภควนฺตํ  เอตทโวจ  อหํ  ภนฺเต  
<span class="LineNumber"> 012 </span>ตีณิ  รตนานิ  วินา  วสิตุํ  น  สกฺขิสฺสามิ  เวลาย  วา  อเวลาย  
<span class="LineNumber"> 013 </span>วา  ภควโต  สนฺติกํ  อาคมิสฺสามิ  ลฏฺ€ิวนํ  นาม  อติทูเร  
<span class="LineNumber"> 014 </span>อิทํ  ปน  อมฺหากํ  เวฬุวนํ  นาม  อุยฺยานํ  ปวิเวกกามานํ  
<span class="LineNumber"> 015 </span>นาติทูรํ  นจฺจาสนฺนํ  คมนาคมนสมฺปนฺนํ  นิชฺชนสมฺพาธํ  
<span class="LineNumber"> 016 </span>ปวิเวกสุขํ  ฉายูทกสมฺปนฺนํ  สีตลสิลาตลสมลงฺกตํ  ปรมรมณีย-  
<span class="LineNumber"> 017 </span>ภูมิภาคํ   สุรภิกุสุมตรุวรนิรนฺตรํ   รมณียปาสาทหมฺมิยวิมาน-  
<span class="LineNumber"> 018 </span>วิหารฑฺฒโยคมณฺฑปาทิปฏิมณฺฑิตํ ฯ  อิทํ  เม  ภนฺเต  ภควา  
<span class="LineNumber"> 019 </span>ปฏิคฺคณฺหาตุ  นวตปนงฺคารสงฺกาเสน  สุวณฺณภิงฺคาเรน (๓)  สุรภิ-  
<span class="LineNumber"> 020 </span>กุสุมวาสิตํ  มณิวณฺณอุทกํ  คเหตฺวา  เวฬุวนารามํ  ปริจฺจชนฺโต  
<span class="LineNumber"> 021 </span># ๑. ขุ. ชา. ๒๘/๘๓๔/๒๙๒ ฯ  ๒. สี. ยุ. อมรปริวุโต ฯ  
<span class="LineNumber"> 022 </span># ๓. สี. ยุ. ภิงฺคาเรน ฯ  
