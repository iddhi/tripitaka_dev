<span class="LineNumber"> 001 </span>		เล่มที่ 44  สุเมธปตฺถนากถาวณฺณนา  หน้า  199  

<span class="LineNumber"> 002 </span>กามรูปารูปธมฺมานํ  ปวตฺติ  ตาวติกํ วิจินิสฺสามีติ วุตฺตํ โหติ ฯ  
<span class="LineNumber"> 003 </span>	วิจินนฺโตติ  วีมํสนฺโต  อุปปริกฺขนฺโต ฯ  ปุพฺพเกหีติ  โปราณเกหิ  
<span class="LineNumber"> 004 </span>โพธิสตฺเตหิ ฯ  อนุจิณฺณนฺติ  อชฺฌาจิณฺณํ (๑)  อาเสวิตํ ฯ  สมาทิยาติ  
<span class="LineNumber"> 005 </span>สมาทิยนํ  กโรหิ  อชฺช  ปฏฺ€าย  อยํ  ป€มํ  ทานปารมี  
<span class="LineNumber"> 006 </span>ปูเรตพฺพา  มยาติ  เอวํ  สมาทิยาติ  อตฺโถ ฯ  ทานปารมิตํ  คจฺฉาติ  
<span class="LineNumber"> 007 </span>ทานปารมึ  คจฺฉ  ปูรยาติ  อตฺโถ  ยทิ  โพธึ  ปตฺตุมิจฺฉสีติ  
<span class="LineNumber"> 008 </span>โพธิมูลมุปคนฺตฺวา  อนุตฺตรํ  สมฺมาสมฺโพธึ  ปตฺตุํ  อิจฺฉสิ  เจ ฯ  
<span class="LineNumber"> 009 </span>ยสฺส  กสฺสจีติ  อุทกสฺส  วา  ขีรสฺส  วา  ยสฺส  กสฺสจิ  สมฺปุณโณ ฯ  
<span class="LineNumber"> 010 </span>สมฺปุณฺณสทฺทโยเค  สติ  สามิวจนํ  อิจฺฉนฺติ  สทฺทวิทู ฯ  
<span class="LineNumber"> 011 </span>กรณตฺเถ  วา  สามิวจนํ  เยน  เกนจีติ  อตฺโถ  อโธ  กโตติ  
<span class="LineNumber"> 012 </span>เหฏฺ€ามุขีกโต ฯ  น  ตตฺถ  ปริรกฺขตีติ  ตสฺมึ  วมเน  น  
<span class="LineNumber"> 013 </span>ปริรกฺขติ นิสฺเสสํ อุทกํ วมเตวาติ อตฺโถ ฯ หีนมุกฺกฏฺ€-  
<span class="LineNumber"> 014 </span>มชฺฌิเมติ  หีนมชฺฌิมปณีเต  มกาโร  ปทสนฺธิกโร ฯ  กุมฺโภ  วิย  
<span class="LineNumber"> 015 </span>อโธ  กโตติ  เหฏฺ€ามุขีกโต  วิย  กุมฺโภ ฯ  ยาจเก  อุปคเต  
<span class="LineNumber"> 016 </span>ทิสฺวา  ตฺวํ  สุเมธ  อตฺตโน  อนวเสเสตฺวา  สพฺพธนปริจฺจาเคน  
<span class="LineNumber"> 017 </span>ทานปารมึ  องฺคปริจฺจาเคน  อุปปารมึ  ชีวิตปริจฺจาเคน  ปรมตฺถ-  
<span class="LineNumber"> 018 </span>ปารมิฺจ  ปูเรหีติ  เอวํ  อตฺตนาว  อตฺตานํ โอวทิ ฯ  
<span class="LineNumber"> 019 </span>	อถสฺส  น  เอตฺตเกเหว  พุทฺธการเกหิ  ธมฺเมหิ  ภวิตพฺพนฺติ  
<span class="LineNumber"> 020 </span>อุตฺตริมฺปิ  อุปธารยโต  ทุติยํ  สีลปารมึ  ทิสฺวา  เอตทโหสิ  
<span class="LineNumber"> 021 </span># ๑. สี. ยุ อาจิณฺณํ ฯ  
