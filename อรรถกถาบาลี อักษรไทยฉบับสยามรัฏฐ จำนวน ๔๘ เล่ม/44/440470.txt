<span class="LineNumber"> 001 </span>		เล่มที่ 44  พุทธวํสวณฺณนา  หน้า  470  

<span class="LineNumber"> 002 </span>สงฺฆํ  จตุพฺพิเธน  อาหาเรน  อลมลนฺติ  ปวาราเปตฺวา  
<span class="LineNumber"> 003 </span>หตฺเถน  ปิทหาเปตฺวาติ  อตฺโถ ฯ  สตฺถุสาวเกติ  สตฺถุโน  เจว  
<span class="LineNumber"> 004 </span>สาวกานฺจ  อทาสึ ฯ  นรุตฺตเมติ นรุตฺตมสฺส ฯ โอหายาติ  
<span class="LineNumber"> 005 </span>ปหาย (๑) ปริจฺจชิตฺวา (๒) ฯ  
<span class="LineNumber"> 006 </span>	ตสฺส  ปน  โกณาคมนสฺส  ภควโต  โสภวตี  นาม  นครํ  
<span class="LineNumber"> 007 </span>อโหสิ  ยฺทตฺโต  นาม  พฺราหฺมโณ  ปิตา  อุตฺตรา  นาม  
<span class="LineNumber"> 008 </span>พฺราหฺมณี  มาตา  ภิยฺยโส  จ  อุตฺตโร  จาติ  เทฺว  อคฺคสาวกา  
<span class="LineNumber"> 009 </span>โสตฺถิโช  นามุปฏฺ€าโก  สมุทฺทา  จ   อุตฺตรา  จ  เทฺว  
<span class="LineNumber"> 010 </span>อคฺคสาวิกา อุทุมฺพรรุกฺโข โพธิ สรีรํ ตึสหตฺถุพฺเพธํ อโหสิ  
<span class="LineNumber"> 011 </span>ตึสวสฺสสหสฺสานิ  อายุ  ภริยา  ปนสฺส  รุจิคตฺตา  นาม  
<span class="LineNumber"> 012 </span>พฺราหฺมณี  สตฺถวาโห  นาม ปุตฺโต หตฺถิยาเนน นิกฺขมิ ฯ 
<span class="LineNumber"> 013 </span>เตน วุตฺตํ
<span class="LineNumber"> 014 </span>		นครํ โสภวตี นาม		โสโภ นามาสิ ขตฺติโย  
<span class="LineNumber"> 015 </span>		วสเต ตตฺถ นคเร		สมฺพุทฺธสฺส มหากุลํ ฯ  
<span class="LineNumber"> 016 </span>		พฺราหฺมโณ ยฺทตฺโต จ   อาสิ พุทฺธสฺส โส ปิตา  
<span class="LineNumber"> 017 </span>		อุตฺตรา นาม ชนิกา	โกณาคมนสฺส สตฺถุโน ฯ  
<span class="LineNumber"> 018 </span>		ตีณิ วสฺสสหสฺสานิ		อคารํ อชฺฌาวสิ โส  
<span class="LineNumber"> 019 </span>		ตุสิตสนฺตุสิตสนฺตุฏฺ€า	ตโย ปาสาทมุตฺตมา (๓) ฯ  
<span class="LineNumber"> 020 </span>		อนูน(๑)โสฬสสหสฺสานิ	นาริโย สมลงฺกตา  
<span class="LineNumber"> 021 </span>		รุจิคตฺตา นาม นารี		สตฺถวาโห นาม อตฺรโช ฯ  
<span class="LineNumber"> 022 </span># ๑. สี. ยุ. โอหายิตฺวา ฯ  ๒. สี. ยุ. นตฺถิ ฯ  ๓. ม. อยํ คาถา น ทิสฺสติ ฯ  
