<span class="LineNumber"> 001 </span>		เล่มที่ 44  สิขีพุทฺธวํสวณฺณนา  หน้า  438  

<span class="LineNumber"> 002 </span>	วิปสฺสิสฺส  อปรภาเค  อนฺตรหิเต  จ  ตสฺมึ  กปฺเป  ตโต  
<span class="LineNumber"> 003 </span>ปรํ  เอกูนสฏฺ€ิยา  กปฺเปสุ  พุทฺธา  โลเก  น  อุปฺปชฺชึสุ ฯ  
<span class="LineNumber"> 004 </span>อปคตพุทฺธาโลโก (๑)  อโหสิ ฯ กิเลสเทวปุตฺตมารานํ  เอกรชฺชํ  
<span class="LineNumber"> 005 </span>อปคตกณฺฏกํ  อโหสิ ฯ  อิโต  ปน  เอกตฺตึสกปฺเป  สินิทฺธ-  
<span class="LineNumber"> 006 </span>สุกฺขสารทารุปจิโต  ปหูตสปฺปิสิตฺโต  นิธูโม สิขี วิย สิขี จ  
<span class="LineNumber"> 007 </span>เวสฺสภู จาติ  เทฺว  สมฺมาสมฺพุทฺธา  โลเก  อุปฺปชฺชึสุ (๑) ฯ ตตฺถ  
<span class="LineNumber"> 008 </span>สิขี ปน ภควา ปารมิโย ปูเรตฺวา  ตุสิตปุเร  นิพฺพตฺติตฺวา  
<span class="LineNumber"> 009 </span>ตโต  จวิตฺวา  กุสลกรณวตี  อรุณวตีนคเร  ปรมคุณวโต อรุณ-  
<span class="LineNumber"> 010 </span>วโต  นาม  รฺโ  อคฺคมเหสิยา  รตฺตกนกปฏิพิมฺพรุจิรปฺปภาย  
<span class="LineNumber"> 011 </span>ปภาวติยา  นาม  เทวิยา  กุจฺฉิสฺมึ  ปฏิสนฺธึ  คเหตฺวา  ทส  
<span class="LineNumber"> 012 </span>มาเส  วีตินาเมตฺวา นิสภุยฺยาเน  มาตุกุจฺฉิโต  นิกฺขมิ ฯ  เนมิตฺติกา  
<span class="LineNumber"> 013 </span>ปนสฺส  นามํ  กโรนฺตา  อุณฺหีสสฺส  สิขา วิย  อุคฺคตตฺตา  
<span class="LineNumber"> 014 </span>สิขีติ  นามมกํสุ ฯ  โส  สตฺตวสฺสหสฺสานิ  อคารํ  อชฺฌาวสิ ฯ  
<span class="LineNumber"> 015 </span>สุจนฺทกสิรีคิริยสนาริวสภนามกา  ตโย  ปาสาทา  อเหสุํ ฯ  
<span class="LineNumber"> 016 </span>สพฺพกามาเทวิปฺปมุขานิ  จตุวีสติ อิตฺถิสหสฺสานิ ปจฺจุปฏฺ€ิตานิ  
<span class="LineNumber"> 017 </span>อเหสุํ ฯ  
<span class="LineNumber"> 018 </span>	โส  จตฺตาริ  นิมิตฺตานิ  ทิสฺวา  สพฺพกามาเทวิยา  
<span class="LineNumber"> 019 </span>คุณคณาตุเล  อตุเล  นาม  ปุตฺเต  อุปฺปนฺเน  หตฺถิยาเนน  
<span class="LineNumber"> 020 </span># ๑. สี. ยุ. อิเม ปา€า นตฺถิ ฯ  
