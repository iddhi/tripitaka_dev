<span class="LineNumber"> 001 </span>		เล่มที่ 44  พุทธวํสวณฺณนา  หน้า  512  

<span class="LineNumber"> 002 </span>นกฺขตฺเต  วตฺตมาเน  นครโต  นิกฺขมิตฺวา  นครํ  อปโลเกตุกาโม  
<span class="LineNumber"> 003 </span>อโหสิ ฯ  วิตกฺกสมนนฺตรเมว  จสฺส  กุลาลจกฺกํ  วิย  โส  
<span class="LineNumber"> 004 </span>ภูมิปฺปเทโส  ปริวตฺติ ฯ  ยถา€ิโตว  มหาสตฺโต  กปิลวตฺถุปุรํ  ทิสฺวา  
<span class="LineNumber"> 005 </span>ตสฺมึ  ภูมิปฺปเทเส กณฺ€กนิวตฺตนํ  นาม  เจติยฏฺ€านํ  ทสฺเสตฺวา  
<span class="LineNumber"> 006 </span>คนฺตพฺพมคฺคาภิมุขํเยว  กณฺ€กํ  กตฺวา  ปายาสิ  มหตา  สกฺกาเรน  
<span class="LineNumber"> 007 </span>อุฬาเรน  สิริสมุทเยน ฯ  ตทา  มหาสตฺเต  คจฺฉนฺเต  ตสฺส  ปุรโต  
<span class="LineNumber"> 008 </span>เทวตา  สฏฺ€ิ  อุกฺกาสตสหสฺสานิ  ธารยึสุ  ตถา  ปุจฺฉโต  สฏฺ€ิ  
<span class="LineNumber"> 009 </span>ทกฺขิณโต  สฏฺ€ิ  อุกฺกาสตสหสฺสานิ  ตถา  วามปสฺสโต ฯ  
<span class="LineNumber"> 010 </span>อปรา  เทวตา  สุรภิกุสุมมาลาทามจนฺทนจุณฺณจามรธชปฏากาหิ  
<span class="LineNumber"> 011 </span>สกฺกโรนฺติโย  ปริวาเรตฺวา  อคมํสุ ฯ ทิพฺพานิ สงฺคีตานิ 
<span class="LineNumber"> 012 </span>อเนกานิ จ ตุริยานิ วชฺชึสุ ฯ  
<span class="LineNumber"> 013 </span>	อิมินา  สิริสมุทเยน  คจฺฉนฺโต  โพธิสตฺโต  เอกรตฺเตเนว  
<span class="LineNumber"> 014 </span>ตีณิ  รชฺชานิ  อติกฺกมฺม  ตึสโยชนิกํ  มคฺคํ  คนฺตฺวา  อโนมานทีตีรํ  
<span class="LineNumber"> 015 </span>สมฺปาปุณิ ฯ  อถ  โพธิสตฺโต  นทีตีเร  €ตฺวา  ฉนฺนํ  ปุจฺฉิ  
<span class="LineNumber"> 016 </span>กา  นามายํ  นทีติ ฯ  อโนมา  นาม  เทวาติ ฯ  อมฺหากมฺปิ  
<span class="LineNumber"> 017 </span>ปพฺพชฺชา  อโนมา  ภวิสฺสตีติ  ปณฺหิยา  อสฺสํ  ฆฏฺเฏนฺโต  
<span class="LineNumber"> 018 </span>อสฺสสฺส สฺํ  อทาสิ ฯ  อสฺโส  อุลฺลงฺฆิตฺวา  อฏฺ€อุสภวิตฺถาราย  
<span class="LineNumber"> 019 </span>นทิยา  ปาริมตีเร  อฏฺ€าสิ ฯ  โพธิสตฺโต  อสฺสปิฏฺ€ิโต  โอรุยฺห  
<span class="LineNumber"> 020 </span>มุตฺตราสิสทิเส  วาลุกาปุลิเน €ตฺวา  ฉนฺนํ  อามนฺเตสิ  สมฺม  
<span class="LineNumber"> 021 </span>ฉนฺน  ตฺวํ  มยฺหํ  อาภรณานิ  เจว  กณฺ€กฺจ  อาทาย  คจฺฉ  
<span class="LineNumber"> 022 </span>อหํ  ปพฺพชิสฺสามีติ ฯ  ฉนฺโน  อหมฺปิ  เทว  ปพฺพชิสฺสามีติ ฯ  
