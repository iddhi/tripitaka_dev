<span class="LineNumber"> 001 </span>		เล่มที่ 44  พุทธวํสวณฺณนา  หน้า  312  

<span class="LineNumber"> 002 </span>ธมฺมํ  เทเสสิ ฯ  ตทา  โกฏิสตสหสฺสสตฺตนิกายสฺส  ธมฺมาภิสมโย  
<span class="LineNumber"> 003 </span>อโหสิ ฯ  อยํ ตติยาภิสมโย อโหสิ ฯ เตน วุตฺตํ  
<span class="LineNumber"> 004 </span>		ปุนาปรํ ราชปุตฺโต		ชยเสโน นาม ขตฺติโย  
<span class="LineNumber"> 005 </span>		อารามํ โรปยิตฺวาน		พุทฺเธ นิยฺยาตยี ตทา ฯ  
<span class="LineNumber"> 006 </span>		ตสฺส ยาคํ ปกิตฺเตนฺโต	ธมฺมํ เทเสสิ จกฺขุมา  
<span class="LineNumber"> 007 </span>		ตทา โกฏิสหสฺสานํ	ตติยาภิสมโย อหูติ ฯ  
<span class="LineNumber"> 008 </span>	ปุน  อุคฺคโต  นาม  ราชา  สุนนฺทนคเร  สุนนฺทํ  นาม  
<span class="LineNumber"> 009 </span>วิหารํ  กาเรตฺวา  พุทฺธปฺปมุขสฺส  ภิกฺขุสงฺฆสฺส  อทาสิ ฯ ตสฺมึ  
<span class="LineNumber"> 010 </span>ทาเน  เอหิภิกฺขุปพฺพชฺชาย  ปพฺพชิตานํ  โกฏิสตํ  อรหนฺตานํ  
<span class="LineNumber"> 011 </span>สนฺนิปาโต  เตสํ  มชฺเฌ  โสภิโต  ภควา  ปาติโมกฺขํ  อุทฺทิสิ ฯ  
<span class="LineNumber"> 012 </span>อยํ  ป€โม  สนฺนิปาโต  อโหสิ ฯ  ปุน  เมขลานคเร  ธมฺมคโณ  
<span class="LineNumber"> 013 </span>ธมฺมคณารามํ  นาม  ปวรารามํ  มหาวิหารํ  กาเรตฺวา  พุทฺธปฺ-  
<span class="LineNumber"> 014 </span>ปมุขสฺส  ภิกฺขุสงฺฆสฺส  ทตฺวา  สห  สพฺพปริกฺขาเรหิ  ทานํ  
<span class="LineNumber"> 015 </span>อทาสิ ฯ  ตสฺมึ  สมาคเม  เอหิภิกฺขุภาเวน  ปพฺพชิตานํ  นวุติยา  
<span class="LineNumber"> 016 </span>อรหนฺตโกฏีนํ  สนฺนิปาเต  ปาติโมกฺขํ  อุทฺทิสิ ฯ  อยํ  ทุติโย  
<span class="LineNumber"> 017 </span>สนฺนิปาโต  อโหสิ ฯ  ยทา  ปน  ภควา  ทสสตนยนปุเร  วสฺสํ  
<span class="LineNumber"> 018 </span>วสิตฺวา  ปวารณาย  สุรวรปริวุโต  โอตริ  ตทา  อสีติยา  
<span class="LineNumber"> 019 </span>อรหนฺตโกฏีหิ  สทฺธึ  จตุรงฺคิเก  สนฺนิปาเต  ปวาเรสิ ฯ  อยํ  
<span class="LineNumber"> 020 </span>ตติโย  สนฺนิปาโต  อโหสิ ฯ  เตน  วุตฺตํ  
<span class="LineNumber"> 021 </span># ๑. สี. ยุ. สุนนฺทวตีนตเร สุรินฺทํ ฯ  
