<span class="LineNumber"> 001 </span>		เล่มที่ 44  พุทธวํสวณฺณนา  หน้า  376  

<span class="LineNumber"> 002 </span>		สุมงฺคลํ นาม นครํ		อุคฺคโต นาม ขตฺติโย  
<span class="LineNumber"> 003 </span>		มาตา ปภาวตี นาม		สุชาตสฺส มเหสิโน ฯ  
<span class="LineNumber"> 004 </span>		นววสฺสสหสฺสานิ (๑)	อคารํ อชฺฌาวสิ โส  
<span class="LineNumber"> 005 </span>		สิริ อุปสิริ จนฺโท		ตโย ปาสาทมุตฺตมา ฯ  
<span class="LineNumber"> 006 </span>		เตวีสติสหสฺสานิ		นาริโย สมลงฺกตา  
<span class="LineNumber"> 007 </span>		สิรินนฺทา นาม นารี		อุปเสโน นาม อตฺรโช ฯ  
<span class="LineNumber"> 008 </span>		นิมิตฺเต จตุโร ทิสฺวา	อสฺสยาเนน นิกฺขมิ  
<span class="LineNumber"> 009 </span>		อนูนนวมาสานิ		ปธานํ ปทหี ชิโน ฯ  
<span class="LineNumber"> 010 </span>		พฺรหฺมุนา ยาจิโต สนฺโต	สุชาโต โลกนายโก  
<span class="LineNumber"> 011 </span>		วตฺตจกฺโก มหาวีโร	สุมงฺคลุยฺยานมุตฺตเม (๑) ฯ 
<span class="LineNumber"> 012 </span>		สุทสฺสโน สุเทโว จ (๒)	อเหสุํ อคฺคสาวกา  
<span class="LineNumber"> 013 </span>		นารโท นามุปฏฺ€าโก	สุชาตสฺส มเหสิโน ฯ  
<span class="LineNumber"> 014 </span>		นาคา นาคสมาลา จ		อเหสุํ อคฺคสาวิกา  
<span class="LineNumber"> 015 </span>		โพธิ ตสฺส ภควโต		มหาเวฬูติ วุจฺจติ ฯ  
<span class="LineNumber"> 016 </span>		โส จ รุกฺโข ฆนกฺขนฺโธ (๓) อจฺฉิทฺโท โหติ ปตฺติโก  
<span class="LineNumber"> 017 </span>		อุชุ วํโส พฺรหา โหติ	ทสฺสนีโย มโนรโม ฯ  
<span class="LineNumber"> 018 </span>		เอกกฺขนฺโธ ปวฑฺฒิตฺวา	ตโต สาขา ปภิชฺชติ  
<span class="LineNumber"> 019 </span>		ยถา สุพทฺโธ โมรหตฺโถ	เอวํ โสภติ โส ทุโม ฯ  
<span class="LineNumber"> 020 </span>		น ตสฺส กณฺฏกา โหนฺติ	นาปิ ฉิทฺทํ มหา อหุ  
<span class="LineNumber"> 021 </span>		วิตฺถิณฺณสาโข อวิรโล	สนฺทจฺฉาโย มโนรโม ฯ  
<span class="LineNumber"> 022 </span># ๑. ม. อิเม ปา€า นตฺถิ ฯ  ๒. สี. ยุ. สุทสฺสโน จ เทโว ฯ  
<span class="LineNumber"> 023 </span># ๓. สี. ยุ. ชาตรุจิโร ฯ  
