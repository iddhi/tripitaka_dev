<span class="LineNumber"> 001 </span>		เล่มที่ 44  พุทธวํสวณฺณนา  หน้า  440  

<span class="LineNumber"> 002 </span>ปาปุณิตฺวา  อเนกชาติสํสารํ  ฯเปฯ  ตณฺหานํ  ขยมชฺฌคาติ  
<span class="LineNumber"> 003 </span>อุทานํ  อุทาเนตฺวา  โพธิสมีเปเยว  สตฺตสตฺตาหํ  วีตินาเมตฺวา  
<span class="LineNumber"> 004 </span>พฺรหฺมายาจนํ  สมฺปฏิจฺฉิตฺวา  อตฺตนา  สห  ปพฺพชิตานํ สตฺตติยา  
<span class="LineNumber"> 005 </span>ภิกฺขุสตสหสฺสานํ  อุปนิสฺสยสมฺปตฺตึ  ทิสฺวา  สุรปเถน  คนฺตฺวา  
<span class="LineNumber"> 006 </span>วิวิธาวรณวติยา  อรุณวติยา  ราชธานิยา  สมีเป  มิคาชินุยฺยาเน  (๑)  
<span class="LineNumber"> 007 </span>โอตริตฺวา  เตหิ  มุนิคเณหิ  ปริวุโต เตสํ  มชฺเฌ  ธมฺมจกฺกํ  
<span class="LineNumber"> 008 </span>ปวตฺเตสิ ฯ  ตทา  โกฏิสตสหสฺสานํ  ป€โม  อภิสมโย  อโหสิ ฯ  
<span class="LineNumber"> 009 </span>เตน วุตฺตํ  
<span class="LineNumber"> 010 </span>		วิปสฺสิสฺส อปเรน		สมฺพุทฺโธ ทฺวิปทุตฺตโม  
<span class="LineNumber"> 011 </span>		สิขิวฺหโย อาสิ ชิโน	อสโม อปฺปฏิปุคฺคโล ฯ  
<span class="LineNumber"> 012 </span>		มารเสนํ ปมทฺทิตฺวา	ปตฺโต สมฺโพธิมุตฺตมํ  
<span class="LineNumber"> 013 </span>		ธมฺมจกฺกํ ปวตฺเตสิ		อนุกมฺปาย ปาณินํ ฯ  
<span class="LineNumber"> 014 </span>		ธมฺมจกฺกํ ปวตฺเตนฺเต	สิขิมฺหิ ชินปุงฺคเว  
<span class="LineNumber"> 015 </span>		โกฏิสตสหสฺสานํ		ป€มาภิสมโย อหูติ ฯ  
<span class="LineNumber"> 016 </span>	ปุนปิ  อรุณวติยา  ราชธานิยา  สมีเปเยว  อภิภูราช-  
<span class="LineNumber"> 017 </span>ปุตฺตสฺส  จ  สมฺภวราชปุตฺตสฺส  จาติ  ทฺวินฺนํ  สปริวารานํ  
<span class="LineNumber"> 018 </span>ธมฺมํ เทเสตฺวา นวุติโกฏิสหสฺสานิ  ธมฺมามตํ ปาเยสิ ฯ โส 
<span class="LineNumber"> 019 </span>ทุติโย อภิสมโย อโหสิ ฯ เตน วุตฺตํ  
<span class="LineNumber"> 020 </span>		อปรมฺปิ ธมฺมํ เทเสนฺเต	คณเสฏฺเ€ นรุตฺตเม  
<span class="LineNumber"> 021 </span>		นวุติโกฏิสหสฺสานํ	ทุติยาภิสมโย อหูติ ฯ  
<span class="LineNumber"> 022 </span># ๑. สี. ยุ. มิคาจิรยฺยาเน ฯ  
