<span class="LineNumber"> 001 </span>	เล่มที่ 44  โคตมพุทฺธวํสวณฺณนา  หน้า  493  

<span class="LineNumber"> 002 </span>มหาราชสฺส  อาโรเจสิ  อิจฺฉามหํ  มหาราช  เทวทหนครํ  
<span class="LineNumber"> 003 </span>คนฺตุนฺติ ฯ  ราชา  สาธูติ  สมฺปฏิจฺฉิตฺวา  กปิลวตฺถุโต  ยาว  
<span class="LineNumber"> 004 </span>เทวทหนครา  วฺชลํ  สมํ  กาเรตฺวา  กทลิปุณฺณฆฏกมุกธช-  
<span class="LineNumber"> 005 </span>ปฏากาทีหิ  อลงฺการาเปตฺวา  นวกนกสิวิกาย  นิสีทาเปตฺวา  
<span class="LineNumber"> 006 </span>มหติยา  วิภูติยา  มหตา  ปริวาเรน  เปเสสิ ฯ  ทฺวินฺนํ  ปน  
<span class="LineNumber"> 007 </span>นครานํ  อนฺตเร  อุภยนครวาสีนํ  ปริโภคารหํ  ลุมฺพินีวนํ  นาม  
<span class="LineNumber"> 008 </span>มงฺคลสาลวนํ  อตฺถิ  ตํ  ตสฺมึ  สมเย  มูลโต  ยาว  อคฺคสาขา  
<span class="LineNumber"> 009 </span>สพฺพํ  เอกผาลิผุลฺลํ  อโหสิ ฯ  สาขนฺตเรหิ  เจว  ปุปฺผนฺตเรหิ  
<span class="LineNumber"> 010 </span>จ  ปรมรติกรมธุรมโนรมวิรุตาหิ  มทมุทิตาหิ  อนุภุตฺตปฺชราหิ  (๑)  
<span class="LineNumber"> 011 </span>ปรภตมธุกรวธูหิ  อุปคียมานสุรนนฺทนนนฺทนวนสทิสโสภํ วนํ  
<span class="LineNumber"> 012 </span>ทิสฺวา เทวิยา สาลวนกีฬมนุภวิตุํ จิตฺตมุปฺปชฺชิ ฯ  
<span class="LineNumber"> 013 </span>				วิภูสิตา พาลชนาติจาลินี  
<span class="LineNumber"> 014 </span>				วิภูสิตงฺคี วนิเตว มาลินี  
<span class="LineNumber"> 015 </span>				สทา ชนานํ นยนาลิมาลินี  
<span class="LineNumber"> 016 </span>				วิลุมฺปินีวาติวิโรจิ ลุมฺพินี ฯ  
<span class="LineNumber"> 017 </span>	อมจฺจา  รฺโ  อาโรเจตฺวา  เทวึ  คเหตฺวา  ตํ  ลุมฺพินีวนํ  
<span class="LineNumber"> 018 </span>ปวิสึสุ ฯ  สา มงฺคลสาลมูลํ  คนฺตฺวา  ตสฺส  อุชุสมวฏฺฏกฺขนฺธสฺส  
<span class="LineNumber"> 019 </span>ปุปฺผผลปลฺลวสมลงฺกตสฺส  ยํ  สาขํ  คณฺหิตุกามา  อโหสิ  สา  
<span class="LineNumber"> 020 </span>สาลสาขา  อพลา  ชนหทยโลลา  สยเมว  วิลมฺพมานา  หุตฺวา  
<span class="LineNumber"> 021 </span># ๑. สี.  ภูตสฺจาราหิ ฯ  
