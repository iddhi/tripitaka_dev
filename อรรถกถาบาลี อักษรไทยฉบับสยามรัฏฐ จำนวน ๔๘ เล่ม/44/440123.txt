<span class="LineNumber"> 001 </span>		เล่มที่ 44  รตนจงฺกมนกณฺฑวณฺณนา  หน้า  123  

<span class="LineNumber"> 002 </span>ปรมตฺถปารมี  นามาติ ฯ  เอส  นโย  เสสปารมีสุปิ ฯ  เอวํ  
<span class="LineNumber"> 003 </span>ทส  ปารมิโย  ทส  อุปปารมิโย  ทส  ปรมตฺถปารมิโยติ  
<span class="LineNumber"> 004 </span>สมตฺตึส  ปารมิโย  โหนฺติ ฯ  ตตฺถ  โพธิสตฺตสฺส  ทานปารมิตาย  
<span class="LineNumber"> 005 </span>ปูริตตฺตภาวานํ  ปริมาณํ  นาม  นตฺถิ ฯ  เอกนฺเตน  ปนสฺส  
<span class="LineNumber"> 006 </span>สสปณฺฑิตชาตเก  
<span class="LineNumber"> 007 </span>		ภิกฺขาย อุปคตํ ทิสฺวา	สกตฺตานํ ปริจฺจชึ  
<span class="LineNumber"> 008 </span>		ทาเนน เม สโม นตฺถิ	เอสา เม ทานปารมีติ (๑)  
<span class="LineNumber"> 009 </span>เอวํ ปรํ ชีวิตปริจฺจาคํ กโรนฺตสฺส ทานปารมี ปรมตฺถปารมี  
<span class="LineNumber"> 010 </span>นาม ชาตา ฯ  
<span class="LineNumber"> 011 </span>	ตถา  สีลปารมิตาย  ปูริตตฺตภาวานํ  ปริมาณํ  นาม  
<span class="LineNumber"> 012 </span>นตฺถิ ฯ  เอกนฺเตเนว  ปนสฺส สงฺขปาลชาตเก  
<span class="LineNumber"> 013 </span>		สูเลหิ วินิวิชฺฌนฺเต	โกฏฺฏยนฺเตปิ สตฺติภิ  
<span class="LineNumber"> 014 </span>		โภชปุตฺเต น กุปฺปามิ     เอสา เม สีลปารมีติ (๒)  
<span class="LineNumber"> 015 </span>เอวํ อตฺตปริจฺจาคํ กโรนฺตสฺส สีลปารมี ปรมตฺถปารมี นาม  
<span class="LineNumber"> 016 </span>ชาตา ฯ  
<span class="LineNumber"> 017 </span>	ตถา  มหารชฺชํ  ปหาย  เนกฺขมฺมปารมิยา  ปูริตตฺตภาวานํ  
<span class="LineNumber"> 018 </span>ปริมาณํ  นาม  นตฺถิ ฯ  เอกนฺเตน ปนสฺส จูฬสุตฺตโสมชาตเก  
<span class="LineNumber"> 019 </span>		มหารชฺชํ หตฺถคตํ	เขฬปิณฺฑํว ฉฑฺฑยึ  
<span class="LineNumber"> 020 </span>		จชโต น โหติ ลคฺคนํ     เอสา เม เนกฺขมฺมปารมีติ  
<span class="LineNumber"> 021 </span># ๑. ขุ. จริยา ๓๓/๑๐/๕๖๗ ฯ  ๒ ขุ. จริยา ๓๓/๒๐/๕๗๘ ฯ  
