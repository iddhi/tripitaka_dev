<span class="LineNumber"> 001 </span>		เล่มที่ 44  พุทธวํสวณฺณนา  หน้า  330  

<span class="LineNumber"> 002 </span>คุมฺพคุมฺพายมาเน (๑)  ผลรสปมุทิตหทยาหิ กากลิสทิสมธุรวิรุตาหิ  
<span class="LineNumber"> 003 </span>โกกิลวธูหิ  อุปคียมาเน  ปรมรมณีเย  วิวิตฺเต  วิชเน โยคานุกูเล  
<span class="LineNumber"> 004 </span>ปวเน วสฺสาวาสมุปคฺฉิ ฯ  ตสฺมึ  วิหรนฺตํ  สปริวารกํ  ทสพลํ  
<span class="LineNumber"> 005 </span>ตถาคตํ  ธมฺมราชํ  พุทฺธสิริยา  วิโรจมานํ  ทิสฺวา  มนุสฺสา  
<span class="LineNumber"> 006 </span>ตสฺส  ธมฺมํ  สุตฺวา  ปสีทิตฺวา  เอหิภิกฺขุปพฺพชฺชาย  ปพฺพชึสุ ฯ  
<span class="LineNumber"> 007 </span>ตทา ทฺวีหิ  ภิกฺขุสตสหสฺเสหิ  ปริวุโต  ปวาเรสิ ฯ  โส  ตติโย  
<span class="LineNumber"> 008 </span>สนฺนิปาโต  อโหสิ ฯ  เตน  วุตฺตํ  
<span class="LineNumber"> 009 </span>		สนฺนิปาตา ตโย อาสุํ	ปทุมสฺส มเหสิโน  
<span class="LineNumber"> 010 </span>		โกฏิสตสหสฺสานํ		ป€โม อาสิ สมาคโม ฯ  
<span class="LineNumber"> 011 </span>		ก€ินตฺถารสมเย		อุปฺปนฺเน ก€ินจีวเร  
<span class="LineNumber"> 012 </span>		ธมฺมเสนาปติตฺถาย	ภิกฺขู สิพฺพึสุ จีวรํ ฯ  
<span class="LineNumber"> 013 </span>		ตทา เต วิมลา ภิกฺขู		ฉฬภิฺา มหิทฺธิกา  
<span class="LineNumber"> 014 </span>		ตีณิ สตสหสฺสานิ		สมึสุ อปราชิตา ฯ  
<span class="LineNumber"> 015 </span>		ปุนาปรํ โส นราสโภ	ปวเน วาสํ อุปาคมิ  
<span class="LineNumber"> 016 </span>		ตทา สมาคโม อาสิ		ทฺวินฺนํ สตสหสฺสินนฺติ ฯ  
<span class="LineNumber"> 017 </span>	ตตฺถ  ก€ินตฺถารสมเยติ  ก€ินจีวรตฺถรณสมเย ฯ  ธมฺม-  
<span class="LineNumber"> 018 </span>เสนาปติตฺถายาติ  ธมฺมเสนาปติสาลตฺเถรตฺถํ ฯ  อปราชิตาติ  น  
<span class="LineNumber"> 019 </span>ปราชิตา  วิภตฺติโลโป  ทฏฺ€พฺโพ ฯ  โสติ  โส  มหาปทุโม ฯ  
<span class="LineNumber"> 020 </span>ปวเนติ  มหาวเน ฯ  วาสนฺติ  วสฺสาวาสํ ฯ  อุปาคมีติ  อุปาคโต ฯ  
<span class="LineNumber"> 021 </span># ๑. สี. ยุ. คุมุคุมายมาเน ฯ  
