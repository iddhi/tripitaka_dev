<span class="LineNumber"> 001 </span>		เล่มที่ 44  พุทธวํสวณฺณนา  หน้า  372  

<span class="LineNumber"> 002 </span>ปน  เหฏฺ€ิมหนุเมว  ปุณฺณํ  โหติ  น  อุปริมํ ฯ  อสฺส  ปน  
<span class="LineNumber"> 003 </span>มหาปุริสสฺส  สีหสฺส  เหฏฺ€ิมหนุ  วิย  เทฺวปิ  ปริปุณฺณานิ  
<span class="LineNumber"> 004 </span>ทฺวาทสิยํ  ปกฺขสฺส  จนฺทสทิสานิ  โหนฺติ ฯ  เตน (๑)  วุตฺตํ  
<span class="LineNumber"> 005 </span>สีหหนูติ (๑) ฯ  อุสภกฺขนฺโธติ  อุสภสฺเสว  สมปฺปวฏฺฏกฺขนฺโธ  สุวฏฺฏิต-  
<span class="LineNumber"> 006 </span>สุวณฺณาลิงฺคสทิสกฺขนฺโธติ  อตฺโถ ฯ  สตรํสีวาติ ทิวสกโร วิย ฯ  
<span class="LineNumber"> 007 </span>สิริยาติ พุทฺธสิริยา ฯ  โพธิมุตฺตมนฺติ  อุตฺตมํ สมฺโพธึ ฯ  
<span class="LineNumber"> 008 </span>	สุธมฺมวตีนคเร  สุธมฺมุยฺยาเน  อาคตานํ  มนุสฺสานํ  ธมฺมํ  
<span class="LineNumber"> 009 </span>เทเสตฺวา  สฏฺ€ิสตสหสฺสานิ  เอหิภิกฺขุภาเวน  ปพฺพาเชตฺวา  เตสํ  
<span class="LineNumber"> 010 </span>มชฺเฌ  ปาติโมกฺขํ  อุทฺทิสิ  โส  ป€โม  สนฺนิปาโต  อโหสิ ฯ  
<span class="LineNumber"> 011 </span>ตโต  ปรํ  ติทิโวโรหเณ ภควโต ปฺาสสตสหสฺสานํ  ทุติโย  
<span class="LineNumber"> 012 </span>สนฺนิปาโต  อโหสิ ฯ  ปุน  สุทสฺสนกุมาโร  ภควโต  สนฺติเก  
<span class="LineNumber"> 013 </span>ปพฺพชิตฺวา  อรหตฺตํ  ปตฺโตติ  สุตฺวา  มยมฺปิ  ปพฺพชิสฺสามาติ  
<span class="LineNumber"> 014 </span>อาคตานิ  จตฺตาริ  ปุริสสตสหสฺสานิ  คเหตฺวา  สุทสฺสนตฺเถโร  
<span class="LineNumber"> 015 </span>สุชาตํ  นราสภํ  อุปสงฺกมิ ฯ  เตสํ  ภควา  ธมฺมํ  เทเสตฺวา  
<span class="LineNumber"> 016 </span>เอหิภิกฺขุปพฺพชฺชาย  ปพฺพาเชตฺวา  จตุรงฺคสมนฺนาคเต  สนฺนิปาเต  
<span class="LineNumber"> 017 </span>ปาติโมกฺขํ อุทฺทิสิ โส ตติโย สนฺนิปาโต อโหสิ ฯ  เตน  
<span class="LineNumber"> 018 </span>วุตฺตํ  
<span class="LineNumber"> 019 </span>		สนฺนิปาตา ตโย อาสุํ	สุชาตสฺส มเหสิโน  
<span class="LineNumber"> 020 </span>		ขีณาสวานํ วิมลานํ		สนฺตจิตฺตาน ตาทินํ ฯ  
<span class="LineNumber"> 021 </span># ๑. ม. อิเม ปา€า นตฺถิ ฯ  
