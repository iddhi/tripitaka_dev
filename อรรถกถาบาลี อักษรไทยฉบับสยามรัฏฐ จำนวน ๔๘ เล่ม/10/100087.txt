<span class="LineNumber"> 001 </span>		เล่มที่  10  เทวตาสํยุตฺตวณฺณนา  หน้า  87

<span class="LineNumber"> 002 </span>เววจนํ ฯ ฉนฺทวินยา อฆวินโยติ ตณฺหาวินเยน  ปฺจกฺขนฺธวินโย ฯ  อฆวินยา  
<span class="LineNumber"> 003 </span>ทุกฺขวินโยติ  ปฺจกฺขนฺธวินเยน วฏฺฏทุกฺขํ  วินีตเมว  โหติ ฯ  จิตฺรานีติ  
<span class="LineNumber"> 004 </span>อารมฺมณจิตฺตานิ ฯ  สงฺกปฺปราโคติ สงฺกปฺปิตราโค ฯ เอวเมตฺถ วตฺถุกามํ 
<span class="LineNumber"> 005 </span>ปฏิกฺขิปิตฺวา กิเลสกาโม กาโมติ วุตฺโต ฯ อยํ ปนตฺโถ ปสุรสุตฺเตน วิภาเวตพฺโพ ฯ 
<span class="LineNumber"> 006 </span>ปสุรปริพฺพาชโก หิ เถเรน  สงฺกปฺปราโค  ปุริสสฺส กาโมติ วุตฺเต  
<span class="LineNumber"> 007 </span>น เต กามา ยานิ จิตฺรานิ โลเก  สงฺกปฺปราคํ จ วเทสิ กามํ  สงฺกปฺปยํ อกุสลวิตกฺเก  
<span class="LineNumber"> 008 </span>ภิกฺขูปิ เต เหหินฺติ กามโภคีติ อาห ฯ  อถ นํ เถโร อโวจ   เต เจ กามา ยานิ จิตฺรานิ 
<span class="LineNumber"> 009 </span>โลเก สงฺกปฺปราคํ น วเทสิ กามํ  ปสฺสนฺโต รูปานิ มโนรมานิ สตฺถาปิ เต เหหิติ 
<span class="LineNumber"> 010 </span>กามโภคี ฯ  สุณนฺโต สทฺทานิ ฆายนฺโต คนฺธานิ สายนฺโต รสานิ ผุสนฺโต ผสฺสานิ 
<span class="LineNumber"> 011 </span>มโนรมฺมานิ สตฺถาปิ เต เหหิติ กามโภคีติ ฯ  อเถตฺถ  ธีราติ  อถ  เอเตสุ 
<span class="LineNumber"> 012 </span>อารมฺมเณสุ ปณฺฑิตา ฉนฺทราคํ วินยนฺติ ฯ สํโยชนํ  สพฺพนฺติ  ทสวิธมฺปิ  สํโยชนํ ฯ  
<span class="LineNumber"> 013 </span>อกิฺจนนฺติ  ราคกิฺจนาทิวิรหิตํ ฯ นานุปตนฺติ  ทุกฺขาติ  วฏฺฏทุกฺขา  ปน  
<span class="LineNumber"> 014 </span>ตสฺส อุปริ น ปตนฺติ ฯ อิจฺจายสฺมา  โมฆราชาติ  ปหาสิ สงฺขนฺติ คาถํ สุตฺวา 
<span class="LineNumber"> 015 </span>ตาสํปิ (๑) ปริสติ อนุสนฺธิกุสโล  โมฆราชา นาม เถโร  อิมิสฺสา คาถาย 
<span class="LineNumber"> 016 </span>อตฺโถ น ยถานุสนฺธิคโตติ จินฺเตตฺวา
