<span class="LineNumber"> 001 </span>	เล่มที่  10  สารตฺถปฺปกาสินิยา สคาถาวคฺเค  หน้า  252

<span class="LineNumber"> 002 </span>	จตุตฺเถ  สตฺต  วสฺสานีติ  ปุเร  โพธิยํ  ฉพฺพสฺสานิ  โพธิโต 
<span class="LineNumber"> 003 </span>ปจฺฉา  เอกํ  วสฺสํ ฯ โอตาราเปกฺโขติ  สเจ สมณสฺส โคตมสฺส กายทฺวาราทีสุ
<span class="LineNumber"> 004 </span>กิฺจิเทว อนนุจฺฉวิกํ ปสฺสามิ  โจเทสฺสามิ นนฺติ เอวํ วิวรํ อเปกฺขมาโน ฯ 
<span class="LineNumber"> 005 </span>อลภมาโนติ รชเรณุมตฺตมฺปิ  อวกฺขลินํ อปสฺสนฺโต ฯ เตนาห สตฺต วสฺสานิ 
<span class="LineNumber"> 006 </span>ภควนฺตํ  อนุพนฺธึ ปทาปทํ โอตารํ นาธิคจฺฉิสฺสํ  สมฺพุทฺธสฺส สิรีมโตติ ฯ 
<span class="LineNumber"> 007 </span>อุปสงฺกมีติ  อชฺช สมณํ โคตมํ อภิวาเทตฺวา อาคมิสฺสามีติ  อุปสงฺกมิ ฯ 
<span class="LineNumber"> 008 </span>ฌายสีติ ฌายนฺโต อวชฺฌายนฺโต  นิสินฺโนสีติ วทติ ฯ วิตฺตํ นุ ชีโนติ 
<span class="LineNumber"> 009 </span>สตํ  วา  สหสฺสํ  วา  ชิโตสิ นุ ฯ อาคุนฺนุ คามสฺมินฺติ กินฺนุ อนฺโตคาเม 
<span class="LineNumber"> 010 </span>ปมาณาติกฺกนฺตํ  ปาปกมฺมํ  อกาสิ  เยน  อฺเสํ  มุขํ โอโลเกตุํ อวิสหนฺโต 
<span class="LineNumber"> 011 </span>อปชฺฌายนฺโต นิสินฺโน  อรฺเ วิจรสิ ฯ สกฺขินฺติ มิตฺตภาวํ ฯ
<span class="LineNumber"> 012 </span>ปลิขายาติ ขนิตฺวา ฯ ภวโลภชปฺปนฺติ ภวโลภสงฺขาตํ ตณฺหํ ฯ อนาสโว
<span class="LineNumber"> 013 </span>ฌายามีติ นิตฺตโณฺห หุตฺวา ทฺวีหิ ฌาเนหิ ฌายามิ ฯ ปมตฺตพนฺธูติ มารํ อาลปติ ฯ 
<span class="LineNumber"> 014 </span>โส หิ เย เกจิ โลเก ปมตฺตา  เตสํ พนฺธุ ฯ  สเจ มคฺคํ อนุพุทฺธนฺติ ยทิ ตยา 
<span class="LineNumber"> 015 </span>มคฺโค อนุพุทฺโธ ฯ อเปหีติ อปยาหิ ฯ อมจฺจุเธยฺยนฺติ มจฺจุโน อโนกาสภูตํ 
<span class="LineNumber"> 016 </span>นิพฺพานํ ฯ ปารคามิโนติ เยปิ ปารํ คตา  เตปิ ปารคามิโน ฯ เยปิ ปารํ 
<span class="LineNumber"> 017 </span>คนฺตุกามา  เตปิ ปารคามิโน ฯ  
