<span class="LineNumber"> 001 </span>	เล่มที่  10  สารตฺถปฺปกาสินิยา สคาถาวคฺเค  หน้า  196

<span class="LineNumber"> 002 </span>		ทุชฺชีวิตมชีวิมฺหา	เย สนฺเต น ททมฺหเส 
<span class="LineNumber"> 003 </span>		วิชฺชมาเนสุ โภเคสุ	ทีปนฺนากมฺห อตฺตโนติ 
<span class="LineNumber"> 004 </span>อิมํ ฯ เต อิมา คาถา วตฺตุํ อสกฺโกนฺตา เอเกกํ อกฺขรํ วตฺวา ตเถว นิมฺมุคฺคา ฯ 
<span class="LineNumber"> 005 </span>อิติ  มหาราช เต เนรยิกสตฺตา ยถากมฺเมน วิรวึสุ ฯ ตสฺส สทฺทสฺส สุตปจฺจยา 
<span class="LineNumber"> 006 </span>ตุยฺหํ  หานิ  วา  วุฑฺฒิ  วา  นตฺถิ ฯ เอตฺตกานมฺปน ปสูนํ ฆาฏนกมฺมํ นาม 
<span class="LineNumber"> 007 </span>ภาริยนฺติ  นิรยภเยน  ตชฺชิตฺวา  ธมฺมกถํ กเถสิ ฯ ราชา ทสพเล ปสีทิตฺวา 
<span class="LineNumber"> 008 </span> มุฺจามิ  เนสํ  ชีวิตํ  ททามิ  หริตานิ เจวติณานิ ททนฺตุ (๑)สีตลานิ จ 
<span class="LineNumber"> 009 </span>ปานียานิ ปิวนฺตุ  สีโต จ เนสํ วาโต อุปวายตูติ วตฺวา  คจฺฉถ หาเรถาติ 
<span class="LineNumber"> 010 </span>มนุสฺเส อาณาเปสิ ฯ เต คนฺตฺวา พฺราหฺมเณ ปลาเปตฺวา ปาณสงฺฆํ  พนฺธนโต
<span class="LineNumber"> 011 </span>โมเจตฺวา นคเร ธมฺมเภริฺจาราเปสุํ ฯ 
<span class="LineNumber"> 012 </span>	อถ  ราชา  ทสพลสฺส  สนฺติเก  นิสินฺโน อาห  ภนฺเต เอกรตฺติ นาม 
<span class="LineNumber"> 013 </span>ติยามา  โหติ  มยฺหมฺปน อชฺช เทฺว รตฺติโย เอกโต ฆฏิตา วิย อเหสุนฺติ ฯ 
<span class="LineNumber"> 014 </span>โสปิ  ปุริโส  ตตฺเถว  นิสินฺโน  อาห  ภนฺเต โยชนํ นาม จตุคาวุตํ โหติ
<span class="LineNumber"> 015 </span>มยฺหมฺปน  อชฺช  เทฺว  โยชนานิ เอกโต กตานิ วิย อเหสุนฺติ ฯ อถ ภควา 
<span class="LineNumber"> 016 </span>ชาครสฺส ตาว รตฺติยา ทีฆภาโว ปากโฏ  สนฺตสฺส โยชนสฺส ทีฆภาโว 
<span class="LineNumber"> 017 </span>ปากโฏ วฏฺฏปติตสฺส  ปน  พาลปุถุชฺชนสฺส  อนมตคฺคํ  สํสารวฏฺฏํ 
<span class="LineNumber"> 018 </span># ๑ ม. ขาทนฺตุ  ฯ 
