<span class="LineNumber"> 001 </span>		เล่มที่  10   พฺรหฺมสํยุตฺตวณฺณนา  หน้า  353

<span class="LineNumber"> 002 </span>	ผาณิตสฺส  ปุฏนฺติ  มหนฺตํ  นิจฺฉาริกํ  คุฬปิณฺฑํ ฯ  โส  กิร  กึ 
<span class="LineNumber"> 003 </span>สมณสฺส  โคตมสฺส  อผาสุกนฺติ  ปุจฺฉิตฺวา  อุทรวาโตติ  สุตฺวา  เตนหิ 
<span class="LineNumber"> 004 </span>มยเมตฺถ  เภสชฺชํ  ชานาม  อิโต โถเกน อุทเกน อิมํ ผาณิตํ อาโลเฬตฺวา 
<span class="LineNumber"> 005 </span>นฺหานปริโยสาเน ปาตุํ เทถ  อิติ อุณฺโหทเกน พหิ ปริเสโท  ภวิสฺสติ  อิมินา 
<span class="LineNumber"> 006 </span>อนฺโตติ  เอวํ  สมณสฺส  โคตมสฺส  ผาสุกํ  ภวิสฺสตีติ วตฺวา เถรสฺส ปตฺเต 
<span class="LineNumber"> 007 </span>ปกฺขิปิตฺวา อทาสิ ฯ  อุปสงฺกมีติ  ตสฺมึ  กิร  อาพาเธ  ปฏิปฺปสฺสทฺเธ  เทวหิเตน 
<span class="LineNumber"> 008 </span>ตถาคตสฺส เภสชฺชํ ทินฺนํ  เตเนว โรโค วูปสนฺโต  อโห ทานํ ปรมทานํ 
<span class="LineNumber"> 009 </span>พฺราหฺมณสฺสาติ กถา  วิตฺถาริตา  ชาตา ฯ ตํ สุตฺวา กิตฺติกาโม พฺราหฺมโณ 
<span class="LineNumber"> 010 </span>เอตฺตเกนปิ ตาว เม อยํ กิตฺติสทฺโท อพฺภุคฺคโตติ โสมนสฺสชาโต 
<span class="LineNumber"> 011 </span>อตฺตนา กตภาวํ ชานาเปตุกาโม ตาวเทว  ทสพเล วิสฺสาสํ อาปชฺชิตฺวา 
<span class="LineNumber"> 012 </span>อุปสงฺกมิ ฯ ทชฺชาติ  ทเทยฺย ฯ  กถํ  หิ  ยชมานสฺสาติ เกน การเณน ยชนฺตสฺส ฯ 
<span class="LineNumber"> 013 </span>อิชฺฌตีติ  สมิชฺฌติ  มหปฺผโล  โหติ ฯ  โยเวทีติ โย อเวทิ อฺาสิ  วิทิตํ 
<span class="LineNumber"> 014 </span>ปากฏมกาสิ  โยเวตีติปิ  ปาโ€  โย  อเวติ  ชานาตีติ  อตฺโถ ฯ ปสฺสตีติ
<span class="LineNumber"> 015 </span>ทิพฺพจกฺขุนา  ปสฺสติ ฯ  ชาติกฺขยนฺติ  อรหตฺตํ ฯ  อภิฺา โวสิโตติ ชานิตฺวา 
<span class="LineNumber"> 016 </span>โวสิโต  โวสานํ  กตกิจฺจตํ  ปตฺโต ฯ เอวํ หิ ยชมานสฺสาติ อิมินา ขีณาสเว 
<span class="LineNumber"> 017 </span>ยชนากาเรน ยชนฺตสฺส ฯ 
<span class="LineNumber"> 018 </span>					ตติยํ ฯ  
