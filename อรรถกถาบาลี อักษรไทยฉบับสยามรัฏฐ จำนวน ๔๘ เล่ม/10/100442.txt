<span class="LineNumber"> 001 </span>	เล่มที่  10  สารตฺถปฺปกาสินิยา สคาถาวคฺเค  หน้า  442

<span class="LineNumber"> 002 </span>สุพฺพโจติ มุทุภูตจิตฺตสฺส จิตฺตววตฺถานกรณตฺถํ  ปุน ปิยวจนํ วทนฺโต 
<span class="LineNumber"> 003 </span>สาธาวุโสติ  ภควา  ปาวิสิ ฯ  อาฬวโก  ปุนปฺปุนํ  ตเมว สุพฺพจภาวํ วีมํสนฺโต 
<span class="LineNumber"> 004 </span>ทุติยํปิ ตติยํปิ นิกฺขม ปวิสาติ อาห ฯ ภควาปิ ตถา อกาสิ ฯ ยทิ น กเรยฺย
<span class="LineNumber"> 005 </span>ปกติยาว  ถทฺธยกฺขสฺส จิตฺตํ ถทฺธตรํ หุตฺวา ธมฺมกถาย ภาชนํ น ภเวยฺย ฯ 
<span class="LineNumber"> 006 </span>ตสฺมา ยถา นาม มาตา โรทนฺตํ ปุตฺตกํ ยํ โส อิจฺฉติ  ตํ ทตฺวา วา กตฺวา 
<span class="LineNumber"> 007 </span>วา  สฺาเปสิ  ตถา ภควา กิเลสโรทเนน โรทนฺตํ ยกฺขํ สฺาเปตุํ ยํ โส 
<span class="LineNumber"> 008 </span>ภณติ  ตํ อกาสิ ฯ ยถา จ ธาตี ถฺํ อปิวนฺตํ ทารกํ ยงฺกิฺจิ  ทตฺวา 
<span class="LineNumber"> 009 </span>อุปลาเฬตฺวา  ปาเยติ  ตถา  ภควา  ยกฺขํ  โลกุตฺตรธมฺมขีรํ  ปาเยตุํ ตสฺส
<span class="LineNumber"> 010 </span>กถิตวจนกรเณน  อุปลาเฬนฺโต เอวมกาสิ ฯ ยถา จ ปุริโส ลาพุมฺหิ จตุมธุรํ
<span class="LineNumber"> 011 </span>ปูเรตุกาโม ตสฺส อพฺภนฺตรํ โสเธติ  เอวํ ภควา ยกฺขสฺส จิตฺเต โลกุตฺตรจตุมธุรํ 
<span class="LineNumber"> 012 </span>ปูเรตุกาโม ตสฺสพฺภนฺตเร โกธมลํ โสเธตุํ ยาว ตติยํ นิกฺขมนปวิสนํ อกาสิ ฯ
<span class="LineNumber"> 013 </span>	อถาฬวโก  สุพฺพโจ อยํ สมโณ  นิกฺขมาติ วุตฺโต นิกฺขมติ  ปวิสาติ 
<span class="LineNumber"> 014 </span>วุตฺโต  ปวิสติ  ยนฺนูนาหํ  อิมํ  สมณํ  เอวเมว สกลรตฺตึ กิลเมตฺวา ปาเท 
<span class="LineNumber"> 015 </span>คเหตฺวา ปารคงฺคาย ขิเปยฺยนฺติ ปาปกํ จิตฺตํ อุปฺปาเทตฺวา จตุตฺถวารํ อาห 
<span class="LineNumber"> 016 </span>นิกฺขม  สมณาติ ฯ  ตํ  ตฺวา ภควา น ขฺวาหนฺตนฺติ อาห ฯ เอวํ  วุตฺเต  
