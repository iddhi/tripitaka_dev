<span class="LineNumber"> 001 </span>			*เล่มที่  ๑๓  เอตทคฺควคฺควณฺณนา  หน้า  ๖๐๑

<span class="LineNumber"> 002 </span>โสตาปตฺติผเล ปติฏฺ€หึสุ ฯ
<span class="LineNumber"> 003 </span>	อปรภาเค  ราชคหเสฏฺ€ี  ปุณฺณเสฏฺ€ิโน  วยปฺปตฺตา  ทาริกา  อตฺถีติ  สุตฺวา
<span class="LineNumber"> 004 </span>อตฺตโน  ปุตฺตสฺส  การณา  ตสฺส  เคเห (๑) เปเสสิ ฯ โส ตสฺส วจนํ (๒) สุตฺวา นาหํ
<span class="LineNumber"> 005 </span>ธีตรํ  ทสฺสามีติ  ปฏิสาสนํ  เปเสสิ ฯ  สุมนเสฏฺ€ีปิ  ปุน  เปเสสิ  ตฺวํ มม เคหํ
<span class="LineNumber"> 006 </span>นิสฺสาย  วสิตฺวา  อิทานิ  เอกปฺปหาเรเนว  อิสฺสโร  หุตฺวา  มยฺหํ  ทาริกํปิ  น
<span class="LineNumber"> 007 </span>เทสีติ ฯ  ตโต  ปุณฺณเสฏฺ€ี  อาห  อิมํ  ตาว  ตุมฺหากํ  เสฏฺ€ิสภาวเมว  กเถสิ
<span class="LineNumber"> 008 </span>ปุริโส  นาม  สพฺพกาเล  เอวํวิโธเยวาติ  น  สลฺลกฺเขตพฺโพ ฯ  อหฺหิ อิทานิ ตาทิเส
<span class="LineNumber"> 009 </span>ปุริเส  ทาเส  กตฺวา  คเหตุํ   สกฺโกมิ  ตุยฺหํ ปน ชาตึ วา โคตฺตํ วา นปฺปโหมิ ฯ (๓)
<span class="LineNumber"> 010 </span>อปิจ  โข  มม  ธีตา  โสตาปนฺนา  อริยสาวิกา  เทวสิกํ กหาปณคฺฆนเกหิ  ปูชํ (๔)
<span class="LineNumber"> 011 </span>อกาสิ   ตมหํ ตุมฺหาทิสสฺส มิจฺฉาทิฏฺ€ิกสฺส เคหํ กถํ เปเสสฺสามีติ ฯ (๕) เอวํ
<span class="LineNumber"> 012 </span>ปุณณเสฏฺ€ิสฺส  ปฏิพาหกภาวํ  ตฺวา ราชคหเสฏฺ€ี ปุน สาสนํ เปเสสิ โปราณกวิสฺสาสํ
<span class="LineNumber"> 013 </span>มา  ภินฺทตุ (๖) อหํ มยฺหํ สุณิสาย เทวสิกํ ทฺวินฺนํ กหาปณานํ อคฺฆนกานิ ปุปฺผานิ
<span class="LineNumber"> 014 </span>สชฺชาเปสฺสามีติ ฯ โส สาธูติ สมฺปฏิจฺฉิตฺวา ธีตรํ ตสฺส ฆรํ เปเสสิ ฯ
<span class="LineNumber"> 015 </span># ๑. ม. ยุ. เคหํ  ฯ  ๒. ม. ยุ. สาสนํ  ฯ  ๓. สี. ม. ยุ. น โกเปมิ  ฯ  ๔. ม. ยุ. ปุปฺเผหิ ปูชํ  ฯ
<span class="LineNumber"> 016 </span># ๕. สี. น ปหิณสฺสามีติ  ฯ  ๖. สี. มา มทฺทตุ  ฯ
