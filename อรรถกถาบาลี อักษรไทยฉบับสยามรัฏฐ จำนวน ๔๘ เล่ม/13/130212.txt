<span class="LineNumber"> 001 </span>			*เล่มที่  ๑๓  เอกกนิปาตวณฺณนา  หน้า  ๒๑๒

<span class="LineNumber"> 002 </span>ปี€กํ  ปฺาเปตฺวา  อทาสิ ฯ ภตฺตกิจฺจปริโยสาเนปิสฺส อตฺตโน กุณฺฑิกาย อุทกํ
<span class="LineNumber"> 003 </span>อทาสิ ฯ เอวํ  อาจริยวตฺตํ  กตฺวา  กตภตฺตกิจฺเจน  เถเรน สทฺธึ มธุรปฏิสณฺ€ารํ กตฺวา
<span class="LineNumber"> 004 </span>วิปฺปสนฺนานิ  โข  เต  อาวุโส  อินฺทฺริยานิ  ปริสุทฺโธ  ฉวิวณฺโณ  ปริโยทาโต กํสิ  ตฺวํ
<span class="LineNumber"> 005 </span>อาวุโส  อุทฺทิสฺส  ปพฺพชิโต  โก  วา  เต  สตฺถา  กสฺส  วา  ตฺวํ ธมฺมํ  โรเจสีติ ปุจฺฉิ ฯ
<span class="LineNumber"> 006 </span>เถโร อตฺถาวุโส มหาสมโณ สกฺยปุตฺโต สกฺยกุลา ปพฺพชิโต ตํ อหํ  (๑) ภควนฺตํ 
<span class="LineNumber"> 007 </span>อุทฺทิสฺส  ปพฺพชิโต  โส  จ  เม  ภควา  สตฺถา  ตสฺส  จาหํ ภควโต  ธมฺมํ  โรเจมีติ  อาห ฯ 
<span class="LineNumber"> 008 </span>อถ  นํ  กึวาที  ปนายสฺมโต  สตฺถา กิมกฺขายีติ ปุจฺฉิ ฯ  เถโร  จินฺเตสิ  อิเม  ปริพฺพาชกา
<span class="LineNumber"> 009 </span>นาม  สาสนสฺส  ปฏิปกฺขภูตา  อิมสฺส สาสเน  (๒)  คมฺภีรตํ  ทสฺเสสฺสามีติ ฯ  อตฺตโน
<span class="LineNumber"> 010 </span>นวกภาวํ  ทสฺเสนฺโต อาห อหํ โข อาวุโส  นโว  อจิรปพฺพชิโต  อธุนาคโต  อิมํ 
<span class="LineNumber"> 011 </span>ธมฺมวินยํ  น  ตาวาหํ  สกฺโกมิ วิตฺถาเรน  ธมฺมํ  เทเสตุนฺติ ฯ  ปริพฺพาชโก อหํ อุปติสฺโส
<span class="LineNumber"> 012 </span>นาม ตฺวํ ยถาสตฺติยา อปฺปํ  วา  พหุํ    วา  วท  เอตํ  นยสเตน  นยสหสฺเสน  ปฏิวิชฺฌิตุํ 
<span class="LineNumber"> 013 </span>มยฺหํ  ภาโรติ จินฺเตตฺวา อาห
<span class="LineNumber"> 014 </span>		อปฺปํ วา พหุํ   วา ภาสสฺสุ    อตฺถํเยว เม พฺรูหิ
<span class="LineNumber"> 015 </span>		อตฺเถเนว เม อตฺโถ     กึ กาหสิ พฺยฺชนํ พหุนฺติ ฯ (๓)
<span class="LineNumber"> 016 </span># ๑. สี. ม. ตาหํ  ฯ  ๒. ม. สาสนสฺส  ฯ  ๓. วิ. มหา. ๔/๖๔/๗๔  ฯ
