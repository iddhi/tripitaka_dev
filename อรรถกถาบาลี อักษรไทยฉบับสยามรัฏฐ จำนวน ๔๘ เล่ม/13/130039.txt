<span class="LineNumber"> 001 </span>			*เล่มที่  ๑๓  นีรวณปฺปหานวคฺควณฺณนา  หน้า  ๓๙

<span class="LineNumber"> 002 </span>	เอกจฺโจ  ปน  ธุตงฺคธโร  โหติ  เตรส  ธุตงฺคคุเณ  สมาทาย  วตฺตติ ฯ ตสฺส
<span class="LineNumber"> 003 </span>ปน  ธุตงฺคคุเณ  ปริหรนฺตสฺส  กิเลโส  โอกาสํ  น  ลภติ ฯ อปรภาเค ปนสฺส ธุตงฺคานิ
<span class="LineNumber"> 004 </span>วิสฺสชฺเชตฺวา  พาหุลฺลาย  อาวตฺตสฺส  จรโต  อโยนิโสมนสิการสติโวสฺสคฺเค  อาคมฺม
<span class="LineNumber"> 005 </span>อุปฺปชฺชติ ฯ เอวํปิ อสมุทาจารวเสน อนุปฺปนฺโน อุปฺปชฺชติ นาม.
<span class="LineNumber"> 006 </span>	เอกจฺโจ  อฏฺ€สุ  สมาปตฺตีสุ  จิณฺณวสี  โหติ  ตสฺส  ป€มชฺฌานาทีสุ  (๑)
<span class="LineNumber"> 007 </span>อนุยุตฺตสฺส  วิหรโต  (๑) อาวชฺชนวสีอาทีนํ วเสน วิหรนฺตสฺส กิเลโส โอกาสํ น ลภติ ฯ
<span class="LineNumber"> 008 </span>อปรภาเค  ปนสฺส  ปริหีนชฺฌานสฺส  วา  วิสฺสฏฺ€ชฺฌานสฺส  วา ภสฺสาทีสุ อนุยุตฺตสฺส
<span class="LineNumber"> 009 </span>วิหรโต  อโยนิโสมนสิการสติโวสฺสคฺเค  อาคมฺม  อุปฺปชฺชติ ฯ  เอวํปิ  อสมุทาจารวเสน
<span class="LineNumber"> 010 </span>อนุปฺปนฺโน อุปฺปชฺชติ นาม.
<span class="LineNumber"> 011 </span>	เอกจฺโจ  ปน  วิปสฺสโก  โหติ  สตฺตสุ  วา  อนุปสฺสนาสุ (๒) อฏฺ€ารสสุ  วา
<span class="LineNumber"> 012 </span>มหาวิปสฺสนาสุ  กมฺมํ  กโรนฺโต  วิหรติ ฯ  ตสฺเสวํ  วิหรโต  กิเลโส  โอกาสํ  น
<span class="LineNumber"> 013 </span>ลภติ ฯ  อปรภาเค  ปนสฺส  วิปสฺสนากมฺมํ  ปหาย  กายทฬฺหิพหุลสฺส  วิหรโต
<span class="LineNumber"> 014 </span>อโยนิโสมนสิการสติโวสฺสคฺเค  อาคมฺม  อุปฺปชฺชติ ฯ  เอวํปิ  อสมุทาจารวเสน
<span class="LineNumber"> 015 </span>อนุปฺปนฺโน อุปฺปชฺชติ นาม.
<span class="LineNumber"> 016 </span># ๑. ม. อิเม ปา€า นตฺถิ  ฯ  ๒. ม. อนุปสฺสนาสุ  ฯ
