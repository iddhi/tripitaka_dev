<span class="LineNumber"> 001 </span>			*เล่มที่  ๑๓  เอกกนิปาตวณฺณนา  หน้า  ๕๔๐


<span class="LineNumber"> 002 </span>ปวตฺติตปวรธมฺมจกฺโก  สุชาตาย  ปุตฺตสฺส ยสทารกสฺส อุปนิสฺสยํ
<span class="LineNumber"> 003 </span>ทิสฺวา คนฺตฺวา อฺตรสฺมึ รุกฺขมูเล นิสีทิ ฯ
<span class="LineNumber"> 004 </span>	ยโสปิ  กุลปุตฺโต  รตฺติภาคสมนนฺตเร  วิวฏํ  อิตฺถาคารํ  ทิสฺวา สฺชาตสํเวโค
<span class="LineNumber"> 005 </span>อุปทฺทูตํ  วต  โภ  อุปสฏฺ€ํ  วต  โภติ  วตฺวา  นิเวสนโต  นิกฺขมิตฺวา พหินคเร
<span class="LineNumber"> 006 </span>สตฺถุ  สนฺติกํ  คนฺตฺวา  ธมฺมเทสนํ  สุตฺวา  ตีณิ  มคฺคผลานิ  ปฏิวิชฺฌิ ฯ  อถสฺส
<span class="LineNumber"> 007 </span>ปิตา  ปทานุปทิกํ  คนฺตฺวา (๑) ภควนฺตํ อุปสงฺกมิตฺวา ยสสฺส ปวุตฺตึ ปุจฺฉิ ฯ สตฺถา
<span class="LineNumber"> 008 </span>ยสํ  กุลปุตฺตํ  ปฏิจฺฉาเทตฺวา  ธมฺมํ  เทเสสิ ฯ  เทสนาปริโยสาเน  โส เสฏฺ€ี คหปติ
<span class="LineNumber"> 009 </span>โสตาปตฺติผเล  ปติฏฺ€าสิ  ยโส  อรหตฺตผลํ  ปาปุณิ ฯ  ตํ  ภควา  เอหิ  ภิกฺขูติ
<span class="LineNumber"> 010 </span>อาห  ตาวเทวสฺส  คิหิลิงฺคํ  อนฺตรธายิ  อิทฺธิมยปตฺตจีวรธโร  อโหสิ ฯ ปิตาปิสฺส
<span class="LineNumber"> 011 </span>สตฺถารํ  นิมนฺเตสิ ฯ  สตฺถา  ยสํ  กุลปุตฺตํ  ปจฺฉาสมณํ  กตฺวา  ตสฺส ฆรํ คนฺตฺวา
<span class="LineNumber"> 012 </span>กตภตฺตกิจฺโจ  ธมฺมํ  เทเสสิ  เทสนาปริโยสาเน ยสสฺส มาตา สุชาตา ปุราณทุติยิกา
<span class="LineNumber"> 013 </span>จ  โสตาปตฺติผเล  ปติฏฺ€หึสุ ฯ  ตํทิวสํ  อยํ  สุชาตา เตวาจิกสรเณ ปติฏฺ€าสิ สทฺธึ
<span class="LineNumber"> 014 </span>สุณิสาย ฯ  อยเมตฺถ  สงฺเขโป  วิตฺถารโต ปเนตํ วตฺถุ ขนฺธเก (๒) อาคตเมว ฯ สตฺถา
<span class="LineNumber"> 015 </span>อปรภาเค  ปฏิปาฏิยา  อุปาสิกาโย  €านนฺตเรสุ  €เปนฺโต  อิมํ  อุปาสิกํ  ป€มํ สรณํ
<span class="LineNumber"> 016 </span>คจฺฉนฺตีนํ อคฺคฏฺ€าเน €เปสีติ ฯ
<span class="LineNumber"> 017 </span># ๑. สี. อาคนฺตฺวา  ฯ   ๒. วิ. มหา. ๔/๒๙/๓๕  ฯ
