<span class="LineNumber"> 001 </span>			*เล่มที่  ๑๓  อปรอจฺฉราสงฺฆาตวคฺควณฺณนา  หน้า ๖๗๗

<span class="LineNumber"> 002 </span>เอตฺตกํ  สุวณฺณํ  เอตฺตกํ  สาปเตยฺยนฺติ ฯ เอวเมว โข มหาราช สติ  อุปฺปชฺชมานา
<span class="LineNumber"> 003 </span>กุสลากุสลสาวชฺชานวชฺชหีนปฺปณีตกณฺหสุกฺกสปฺปฏิภาเค  ธมฺเม อปิลาเปติ  สราเปติ  อิเม
<span class="LineNumber"> 004 </span>จตฺตาโร  สติปฏฺ€านาติ  วิตฺถาโร ฯ อปิลาปนรสา  กิจฺจวเสเนว  หิสฺสา  เอตํ  ลกฺขณํ  เถเรน
<span class="LineNumber"> 005 </span>วุตฺตํ ฯ  อสมฺโมสรสา วา โคจราภิมุขีภาวปจฺจุปฏฺ€านา ฯ เอวํ สติสมฺโพชฺฌงฺโค ฯ (๑)
<span class="LineNumber"> 006 </span>	ตตฺถ โพธิยา โพธิสฺส วา  องฺโคติ  โพชฺฌงฺโค ฯ  กึ  วุตฺตํ  โหติ  ยา หิ  อยํ  ธมฺมสามคฺคิยา
<span class="LineNumber"> 007 </span>(๒)โลกิยโลกุตฺตรมคฺคกฺขเณ อุปฺปชฺชมานาย  ลีนุทฺธจฺจปติฏฺ€านายูหนกามสุขอตฺตกิลมถานุ-
<span class="LineNumber"> 008 </span>โยคอุจฺเฉทสสฺสตาภินิเวสาทีนํ อเนเกสํ อุปทฺทวานํ ปฏิปกฺขภูตาย
<span class="LineNumber"> 009 </span>สติธมฺมวิจยวิริยปีติปสฺสทฺธิสมาธิอุเปกฺขาสงฺขาตาย  ธมฺมสามคฺคิยา อริยสาวโก  พุชฺฌตีติ
<span class="LineNumber"> 010 </span>กตฺวา  โพธีติ  วุจฺจติ  พุชฺฌตีติ  กิเลสสนฺตานนิทฺทาย วุฏฺ€หติ จตฺตาริ  วา  อริยสจฺจานิ
<span class="LineNumber"> 011 </span>ปฏิวิชฺฌติ นิพฺพานเมว วา สจฺฉิกโรตีติ วุตฺตํ  โหติ ฯ  ยถาห  สตฺต  โพชฺฌงฺเค  ภาเวตฺวา 
<span class="LineNumber"> 012 </span>อนุตฺตรํ  สมฺมาสมฺโพธึ อภิสมฺพุทฺโธติ ฯ  (๓)  ตสฺสา  ธมฺมสามคฺคิสงฺขาตาย  โพธิยา
<span class="LineNumber"> 013 </span>องฺโคติปิ  โพชฺฌงฺโค ฌานงฺคมคฺคงฺคาทโย  วิย ฯ เสสํ  ยถาวุตฺตปฺปการาย เอตาย
<span class="LineNumber"> 014 </span>ธมฺมสามคฺคิยา พุชฺฌตีติ กตฺวา  อริยสาวโก โพธีติ วุจฺจติ ตสฺส
<span class="LineNumber"> 015 </span># ๑. สี. ม. สติ เอว สมฺโพชฺฌงฺโคติ สติสมฺโพชฺฌงฺโค  ฯ   ๒. ม. ธมฺมสามคฺคี ยาย  ฯ
<span class="LineNumber"> 016 </span># ๓. สํ. มหา. ๑๙/๗๓๑/๒๑๕  ฯ  ที.ปา. ๑๑/๗๔/๑๑๐  ฯ
