<span class="LineNumber"> 001 </span>			*เล่มที่  ๑๓  เอกกนิปาตวณฺณนา  หน้า  ๓๒๒

<span class="LineNumber"> 002 </span>ทสพลสฺส ธมฺมกถํ  สุตฺวา  โสตาปตฺติผเล ปติฏฺ€าย จินฺเตสิ กึ นุ โข อยํ เอวํ มธุรธมฺมกถา
<span class="LineNumber"> 003 </span>มม  สหาเยน  เหมวเตน  สุตา  น  สุตาติ ฯ  โส เทวสงฺฆสฺส อนฺตเร โอโลเกนฺโต
<span class="LineNumber"> 004 </span>ตํ  อปสฺสิตฺวา  อทฺธา  มม  สหาโย  ติณฺณํ  รตนานํ  อุปฺปนฺนภาวํ  น  ชานาติ
<span class="LineNumber"> 005 </span>คจฺฉามิสฺส  ทสพลสฺส  เจว  วณฺณํ  กเถสฺสามิ ปฏิวิทฺธธมฺมฺจสฺส อาโรเจสฺสามีติ
<span class="LineNumber"> 006 </span>อตฺตโน ปริสาย สทฺธึ ราชคหมตฺถเกน ตสฺส สนฺติกํ อคมาสิ ฯ 
<span class="LineNumber"> 007 </span>	เหมวโตปิ  ติโยชนสหสฺสํ  หิมวนฺตํ  อกาลปุปฺผิตํ ทิสฺวา มม สหาเยน สาตาคิเรน
<span class="LineNumber"> 008 </span>สทฺธึ  หิมวนฺตกีฬํ   กีฬิสฺสามีติ  อตฺตโน  ปริสาย  สทฺธึ  ราชคหมตฺถเกเนว
<span class="LineNumber"> 009 </span>ปายาสิ ฯ  เตสํ  ทฺวินฺนํปิ  อคฺคพลกายา  กุลฆริกาย กาฬิยา อุปาสิกาย นิเวสนมตฺถเก
<span class="LineNumber"> 010 </span>สมาคนฺตฺวา  ตุเมฺห  กสฺส  ปริสา  (๑)  มยํ  สาตาคิรสฺส ฯ  ตุเมฺห  กสฺส  ปริสา
<span class="LineNumber"> 011 </span>มยํ  เหมวตสฺสาติ  อาหํสุ ฯ  เต  หฏฺ€ตุฏฺ€าว  คนฺตฺวา  เตสํ  ยกฺขเสนาปตีนํ
<span class="LineNumber"> 012 </span>อาโรจยึสุ ฯ  เตปิ  ตํขณฺเว  อุปาสิกาย  นิเวสนมตฺถเก  สมาคจฺฉึสุ ฯ  สาตาคิโร
<span class="LineNumber"> 013 </span>เหมวตํ  อาห  กหํ  สมฺม  คจฺฉสีติ ฯ  ตว  สนฺติกํ  สมฺมาติ ฯ กึการณาติ ฯ หิมวนฺตํ
<span class="LineNumber"> 014 </span>สุปุปฺผิตํ  ทิสฺวา  ตยา  สทฺธึ  ตตฺถ  กีฬิสฺสามีติ ฯ ตฺวํ ปน สมฺม กหํ คจฺฉสีติ ฯ
<span class="LineNumber"> 015 </span>หิมวนฺตสฺส  เกน  ปุปฺผิตภาวํ  ชานาสีติ ฯ  น  ชานามิ  สมฺมาติ ฯ
<span class="LineNumber"> 016 </span># ๑. สี. ปุริสา  ฯ
