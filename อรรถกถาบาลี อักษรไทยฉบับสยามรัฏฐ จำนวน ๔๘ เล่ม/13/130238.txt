<span class="LineNumber"> 001 </span>			*เล่มที่  ๑๓  เอกกนิปาตวณฺณนา  หน้า  ๒๓๘

<span class="LineNumber"> 002 </span>ทฺวาทสหตฺเถ  คพฺเภ  นิสินฺนาย  ปทีปกิจฺจํ นตฺถิ สรีโรภาเสเนว  ตมํ  วิธมตีติ ฯ  เตนหิ 
<span class="LineNumber"> 003 </span>อาคจฺฉามาติ  ปูชํ  คเหตฺวา  สุวณฺณรูปกํ รเถ อาโรเปตฺวา โกลิยโคตฺตสฺส ฆรทฺวาเร €ตฺวา
<span class="LineNumber"> 004 </span>อาคมนํ นิเวทยึสุ ฯ
<span class="LineNumber"> 005 </span>	พฺราหฺมโณ  ปฏิสนฺถารํ  กตฺวา  กุโต  อาคตตฺถาติ  ปุจฺฉิ ฯ  มคธรฏฺเ€ มหาติตฺถคาเม
<span class="LineNumber"> 006 </span>กปิลพฺราหฺมณสฺส  ฆรโตติ ฯ  กึการณา  อาคตาติ ฯ  อิมินา  นาม การเณนาติ ฯ  กลฺยาณํ
<span class="LineNumber"> 007 </span>ตาตา สมานชาติโคตฺตวิภโว อมฺหากํ พฺราหฺมโณ ทสฺสาม (๑) ทาริกนฺติ  ปณฺณาการํ 
<span class="LineNumber"> 008 </span>คณฺหิ ฯ  เต  กปิลพฺราหฺมณสฺส  สาสนํ  ปหิณึสุ  ลทฺธา ทาริกา  กตฺตพฺพํ  กโรถาติ ฯ  ตํ 
<span class="LineNumber"> 009 </span>สาสนํ สุตฺวา ปิปฺผลิมาณวสฺส อาโรจยึสุ ลทฺธา กิร  ทาริกาติ ฯ  มาณโว  อหํ  น
<span class="LineNumber"> 010 </span>ลภิสฺสนฺตีติ  จินฺเตสึ  อิเม ลทฺธาติ วทนฺติ อนตฺถิโก  หุตฺวา  ปณฺณํ  เปเสสฺสามีติ 
<span class="LineNumber"> 011 </span>รโหคโต  ปณฺณํ  ลิขิ  ภทฺทา  อตฺตโน ชาติโคตฺตโภคานุรูปํ  ฆราวาสํ  ลภตุ  อหํ  นิกฺขมิตฺวา
<span class="LineNumber"> 012 </span>ปพฺพชิสฺสามิ  มา ปจฺฉา วิปฺปฏิสารินี  อโหสีติ ฯ  ภทฺทาปิ  อสุกสฺส  กิร  มํ ทาตุกาโมติ
<span class="LineNumber"> 013 </span>สุตฺวา รโหคตา ปณฺณํ  ลิขิ  อยฺยปุตฺโต  อตฺตโน  ชาติโคตฺตโภคานุรูปํ  ฆราวาสํ  ลภตุ 
<span class="LineNumber"> 014 </span>อหํ นิกฺขมิตฺวา  ปพฺพชิสฺสามิ  มา  ปจฺฉา  วิปฺปฏิสารี  อโหสีติ ฯ  เทฺว  ปณฺณานิ
<span class="LineNumber"> 015 </span>อนฺตรามคฺเค  สมาคจฺฉึสุ ฯ  อิทํ  กสฺส  ปณฺณนฺติ ฯ
<span class="LineNumber"> 016 </span># ๑. ม. ทสฺสามิ  ฯ
