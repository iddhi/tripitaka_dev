<span class="LineNumber"> 001 </span>			*เล่มที่  ๑๓  อปรอจฺฉราสงฺฆาตวคฺควณฺณนา  หน้า ๖๙๙

<span class="LineNumber"> 002 </span>จตฺตาริ  อปายทุกฺขํ  ปฺจมํ  อตีเต วฏฺฏมูลกํ  ทุกฺขํ  ปจฺจุปฺปนฺเน  อาหารปริเยฏฺ€ิมูลกํ 
<span class="LineNumber"> 003 </span>ทุกฺขํ อนาคเต วฏฺฏมูลกํ ทุกฺขนฺติ ฯ  รตนตฺตยคุณานุสฺสรเณเนว  ปสาทํ  ชเนติ  อยํ
<span class="LineNumber"> 004 </span>วุจฺจติ  สมเย สมฺปหํสนตาติ ฯ
<span class="LineNumber"> 005 </span>	สมเย  อชฺฌุเปกฺขนตา  นาม  ยสฺมึ  สมเย  สมฺมาปฏิปตฺตึ  อาคมฺม  อลีนํ
<span class="LineNumber"> 006 </span>อนุทฺธตมนนิรสฺสาทํ  (๑)  อารมฺมเณ  สมปฺปวตฺตสมถวีถิปฏิปนฺนํ  จิตฺตํ  โหติ  ตทา
<span class="LineNumber"> 007 </span>ตสฺส  ปคฺคหนิคฺคหสมฺปหํสเนสุ  อพฺยาปารํ  (๒)  อาปชฺชติ  สารถิ  วิย สมปฺปวตฺเตสุ
<span class="LineNumber"> 008 </span>อสฺเสสุ ฯ  อยํ  วุจฺจติ  สมเย  อชฺฌุเปกฺขนตาติ ฯ  อสมาหิตปุคฺคลปริวชฺชนตา  นาม
<span class="LineNumber"> 009 </span>อุปจารํ  วา  อปฺปนํ วา อปฺปตฺตานํ วิกฺขิตฺตจิตฺตานํ ปุคฺคลานํ อารกา ปริวชฺชนํ ฯ
<span class="LineNumber"> 010 </span>สมาหิตปุคฺคลเสวนตา  นาม  อุปจาเรน  วา  อปฺปนาย  วา  สมาหิตจิตฺตานํ  เสวนา
<span class="LineNumber"> 011 </span>ภชนา  ปยิรุปาสนา ฯ  ตทธิมุตฺตตา  นาม  €านนิสชฺชาทีสุ  สมาธิอุปฺปาทนตฺถํเยว
<span class="LineNumber"> 012 </span>นินฺนโปณปพฺภารจิตฺตตา ฯ  เอวํ  หิ ปฏิปชฺชโตเอว  อุปฺปชฺชติ ฯ ตสฺมา อาทิกมฺมิโก
<span class="LineNumber"> 013 </span>กุลปุตฺโต  อิเมหิ  เอกาทสหิ  การเณหิ สมาธิสมฺโพชฺฌงฺคํ สมุฏฺ€าเปตฺวา ตเทว ธุรํ
<span class="LineNumber"> 014 </span>กตฺวา  อภินิเวสํ  ปฏฺ€เปตฺวา  อนุกฺกเมน  อรหตฺตํ  คณฺหาติ ฯ  โส ยาว อรหตฺตมคฺคา
<span class="LineNumber"> 015 </span>สมาธิสมฺโพชฺฌงฺคํ ภาเวติ นาม ผเล ปตฺเต ภาวิโต นาม โหติ ฯ
<span class="LineNumber"> 016 </span># ๑. ม. อนุทฺธตํ อนิรสฺสากํ  ฯ     ๒. ม. น พฺยาปารํ  ฯ
