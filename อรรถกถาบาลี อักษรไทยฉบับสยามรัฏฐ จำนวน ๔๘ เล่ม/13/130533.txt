<span class="LineNumber"> 001 </span>			*เล่มที่  ๑๓  เอตทคฺควคฺควณฺณนา  หน้า  ๕๓๓

<span class="LineNumber"> 002 </span>เอวํ  มาโร  มม  สทฺธํ  จาเลตุํ   วายมิตฺถาติ  อาห ฯ  สตฺถา  ตเทว  การณํ  อตฺถุปฺปตฺตึ
<span class="LineNumber"> 003 </span>กตฺวา อิมสฺมึ สาสเน สูรมฺพฏฺ€ํ อเวจฺจปฺปสนฺนานํ อคฺคฏฺ€าเน €เปสีติ ฯ

<span class="LineNumber"> 004 </span>			ชีวกวตฺถุวณฺณนา
<span class="LineNumber"> 005 </span>	นวเม  ปุคฺคลปฺปสนฺนานนฺติ  ปุคฺคลิยปฺปสาเทน  สมนฺนาคตานํ อุปาสกานํ ชีวโก
<span class="LineNumber"> 006 </span>โกมารภจฺโจ อคฺโคติ ทสฺเสติ ฯ
<span class="LineNumber"> 007 </span>	โส กิร ปทุมุตฺตรพุทฺธกาเล หํสวติยํ กุลเคเห  นิพฺพตฺโต สตฺถุ ธมฺมกถํ สุณนฺโต
<span class="LineNumber"> 008 </span>สตฺถารํ เอกํ อุปาสกํ ปุคฺคลปฺปสนฺนานํ อคฺคฏฺ€าเน  €เปนฺตํ  ทิสฺวา  อธิการกมฺมํ  กตฺวา
<span class="LineNumber"> 009 </span>ตํ  €านนฺตรํ  ปฏฺเ€สิ ฯ  โส กปฺปสตสหสฺสํ  เทวมนุสฺเสสุ  สํสริตฺวา  อิมสฺมึ  พุทฺธุปฺปาเท
<span class="LineNumber"> 010 </span>ราชคหนคเร อภยํ  ราชกุมารํ  ปฏิจฺจ  สาลวติยา  นาม  รูปูปชีวินิยา  กุจฺฉิสฺมึ  นิพฺพตฺโต ฯ
<span class="LineNumber"> 011 </span>รูปูปชีวินิโย  จ  นาม  วิชาตกาเล  สเจ  ปุตฺโต  โหติ  ฉฑฺเฑนฺติ ฯ  สเจ  ธีตา
<span class="LineNumber"> 012 </span>ปฏิชคฺคนฺติ ฯ  อิติ  สา ตํ ทารกํ กตฺตรสุปฺปเกน สงฺการกูเฏ ฉฑฺฑาเปติ ฯ อถ นํ อภโย
<span class="LineNumber"> 013 </span>ราชกุมาโร  ราชุปฏฺ€านํ  คจฺฉนฺตํ  ตํ  ทิสฺวา กึ ภเณ เอตํ กาเกหิ ปริปุณฺณนฺติ
<span class="LineNumber"> 014 </span>ปุริเส  (๑) เปเสตฺวา ทารโก เทวาติ วุตฺเต ชีวติ ภเณติ ฯ ชีวติ เทวาติ สุตฺวา
<span class="LineNumber"> 015 </span>อตฺตโน  อนฺเตปุเร  โปสาเปติ ฯ ตสฺส ชีวตีติ กถิตตฺตา ชีวโกติ นามํ อกํสุ กุมาเรน
<span class="LineNumber"> 016 </span>โปสาปิโตติ
<span class="LineNumber"> 017 </span># ๑. ม. มนุสฺเส  ฯ
