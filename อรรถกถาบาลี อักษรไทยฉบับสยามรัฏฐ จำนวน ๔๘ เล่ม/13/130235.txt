<span class="LineNumber"> 001 </span>				*เล่มที่  ๑๓  เอตทคฺควคฺควณฺณนา  หน้า  ๒๓๕

<span class="LineNumber"> 002 </span>ตฺวา  ทุติยสฺส  สนฺติกํ อคมาสิ  เอวํ  ตติยสฺสาติ  สพฺเพสํ  ปรินิพฺพุตภาวํ  ตฺวา
<span class="LineNumber"> 003 </span>ราชกุลํ  คโต  กหํ ตาต  ปจฺเจกพุทฺธาติ  ปุฏฺโ€  ปรินิพฺพุตา  เทวีติ อาห ฯ เทวี กนฺทนฺตี
<span class="LineNumber"> 004 </span>โรทนฺตี นิกฺขมิตฺวา  นาคเรหิ  สทฺธึ ตตฺถ คนฺตฺวา สาธุกีฬิตํ (๑) กาเรตฺวา ปจฺเจกพุทฺธานํ
<span class="LineNumber"> 005 </span>สรีรกิจฺจํ กตฺวา ธาตุโย คเหตฺวา เจติยํ ปติฏฺ€าเปสิ ฯ
<span class="LineNumber"> 006 </span>	ราชา  ปจฺจนฺตํ  วูปสเมตฺวา  อาคโต  ปจฺจุคฺคมนํ  อาคจฺฉนฺตึ  เทวึ  ปุจฺฉิ กึ  ภทฺเท
<span class="LineNumber"> 007 </span>ปจฺเจกพุทฺเธสุ  นปฺปมชฺชสิ  นิโรคา  อยฺยาติ ฯ ปรินิพฺพุตา เทวาติ ฯ ราชา จินฺเตสิ เอวรูปานํ
<span class="LineNumber"> 008 </span>ปณฺฑิตานํ มรณํ อุปฺปชฺชิ  อมฺหากํ กุโต โมกฺโขติ ฯ โส  นครํ อคนฺตฺวา (๒) อุยฺยานเมว
<span class="LineNumber"> 009 </span>ปวิสิตฺวา เชฏฺ€ปุตฺตํ ปกฺโกสาเปตฺวา ตสฺส รชฺชํ ปฏิยาเทตฺวา  โอวทิตฺวา  สยํ
<span class="LineNumber"> 010 </span>ปรสมณกปพฺพชฺชํ (๓) ปพฺพชิ ฯ เทวีปิ อิมสฺมึ ปพฺพชิเต อหํ  กึ  กริสฺสามีติ  ตตฺเถว  อุยฺยาเน
<span class="LineNumber"> 011 </span>ปพฺพชิ ฯ  (๔)  เต เทฺวปิ ฌานํ ภาเวตฺวา ตโต จุตา พฺรหฺมโลเก นิพฺพตฺตึสุ ฯ
<span class="LineNumber"> 012 </span>	เตสุ  ตตฺเถว  วสนฺเตสุ  อมฺหากํ  สตฺถา  โลเก  อุปฺปชฺชิตฺวา  ปวตฺติตปวรธมฺมจกฺโก
<span class="LineNumber"> 013 </span>อนุปุพฺเพน  ราชคหํ  ปาวิสิ ฯ  สตฺถริ ตตฺถ วสนฺเต อยํ ปิปฺผลิมาณโว (๕) มคธรฏฺเ€
<span class="LineNumber"> 014 </span>มหาติตฺถพฺราหฺมณคาเม  กปิลพฺราหฺมณสฺส  อคฺคมเหสิยา  กุจฺฉิสฺมึ นิพฺพตฺโต  ฯ
<span class="LineNumber"> 015 </span># ๑. สี. สาธุกีฬิกํ  ฯ  ๒. สี. อาคนฺตฺวา  ฯ  ๓. สี. ม. สมณกปพฺพชฺชํ  ฯ  ๔. ม. ปพฺพชิตา  ฯ
<span class="LineNumber"> 016 </span># ๕. ม. ปิปฺปลิมาณโว  ฯ
