<span class="LineNumber"> 001 </span>			*เล่มที่  ๑๓  เอตทคฺควคฺควณฺณนา  หน้า  ๔๓๙

<span class="LineNumber"> 002 </span>ทมิโตติ  สุตฺวา  สตฺถุ  อาคมนํ  อุทิกฺขมานา  ทสพลสฺส มหาสกฺการํ สชฺชยึสุ ฯ
<span class="LineNumber"> 003 </span>เต ทสพลสฺส มหาสกฺการํ ทตฺวา  (๑)  ฉพฺพคฺคิยานํ  วจเนน  สพฺพเคเหสุ  กาโปติกํ 
<span class="LineNumber"> 004 </span>ปสนฺนํ ปฏิยาเทตฺวา ปุนทิวเส  สาคตตฺเถรสฺส  ปิณฺฑาย  จรนฺตสฺส  เคเห  เคเห  โถกํ 
<span class="LineNumber"> 005 </span>โถกํ  อทํสุ ฯ เถโร  อปฺปฺตฺเต  สิกฺขาปเท  มนุสฺเสหิ  ยาจิยมาโน  เคเห  เคเห  โถกํ 
<span class="LineNumber"> 006 </span>โถกํ ปิวิตฺวา อวิทูเร  (๒) คนฺตฺวาว อนาหารกภาเวน (๓) สตึ วิสฺสชฺเชตฺวา สงฺการฏฺ€าเนว
<span class="LineNumber"> 007 </span>ปปติ ฯ
<span class="LineNumber"> 008 </span>	สตฺถา  กตภตฺตกิจฺโจ  นิกฺขมนฺโต  ตํ  ทิสฺวา  ตํ  คาหาเปตฺวา วิหารํ คนฺตฺวา
<span class="LineNumber"> 009 </span>วิครหิตฺวา  สิกฺขาปทํ  ปฺาเปสิ ฯ  โส  ปุนทิวเส  สตึ  ลภิตฺวา  อตฺตนา  กตการณํ
<span class="LineNumber"> 010 </span>สุตฺวา  อจฺจยํ  เทเสตฺวา  ทสพลํ  ขมาเปตฺวา  อุปฺปนฺนสํเวโค  วิปสฺสนํ วฑฺเฒตฺวา
<span class="LineNumber"> 011 </span>อรหตฺตํ  ปาปุณิ ฯ  เอวํ  วตฺถุ วินเย (๔) สมุฏฺ€ิตํ ฯ ตํ ตตฺถ อาคตนเยเนว วิตฺถารโต
<span class="LineNumber"> 012 </span>เวทิตพฺพํ ฯ  อปรภาเค  ปน  สตฺถา  เชตวนมหาวิหาเร  นิสีทิตฺวา  ปฏิปาฏิยา  เถเร
<span class="LineNumber"> 013 </span>€านนฺตเรสุ €เปนฺโต สาคตตฺเถรํ เตโชธาตุกุสลานํ อคฺคฏฺ€าเน €เปสีติ ฯ
<span class="LineNumber"> 014 </span># ๑. ม. กตฺวา  ฯ  ๒. ม. อวิทูรํ  ๓. สี. อนรหภาเวน  ฯ ม. อนาหาริกภาเวน  ฯ
<span class="LineNumber"> 015 </span># ๔. วิ. มหาวิ. ๒/๕๗๕/๓๘๒  ฯ
