<span class="LineNumber"> 001 </span>			*เล่มที่  ๑๓  เอกกนิปาตวณฺณนา  หน้า  ๓๔๖

<span class="LineNumber"> 002 </span>เต  อุโภปิ  นิพฺพตฺตฏฺ€านโต  จวิตฺวา  เทวมนุสฺเสสุ สํสรนฺตา อเนกสหสฺสกปฺเป
<span class="LineNumber"> 003 </span>อติกฺกมึสุ ฯ
<span class="LineNumber"> 004 </span>	อิโต  ปน  ทฺวานวุติกปฺปมตฺถเก  ปุสฺโส  (๑) นาม  พุทฺโธ  โลเก อุทปาทิ ฯ
<span class="LineNumber"> 005 </span>ตสฺส  ปิตา  มหินฺโท  นาม  ราชา  อโหสิ  เวมาติกา  ตโย  กนิฏฺ€ภาตโร ฯ ราชา
<span class="LineNumber"> 006 </span>ทิวเส  (๒)  มยฺหํเยว  พุทฺโธ  มยฺหํ  ธมฺโม  มยฺหํ สํโฆติ มมายนฺโต สยเมว ทสพลํ
<span class="LineNumber"> 007 </span>นิพทฺธํ โภชนํ โภเชติ ฯ
<span class="LineNumber"> 008 </span>	อถสฺส  เอกทิวสํ  ปจฺจนฺโต  กุปิโต ฯ  ราชา  ตโย ปุตฺเต อามนฺเตสิ  ตาตา
<span class="LineNumber"> 009 </span>ปจฺจนฺโต  กุปิโต  ตุเมฺหหิ  วา  มยา  วา  คนฺตพฺพํ ฯ  ยทิ อหํ คจฺฉามิ ตุเมฺหหิ
<span class="LineNumber"> 010 </span>อิมินา  นิยาเมน  ทสพโล  ปริจริตพฺโพติ ฯ  เต  ตโยปิ  เอกปฺปหาเรเนว  อาหํสุ
<span class="LineNumber"> 011 </span>ตาต  ตุมฺหากํ  คมนกิจฺจํ  นตฺถิ  มยํ  โจเร  วิธมิสฺสามาติ  ปิตรํ  วนฺทิตฺวา
<span class="LineNumber"> 012 </span>ปจฺจนฺตํ  คนฺตฺวา โจเร วิธมิตฺวา วิชิตสงฺคามา หุตฺวา นิวตฺตึสุ ฯ เต อนฺตรามคฺเค
<span class="LineNumber"> 013 </span>ปาทมูลเกหิ  สทฺธึ  มนฺตยึสุ  ตาตา  อมฺหากํ  อาคตกฺขเณเยว  ปิตา  วรํ  ทสฺสติ
<span class="LineNumber"> 014 </span>กตรํ วรํ คณฺหามาติ ฯ อยฺย  ตุมฺหากํ ปิตุ อจฺจเยน ทุลฺลภํ นาม นตฺถิ ตุมฺหากํ
<span class="LineNumber"> 015 </span>ปน  เชฏฺ€ภาติกํ  ปุสฺสพุทฺธํ  ปฏิชคฺคนวรํ  คณฺหถาติ อาหํสุ ฯ กลฺยาณํ ตุเมฺหหิ
<span class="LineNumber"> 016 </span>วุตฺตนฺติ  สพฺเพปิ  เอกจิตฺตา  หุตฺวา  คนฺตฺวา  ปิตรํ อทฺทสํสุ ฯ
<span class="LineNumber"> 017 </span># ๑. ม. ผุสฺโส  ฯ  ๒. ม. ทิวเส ทิวเส  ฯ
