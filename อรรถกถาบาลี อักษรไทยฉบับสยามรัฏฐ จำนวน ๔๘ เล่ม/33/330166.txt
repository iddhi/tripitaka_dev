<span class="LineNumber"> 001 </span>		เล่มที่  33  เตรสนิปาตวณฺณนา  หน้า  166  

<span class="LineNumber"> 002 </span>จินฺเตตฺวา เทฺว คาถา อภาสิ  
<span class="LineNumber"> 003 </span>[๑๗๒๙]จณฺฑาลปุตฺโต มม สมฺปทาสิ  
<span class="LineNumber"> 004 </span>		ธมฺเมน มนฺเต ปกติฺจ สํสิ  
<span class="LineNumber"> 005 </span>		มาจสฺสุ เม ปุจฺฉิโต นามโคตฺตํ  
<span class="LineNumber"> 006 </span>		คุยฺหิตฺโถ มา ตํ วิชเหยฺยุ มนฺตา (๑) ฯ  
<span class="LineNumber"> 007 </span>[๑๗๓๐]โสหํ ชนินฺเทน ชนมฺปิ ปุฏฺโ€  
<span class="LineNumber"> 008 </span>		มกฺขาภิภูโต อลิกํ อภาณึ  
<span class="LineNumber"> 009 </span>		มนฺตา อิเม พฺราหฺมณสฺสาติ มิจฺฉา  
<span class="LineNumber"> 010 </span>		ปหีนมนฺโต กปโณ รุทามีติ ฯ  
<span class="LineNumber"> 011 </span>	ตตฺถ  ธมฺเมนาติ  สเมน  การเณน  อปฺปฏิจฺฉาเทตฺวาว  
<span class="LineNumber"> 012 </span>อทาสิ ฯ  ปกติฺจ  สํสีติ  มา  เม  ปุจฺฉิโต  นามโคตฺตํ  คุยฺหิตฺโถ  
<span class="LineNumber"> 013 </span>สเจ  คุยฺหิสิ  มนฺโต  เต  นสฺสิสฺสตีติ  เตสํ  นสฺสนปกติฺจ  มยฺหํ สํสิ ฯ 
<span class="LineNumber"> 014 </span>พฺราหฺมณสฺสาติ  มิจฺฉาติ  พฺราหฺมณสฺส  สนฺติเก  มยา  อิเม  มนฺตา  
<span class="LineNumber"> 015 </span>คหิตาติ  มิจฺฉา  อภาณึ  เตน  เม  มนฺตา  นฏฺ€า  สฺวาหํ  ปหีนมนฺโต  
<span class="LineNumber"> 016 </span>อิทานิ  กปโณ  โรทามีติ ฯ  
<span class="LineNumber"> 017 </span>	ตํ  สุตฺวา  ราชา  อยํ  ปาปธมฺโม  เอวรูปํ  รตนํ  น  
<span class="LineNumber"> 018 </span>โอโลเกสิ  เอวรูปสฺมึ  อุตฺตมรตเน  ลทฺเธ  ชาติ  กึ  กริสฺสตีติ  กุชฺฌิตฺวา  
<span class="LineNumber"> 019 </span>ตสฺส  ครหนฺโต  
<span class="LineNumber"> 020 </span>[๑๗๓๑]เอรณฺฑา ปุจิมนฺทา วา	อถ วา ปาลิภทฺทกา  
<span class="LineNumber"> 021 </span>		มธุํ มธุตฺถิโก วินฺเท		โส หิ ตสฺส ทุมุตฺตโม ฯ  
<span class="LineNumber"> 022 </span>#๑.  ม. อตฺถํ  วิชเหยฺย  มนฺโต ฯ  
