<span class="LineNumber"> 001 </span>		เล่มที่  33  ทฺวาทสนิปาตวณฺณนา  หน้า  146

<span class="LineNumber"> 002 </span>กาลมกาสิ ฯ  ราชา  อฺํ  อคฺคมเหสึ  กตฺวา  ปุตฺตสฺส  อุปรชฺชํ  
<span class="LineNumber"> 003 </span>อทาสิ ฯ  อปรภาเค  ราชา  ปจฺจนฺตํ  กุปิตํ  วูปสเมตุํ  คจฺฉนฺโต  
<span class="LineNumber"> 004 </span>อคฺคมเหสึ  ภทฺเท  อิเธว  วส  อหํ  ปจฺจนฺตํ  วูปสเมตุํ  คจฺฉามีติ  วตฺวา  
<span class="LineNumber"> 005 </span>นาหํ  อิเธว  วสิสฺสามิ  อหํปิ  คมิสฺสามีติ  วุตฺเต  ยุทฺธภูมิยํ  อาทีนวํ  
<span class="LineNumber"> 006 </span>ปกาเสตฺวา  ยาว  มมาคมนา  อนุกฺกณฺ€มนา  วส  อหํ  ปทุมกุมารํ  
<span class="LineNumber"> 007 </span>ยถา  ตว  กตฺตพฺพกิจฺเจสุ  อปฺปมตฺโต  โหติ  เอวํ  อาณาเปตฺวา  
<span class="LineNumber"> 008 </span>คมิสฺสามีติ  วตฺวา  ตถา  กตฺวา  คนฺตฺวา  ปจฺจามิตฺเต  ปลาเปตฺวา  
<span class="LineNumber"> 009 </span>ชนปทํ  สนฺตปฺเปตฺวา  ปจฺจาคนฺตฺวา  พหินคเร  ขนฺธาวารํ  
<span class="LineNumber"> 010 </span>นิวาเสสิ ฯ  โพธิสตฺโตปิ  ปิตุ  อาคตภาวํ  ตฺวา  นครํ  อลงฺ-
<span class="LineNumber"> 011 </span>การาเปตฺวา  ราชเคหํ  ปฏิชคฺคาเปนฺโต  เอกโกว  ตสฺสา  สนฺติกํ  
<span class="LineNumber"> 012 </span>อคมาสิ ฯ  
<span class="LineNumber"> 013 </span>	สา  ตสฺส  รูปสมฺปตฺตึ  ทิสฺวา  ปฏิพทฺธจิตฺตา  อโหสิ ฯ  
<span class="LineNumber"> 014 </span>โพธิสตฺโต  ตํ  วนฺทิตฺวา  อมฺม  อมฺหากํ  กึ  กตฺตพฺพนฺติ  ปุจฺฉิ ฯ  
<span class="LineNumber"> 015 </span>อถ  มํ  อมฺมาติ  มา วเทสีติ  อุฏฺ€าย  หตฺเถ  คเหตฺวา  สยนํ  อภิรูหาติ  
<span class="LineNumber"> 016 </span>อาห ฯ  กึการณาติ ฯ  ยาว  ราชา  น  อาคจฺฉติ  ตาว  อุโภปิ  
<span class="LineNumber"> 017 </span>กิเลสรติยา  รมิสฺสามาติ  อาห ฯ  อมฺม  ตฺวํ  มม  มาตา  จ  
<span class="LineNumber"> 018 </span>สสฺสามิกา  จ  มยา  สปริคฺคโห  มาตุคาโม  นาม  กิเลสวเสน  
<span class="LineNumber"> 019 </span>อินฺทฺริยานิ  ภินฺทิตฺวา  น  โอโลกิตปุพฺโพ  กถํ  ตยา  สทฺธึ  เอวรูปํ 
<span class="LineNumber"> 020 </span>กิลิฏฺ€กมฺมํ  กริสฺสามีติ ฯ  สา  เทฺว  ตโย  วาเร  กเถตฺวา  ตสฺมึ  
<span class="LineNumber"> 021 </span>อนิจฺฉมาเน  มม  วจนํ  น  กโรสีติ  อาห ฯ  อมฺม  น  กโรมีติ ฯ  
<span class="LineNumber"> 022 </span>เตนหิ  เอวํ  รฺโ  กเถตฺวา  สีสํ  เต  ฉินฺทาเปสฺสามีติ ฯ  
