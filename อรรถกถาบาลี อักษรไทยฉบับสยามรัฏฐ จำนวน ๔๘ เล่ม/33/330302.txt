<span class="LineNumber"> 001 </span>			เล่มที่  33  อุทฺทาลกชาตกํ  หน้า  302

<span class="LineNumber"> 002 </span>	ขราชินา  ชฏิลา  ปงฺกทนฺตาติ  อิทํ  สตฺถา  เชตวเน  วิหรนฺโต  
<span class="LineNumber"> 003 </span>เอกํ กุหกํ ภิกฺขุํ อารพฺภ กเถสิ ฯ  
<span class="LineNumber"> 004 </span>	โส  หิ  นิยฺยานิกสาสเน  ปพฺพชิตฺวาปิ  จตุปจฺจยตฺถาย  
<span class="LineNumber"> 005 </span>ติวิธํ  กุหกวตฺถุํ  ปูเรติ ฯ  อถสฺส  อคุณํ  ปกาเสนฺตา  ภิกฺขู  ธมฺมสภายํ  
<span class="LineNumber"> 006 </span>กถํ  สมุฏฺ€าเปสุํ  อาวุโส  อสุโกนาม  ภิกฺขุ  เอวรูเป  นิยฺยานิกสาสเน  
<span class="LineNumber"> 007 </span>ปพฺพชิตฺวา  กุหกํ  นิสฺสาย  ชีวิตํ  กปฺเปตีติ ฯ  สตฺถา  อาคนฺตฺวา  
<span class="LineNumber"> 008 </span>กายนุตฺถ  ภิกฺขเว  เอตรหิ  กถาย  สนฺนิสินฺนาติ  ปุจฺฉิตฺวา อิมาย  
<span class="LineNumber"> 009 </span>นามาติ  วุตฺเต  น  ภิกฺขเว  อิทาเนเวส  ปุพฺเพปิ  กุหโกเยวาติ  วตฺวา  
<span class="LineNumber"> 010 </span>อตีตํ อาหริ  
<span class="LineNumber"> 011 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต  โพธิสตฺโต  
<span class="LineNumber"> 012 </span>ปุโรหิโต  อโหสิ  ปณฺฑิโต  พฺยตฺโต ฯ  โส  เอกทิวสํ  อุยฺยานกีฬํ  
<span class="LineNumber"> 013 </span>คโต  เอกํ  อภิรูปกํ  คณิกํ  ทิสฺวา  ปฏิพทฺธจิตฺโต  ตาย  สทฺธึ  สํวาสํ  
<span class="LineNumber"> 014 </span>กปฺเปสิ ฯ  สา  ตํ  ปฏิจฺจ  คพฺภํ  ลภิ  คพฺภสฺส  ปฏิลทฺธภาวํ  ตฺวา  
<span class="LineNumber"> 015 </span>ตํ  อาห  สามิ  คพฺโภ  เม  ปติฏฺ€ิโต  ชาตกาเล  นามํ  กโรนฺตี  อสฺส  
<span class="LineNumber"> 016 </span>กินฺติ  นามํ (๑)  กโรมีติ ฯ  โส  วณฺณทาสิยา  กุจฺฉิสฺมึ  นิพฺพตฺตตฺตา (๒)   
<span class="LineNumber"> 017 </span>น  สกฺกา  กุลนามํ  กาตุนฺติ  จินฺเตตฺวา  ภทฺเท  อยํ  วาตฆาตรุกฺโข  
<span class="LineNumber"> 018 </span>อุทฺทาลโกนาม  อิธ  ปฏิลทฺธตฺตา  อุทฺทาลโกติสฺส  นามํ  กเรยฺยาสีติ  
<span class="LineNumber"> 019 </span>#๑.  สี. ยุ. อยฺยกสฺส  นามํ ฯ   ๒.  สี. ยุ. นิพฺพตฺตสฺส ฯ  
