<span class="LineNumber"> 001 </span>			เล่มที่  33  ภึสกชาตกํ  หน้า  325  

<span class="LineNumber"> 002 </span>เอวรูปํ  โทสํ  โส  ปเนส  อาทีนโว  ทุกฺขกฺขนฺธาทีหิ สุตฺเตหิ 
<span class="LineNumber"> 003 </span>ทีเปตพฺโพติ ฯ  
<span class="LineNumber"> 004 </span>	สกฺโก  มหาสตฺตสฺส  กถํ  สุตฺวา  สํวิคฺคมานโส  อนนฺตรํ  
<span class="LineNumber"> 005 </span>คาถมาห  
<span class="LineNumber"> 006 </span>[๑๙๓๗]วีมํสมาโน อิสิโน ภิสานิ  
<span class="LineNumber"> 007 </span>		ตีเร คเหตฺวาน ถเล นิเธสึ  
<span class="LineNumber"> 008 </span>		สุทฺธา อปาปา อิสโย วสนฺติ  
<span class="LineNumber"> 009 </span>		เอตานิ เต พฺรหฺมจารี ภึสานีติ ฯ  
<span class="LineNumber"> 010 </span>	ตตฺถ  วีมํสมาโนติ  ภนฺเต  อหํ  อิเม  อิสโย  กามาธิมุตฺตา  
<span class="LineNumber"> 011 </span>วา  โน  วาติ  วีมํสมาโน ฯ  อิสิโนติ  ตว  มเหสิโน  สนฺตกานิ  
<span class="LineNumber"> 012 </span>ภึสานิ ฯ  ตีเร  คเหตฺวานาติ  ตีเร  นิกฺขิตฺตานิ  คเหตฺวา  ถเล  
<span class="LineNumber"> 013 </span>เอกมนฺเต  นิเธสึ ฯ  สุทฺธาติ  อิทานิ  มยา  ตุมฺหากํ  สปถกิริยาย  
<span class="LineNumber"> 014 </span>าตํ อิเม อิสโย สุทฺธา อปาปา หุตฺวา วสนฺตีติ ฯ  
<span class="LineNumber"> 015 </span>	ตํ สุตฺวา โพธิสตฺโต อาห  
<span class="LineNumber"> 016 </span>[๑๙๓๘]น เต นฏา โน ปน กีฬเนยฺยา  
<span class="LineNumber"> 017 </span>		น พนฺธวา โน ปน เต สหายา  
<span class="LineNumber"> 018 </span>		กสฺมึ (๑)  ปรวมฺภํ (๒)  สหสฺสเนตฺต  
<span class="LineNumber"> 019 </span>		อิสีภิ ตฺวํ กีฬสิ เทวราชาติ ฯ  
<span class="LineNumber"> 020 </span>	ตตฺถ  น  เต  นฏาติ  เทวราช  มยํ  ตว นฏา วา 
<span class="LineNumber"> 021 </span>กีฬิตพฺพยุตฺตกา  วา  เกนจิ  น  โหม  นาปิ  ตว  าตกาว  น  สหายา  
<span class="LineNumber"> 022 </span>#๑.  สฺยา. ม. กิสฺมึ ฯ   ๒.  สี. ปรถมฺภ ฯ  ม. อุปตฺถมฺภ ฯ  
