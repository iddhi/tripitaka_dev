<span class="LineNumber"> 001 </span>			เล่มที่  33  มหาอุกฺกุสชาตกํ  หน้า  301

<span class="LineNumber"> 002 </span>ยสฺส  สีหสทิโส  ราชา  อุกฺกุสกจฺฉปสทิสา  จ  สูรา  มิตฺตา  โหนฺติ  
<span class="LineNumber"> 003 </span>เตน  ราชวตา  สุรวตา  จ  อตฺโถ  สกฺกา  ปาปุณิตุํ ฯ  ภวนฺติ  
<span class="LineNumber"> 004 </span>เหเตติ  โย  จ  สมฺปนฺนสโข  ปริปุณฺณมิตฺตธมฺโม  ตสฺส  เหเต  สหายา  
<span class="LineNumber"> 005 </span>ภวนฺติ ฯ  อุคฺคตตฺโตติ  สิริโสภคฺเคน  อุคฺคตภาโว ฯ  
<span class="LineNumber"> 006 </span>อสฺมิฺจ  โลเกติ  อิธโลกสงฺขาเต  อสฺมึ  โลเก  โมทติ ฯ  กามกามีติ  
<span class="LineNumber"> 007 </span>สามิกํ  อาลปติ  โส หิ กาเม กามยนฺโต  กามกามิ   นาม ฯ  
<span class="LineNumber"> 008 </span>สมคฺคมฺหาติ  สมคฺคา  ชาตมฺหา ฯ  สาตเกติ  าตเกหิ ปุตฺเตหิ 
<span class="LineNumber"> 009 </span>สทฺธึ ฯ  
<span class="LineNumber"> 010 </span>	เอวํ  สา  ฉหิ  คาถาหิ  มิตฺตธมฺมสฺส  คุณํ  กเถสิ ฯ เต 
<span class="LineNumber"> 011 </span>สพฺเพปิ  สหายกา มิตฺตธมฺมํ อภินฺทิตฺวา ยาวตายุกํ  €ตฺวา  
<span class="LineNumber"> 012 </span>ยถากมฺมํ คตา ฯ  
<span class="LineNumber"> 013 </span>	สตฺถา  อิมํ  ธมฺมเทสนํ  อาหริตฺวา  น  ภิกฺขเว  อิทาเนเวส  
<span class="LineNumber"> 014 </span>ภริยํ  นิสฺสาย  สุขปฺปตฺโต  ปุพฺเพปิ  สุขปฺปตฺโตเยวาติ  วตฺวา  ชาตกํ  
<span class="LineNumber"> 015 </span>สโมธาเนสิ  ตทา  เสโน  จ  เสนี  จ  ชายปติกา (๑)  อเหสุํ ปุตฺตกจฺฉโป  
<span class="LineNumber"> 016 </span>ราหุโล  ปิตา  มหาโมคฺคลฺลาโน  อุกฺกุโส  สารีปุตฺโต  สีโห  ปน  
<span class="LineNumber"> 017 </span>อหเมวาติ ฯ  
<span class="LineNumber"> 018 </span>			มหาอุกฺกุสชาตกํ  ตติยํ ฯ  
<span class="LineNumber"> 019 </span>#๑.  ม. ชยมฺปติกา  (สพฺพตฺถ)  
