<span class="LineNumber"> 001 </span>			เล่มที่  33  สาลิเกทารชาตกํ  หน้า  275

<span class="LineNumber"> 002 </span>อาคมนํ  โอโลเกนฺโต  กุฏิยํ  นิสีทิ ฯ  สุวราชาปิ  สุวคณปริวุโต 
<span class="LineNumber"> 003 </span>อาคนฺตฺวา  อโลลุปฺปจารตาย  หีโย  ขาทิตฏฺ€าเน  โอฑิตปาเส  
<span class="LineNumber"> 004 </span>ปาทํ  ปเวเสนฺโตว  โอตริ ฯ  โส  อตฺตโน  พทฺธภาวํ  ตฺวา  
<span class="LineNumber"> 005 </span>จินฺเตสิ  สจาหํ  อิทานิ  พทฺธรวํ  รวิสฺสามิ  าตกา  เม  มรณภยตชฺชิตา  
<span class="LineNumber"> 006 </span>โคจรํ  อคเหตฺวา  ปลายิสฺสนฺติ  ยาว  เอเตสํ  โคจรคหณํ  ตาว 
<span class="LineNumber"> 007 </span>อธิวาเสสฺสามีติ ฯ  โส  เตสํ  สุหิตภาวํ  ตฺวา  มรณภยตชฺชิโต 
<span class="LineNumber"> 008 </span>หุตฺวา  ติกฺขตฺตุํ  พทฺธรวํ  รวิ ฯ อถ  สพฺเพ  สุตฺวา  ปลายึสุ ฯ  
<span class="LineNumber"> 009 </span>สุวราชา  เอโก  เม  าตีสุ  นิวตฺติตฺวา  โอโลเกนฺโตปิ  นตฺถิ  กึ  นุโข 
<span class="LineNumber"> 010 </span>มยา  ปาปํ  กตนฺติ  วิลปนฺโต  คาถมาห  
<span class="LineNumber"> 011 </span>[๑๘๗๔]	เอเต ภุตฺวา ปิวิตฺวา จ	ปกฺกมนฺติ วิหงฺคมา  
<span class="LineNumber"> 012 </span>		เอโก พทฺโธสฺมิ ปาเสน	กึ ปาปํ ปกตํ มยาติ ฯ  
<span class="LineNumber"> 013 </span>	เขตฺตปาโล  สุวราชสฺส  พทฺธรวํ  สุวานํ  จ อากาเส 
<span class="LineNumber"> 014 </span>ปกฺขนฺทนสทฺทํ  สุตฺวา  กึ  นุโขติ  กุฏิยา  โอรุยฺห  ปาสฏฺ€านํ  
<span class="LineNumber"> 015 </span>คนฺตฺวา  สุวราชํ  ทิสฺวา  ยสฺเสว  เม  ปาโส  โอฑิโต  เสฺวว  พทฺโธติ  
<span class="LineNumber"> 016 </span>ตุฏฺ€มานโส  สุวราชํ  ปาสโต  โมเจตฺวา  เทฺว  ปาเท  เอกโต  กตฺวา  
<span class="LineNumber"> 017 </span>พนฺธิตฺวา  ทฬฺหํ  อาทาย  สาลินฺทิยคามํ  คนฺตฺวา  สุวราชํ  
<span class="LineNumber"> 018 </span>พฺราหฺมณสฺส  อทาสิ ฯ  พฺราหฺมโณ  พลวสิเนเหน  มหาสตฺตํ  
<span class="LineNumber"> 019 </span>อุโภหิ  หตฺเถหิ  ทฬฺหํ  คเหตฺวา  องฺเก นิสีทาเปตฺวา เตน สทฺธึ 
<span class="LineNumber"> 020 </span>สลฺลปนฺโต เทฺว คาถา อภาสิ  
<span class="LineNumber"> 021 </span>[๑๘๗๕]อุทรํ นูน อฺเสํ	สุว อจฺโจทรํ ตว  
<span class="LineNumber"> 022 </span>		ภุตฺวา สาลึ ยถากามํ	ตุณฺเฑนาทาย คจฺฉสิ ฯ  
