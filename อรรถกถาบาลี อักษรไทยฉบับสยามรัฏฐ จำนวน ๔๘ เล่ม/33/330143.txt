<span class="LineNumber"> 001 </span>		เล่มที่  33  มหาปทุมชาตกํ  หน้า  143

<span class="LineNumber"> 002 </span>อุตฺตมรูปธรา  โสภคฺคปฺปตฺตา  เทวจฺฉรา  วิย ฯ  ตสฺสา  สรีรโต  
<span class="LineNumber"> 003 </span>รํสิโย  นิจฺฉรนฺติ ฯ  อเถโก  ขรมนฺตี  เอวมาห  จิฺจมาณวิกํ  
<span class="LineNumber"> 004 </span>ปฏิจฺจ  สมณสฺส  โคตมสฺส  อวณฺณํ  อุปฺปาเทตฺวา  ลาภสกฺการํ  
<span class="LineNumber"> 005 </span>นาเสยฺยามาติ ฯ  เต  อตฺเถโส  อุปาโยติ  สมฺปฏิจฺฉึสุ ฯ  อถ  
<span class="LineNumber"> 006 </span>สา  ติตฺถิยารามํ  อาคนฺตฺวา (๑)  วนฺทิตฺวา  อฏฺ€าสิ ฯ  ติตฺถิยา  
<span class="LineNumber"> 007 </span>ตาย  สทฺธึ  น  กเถสุํ ฯ  สา  โก  นุโข  เม  โทโสติ  ยาวตติยํ  วนฺทามิ  
<span class="LineNumber"> 008 </span>อยฺยาติ  วตฺวา  อยฺยา  โก  นุโข  เม  โทโส  กึ  มยา  สทฺธึ  น  กเถถาติ  
<span class="LineNumber"> 009 </span>อาห ฯ  ภคินิ  สมณํ  โคตมํ  อมฺเห  วิเหเ€นฺตํ  หตลาภสกฺกาเร  
<span class="LineNumber"> 010 </span>กตฺวา  วิจรนฺตํ  น  ชานาสีติ ฯ  น  ชานามิ  อยฺยา  กึ  ปเนตฺถ  
<span class="LineNumber"> 011 </span>มยา  กตฺตพฺพนฺติ ฯ  สเจ  ตฺวํ  ภคินิ  อมฺหากํ  สุขมิจฺฉสิ  อตฺตานํ  
<span class="LineNumber"> 012 </span>ปฏิจฺจ  สมณสฺส  โคตมสฺส  อวณฺณํ  อุปฺปาเทตฺวา  ลาภสกฺการํ  
<span class="LineNumber"> 013 </span>นาเสหีติ ฯ  
<span class="LineNumber"> 014 </span>	สา  สาธุ  อยฺยา  มยฺหเมเวโส  ภาโร  มา จินฺตยิตฺถาติ  วตฺวา  
<span class="LineNumber"> 015 </span>ปกฺกมิตฺวา  อิตฺถิมายาสุ  กุสลตาย  ตโต  ปฏฺ€าย  สาวตฺถิวาสีนํ  
<span class="LineNumber"> 016 </span>ธมฺมกถํ  สุตฺวา  เชตวนา  นิกฺขมนสมเย  อินฺทโคปกวณฺณํ  ปฏํ  
<span class="LineNumber"> 017 </span>ปารุปิตฺวา  คนฺธมาลาทิหตฺถา  เชตวนาภิมุขี  คจฺฉนฺตี  อิมาย  
<span class="LineNumber"> 018 </span>เวลาย  กุหึ  คจฺฉสีติ  วุตฺเต  กึ  ตุมฺหากํ  มม  คมนฏฺ€าเนนาติ  วตฺวา  
<span class="LineNumber"> 019 </span>เชตวนสมีเป  ติตฺถิยาราเม  ปวิสิตฺวา  ปาโตว  ภควนฺตํ (๒)  วนฺทิสฺ-
<span class="LineNumber"> 020 </span>สามาติ  นครา  นิกฺขมนฺเต  อุปาสกชเน  เชตวเน  วุฏฺ€า  วิย  หุตฺวา  
<span class="LineNumber"> 021 </span>นครํ  ปวิสนฺตี  กุหึ  วุฏฺ€าสีติ  วุตฺเต  กึ  ตุมฺหากํ  มม  วุฏฺ€าเนนาติ  
<span class="LineNumber"> 022 </span>#๑. ม. คนฺตฺวา  ฯ  ๒.  ม.  อคฺควนฺทนํ  ฯ
