<span class="LineNumber"> 001 </span>		เล่มที่  33  สํวรมหาราชชาตกํ  หน้า  71  

<span class="LineNumber"> 002 </span>นานารตนโมจิตนฺติ  นานารตเนหิ  โอจิตํ  สฺจิตํ  พหุรตนสฺจยํ ฯ  
<span class="LineNumber"> 003 </span>อสุราธิโปติ  ยถา  ตาวตึเสหิ  ปริวุตํ  อินฺทํ  อสุรราชา  นปฺปสหติ  
<span class="LineNumber"> 004 </span>เอวํ  อมฺเหหิ  อารกฺขํ  กโรนฺเตหิ  ปริวาริตํ  ติโยชนสติเก  
<span class="LineNumber"> 005 </span>กาสิกรฏฺเ€  ทฺวาทสโยชนิกาย  พาราณสิยา  รชฺชํ  กาเรนฺตํ  
<span class="LineNumber"> 006 </span>อมิตฺตา น  พาธิสฺสนฺตีติ  ทีเปติ ฯ  สํวรมหาราชา  สพฺเพสํปิ   
<span class="LineNumber"> 007 </span>ภาติกานํ  มหนฺตํ  ยสํ  อทาสิ ฯ  เต  ตสฺส  สนฺติเก  อฑฺฒมาสํ  
<span class="LineNumber"> 008 </span>วสิตฺวา  มหาราช  ชนปเทสุ  โจเรสุ  อุฏฺ€หนฺเตสุ  มยํ  ชานิสฺสาม  
<span class="LineNumber"> 009 </span>ตฺวํ  รชฺชสุขํ  อนุภวาติ  วตฺวา  อตฺตโน  อตฺตโน  ชนปทํ  คตา ฯ 
<span class="LineNumber"> 010 </span>ราชา โพธิสตฺตสฺส  โอวาเท €ตฺวา อายุหปริโยสาเน เทวนครํ 
<span class="LineNumber"> 011 </span>ปูเรนฺโต อคมาสิ ฯ  
<span class="LineNumber"> 012 </span>	สตฺถา  อิมํ  ธมฺมเทสนํ  อาหริตฺวา  ภิกฺขุ  เอวํ  ตฺวํ  ปุพฺเพ  
<span class="LineNumber"> 013 </span>โอวาทกฺขโม  อิทานิ  กสฺมา  วิริยํ  น  อกาสีติ  วตฺวา  สจฺจานิ  
<span class="LineNumber"> 014 </span>ปกาเสตฺวา  ชาตกํ  สโมธาเนสิ  (สจฺจปริโยสาเน  โส  ภิกฺขุ  
<span class="LineNumber"> 015 </span>โสตาปตฺติผเล  ปติฏฺ€หิ)  ตทา  สํวรกุมาโร  ราชา  อยํ  ภิกฺขุ  อโหสิ  
<span class="LineNumber"> 016 </span>อุโปสถกุมาโร  สารีปุตฺโต  เสสภาติกา  เถรานุเถรา  ปริสา  ปน  
<span class="LineNumber"> 017 </span>พุทฺธปริสา โอวาททายโก อมจฺโจ ปน อหเมวาติ ฯ  
<span class="LineNumber"> 018 </span>			สํวรมหาราชชาตกํ  อฏฺ€มํ ฯ  
