<span class="LineNumber"> 001 </span>		เล่มที่  33  ปกิณฺณกนิปาตวณฺณนา  หน้า  284

<span class="LineNumber"> 002 </span>กินฺนุ  โข  เม  สามิกสฺส  ทุกฺขนฺติ  อุปธาเรนฺตี  ปหารมุขโต  
<span class="LineNumber"> 003 </span>ปคฺฆรนฺตํ  โลหิตํ  ทิสฺวา  ปิยสามิเก  อุปฺปนฺนํ  พลวโสกํ  สณฺ€าเรตุํ  
<span class="LineNumber"> 004 </span>อสกฺโกนฺตี  มหาสทฺเทน  ปริเทวิ ฯ  ราชา  กินฺนโร  มโต  
<span class="LineNumber"> 005 </span>ภวิสฺสตีติ  นิกฺขมิตฺวา  อตฺตานํ  ทสฺเสสิ ฯ  จนฺทา  ตํ  ทิสฺวา 
<span class="LineNumber"> 006 </span>อิมินา  เม โจเรน ปิยสามิโก  วิทฺโธ  ภวิสฺสตีติ  กมฺปมานา  
<span class="LineNumber"> 007 </span>ปลายิตฺวา  ปพฺพตมตฺถเก  €ตฺวา  ราชานํ ปริภาสนฺตี ปฺจ 
<span class="LineNumber"> 008 </span>คาถา อภาสิ  
<span class="LineNumber"> 009 </span>[๑๘๘๔]ปาโปสิ โข (๑)  ราชปุตฺต โย เม อิจฺฉิตปตึ วรากิยา  
<span class="LineNumber"> 010 </span>		วิชฺฌ วนมูลสฺมึ โยยํ (๒)  วิทฺโธ ฉมา เสติ ฯ  
<span class="LineNumber"> 011 </span>		อิมํ มยฺหํ หทยโสกํ ปฏิมุจฺจตุ ราชปุตฺต ตว มาตา  
<span class="LineNumber"> 012 </span>		โย มยฺหํ หทยโสโก กึปุริสํ อเปกฺขมานาย (๓) ฯ  
<span class="LineNumber"> 013 </span>		อิมํ มยฺหํ หทยโสกํ ปฏิมุจฺจตุ ราชปุตฺต ตว ชายา  
<span class="LineNumber"> 014 </span>		โย มยฺหํ หทยโสโก กึปุริสํ อเปกฺขมานาย ฯ  
<span class="LineNumber"> 015 </span>		มา จ ปุตฺตํ (๔)  มา จ ปตึ อทฺทกฺขิ ราชปุตฺต ตว มาตา  
<span class="LineNumber"> 016 </span>		โย กึปุริสํ อวธิ อทูสกํ มยฺหํ กามาหิ ฯ  
<span class="LineNumber"> 017 </span>		มา จ ปุตฺตํ มา จ ปตึ อทฺทกฺขิ ราชปุตฺต ตว ชายา  
<span class="LineNumber"> 018 </span>		โย กึปุริสํ อวธิ อทูสกํ มยฺหํ กามาหีติ ฯ  
<span class="LineNumber"> 019 </span>	ตตฺถ  วรากิยาติ  กปณาย ฯ  ปฏิมุจฺจตูติ  ปติลภตุ  
<span class="LineNumber"> 020 </span>ผุสฺสตุ  ปาปุณาตุ ฯ มยฺหํ กามาหีติ มยิ กาเมน ฯ  
<span class="LineNumber"> 021 </span>#๑.  สฺยา.  ปาโป  โข  ฯ   ม.  ปาโป  โขสิ  ฯ  ๒.  สฺยา.  โสยํ  ฯ
<span class="LineNumber"> 022 </span>#๓.  สฺยา.  ม.  อเวกฺขมานาย  ฯ  เอวมุปริปิ  ฯ  ๔.  สี. ยุ. ปุตฺเต ฯ
