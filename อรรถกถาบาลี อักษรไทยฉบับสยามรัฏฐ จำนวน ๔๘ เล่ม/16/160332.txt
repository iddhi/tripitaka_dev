<span class="LineNumber"> 001 </span>				*เล่มที่  ๑๖  หน้า  ๓๓๒

<span class="LineNumber"> 002 </span>				ทุติยคาถาวณฺณนา  
<span class="LineNumber"> 003 </span>	เอวํ ภควา สนฺตํ ปทํ อภิสเมจฺจ วิหริตุกามสฺส 
<span class="LineNumber"> 004 </span>ตทธิคมาย วา  ปฏิปชฺชมานสฺส  วิเสสโต  อารฺิกสฺส  ภิกฺขุโน 
<span class="LineNumber"> 005 </span>เอกจฺจํ  กรณียํ  วตฺวา  ปุน ตทุตฺตริมฺปิ วตฺตุกาโม สนฺตุสฺสโก 
<span class="LineNumber"> 006 </span>จาติ ทุติยํ คาถมาห ฯ  
<span class="LineNumber"> 007 </span>	ตตฺถ สนฺตุฏฺ€ี จ กตฺุตาติ เอตฺถ วุตฺตปฺปเภเทน 
<span class="LineNumber"> 008 </span>ทฺวาทสวิเธน  สนฺโตเสน  สนฺตุสฺสตีติ  สนฺตุสฺสโก ฯ  อถวา  
<span class="LineNumber"> 009 </span>ตุสฺสตีติ  ตุสฺสโก  สเกน  ตุสฺสโก  สนฺเตน  ตุสฺสโก  สเมน
<span class="LineNumber"> 010 </span>ตุสฺสโกติ  สนฺตุสฺสโก ฯ  ตตฺถ สกํ นาม ปิณฺฑิยาโลปโภชนํ 
<span class="LineNumber"> 011 </span>นิสฺสายาติ  เอวํ  อุปสมฺปทมณฺฑเล  อุทฺทิฏฺ€ํ  อตฺตนา  จ 
<span class="LineNumber"> 012 </span>สมฺปฏิจฺฉิตํ จตุปจฺจยชาตํ  เตน  สุนฺทเรน  วา  อสุนฺทเรน  
<span class="LineNumber"> 013 </span>วา  สกฺกจฺจมสกฺกจฺจํ  วา  ทินฺเนน ปฏิคฺคหณกาเล 
<span class="LineNumber"> 014 </span>ปริโภคกาเล จ  วิการํ อทสฺเสตฺวา  ยาเปนฺโต  สเกน 
<span class="LineNumber"> 015 </span>ตุสสโกติ  วุจฺจติ ฯ  สนฺตํ  นาม  ยํ  ลทฺธํ  โหติ  อตฺตโน 
<span class="LineNumber"> 016 </span>วิชฺชมานํ  เตน  สนฺเตเนว ตุสฺสนฺโต  ตโต  ปรํ น  ปฏฺเ€นฺโต
<span class="LineNumber"> 017 </span>อตฺริจฺฉตํ  ปชหนฺโต  สนฺเตน  ตุสฺสโกติ วุจฺจติ ฯ  สมํ  นาม
<span class="LineNumber"> 018 </span>อิฏฺ€านิฏฺเ€สุ  อนุนยปฺปฏิฆปฺปหานํ  เตน  สเมน  สพฺพารมฺมเณสุ 
<span class="LineNumber"> 019 </span>ตุสฺสนฺโต สเมน ตุสฺสโกติ วุจฺจติ ฯ  
<span class="LineNumber"> 020 </span>	สุเขน ภริยตีติ สุภโร  สุปฺโปโสติ วุตฺตํ โหติ ฯ โย 
<span class="LineNumber"> 021 </span>หิ ภิกฺขุ  มนุสฺเสหิ  สาลิมํโสทนาทีนํ  ปตฺเต  ปูเรตฺวา ทินฺเนปิ 
