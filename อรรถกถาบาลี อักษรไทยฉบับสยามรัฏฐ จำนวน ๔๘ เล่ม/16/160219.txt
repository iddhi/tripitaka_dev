<span class="LineNumber"> 001 </span>		*เล่มที่  ๑๖  รตนสุตฺตวณฺณนา  หน้า  ๒๑๙

<span class="LineNumber"> 002 </span>เทวานมินฺโท  เทวสงฺฆปุรกฺขิโต  อาคจฺฉิ ฯ มเหสกฺขานํ เทตานํ 
<span class="LineNumber"> 003 </span>สนฺนิปาเตน  อมนุสฺสา  เยภุยฺเยน  ปลายึสุ ฯ  ภควา  นครทฺวาเร
<span class="LineNumber"> 004 </span>€ตฺวา  อานนฺทตฺเถรํ  อามนฺเตสิ  อิมํ  อานนฺท  รตนสุตฺตํ 
<span class="LineNumber"> 005 </span>อุคฺคเหตฺวา พลิกมฺมูปกรณานิ คเหตฺวา  ลิจฺฉวิราชกุมาเรหิ  
<span class="LineNumber"> 006 </span>สทฺธึ  เวสาลิยา  ติปาการนฺตเร  วิจรนฺโต  ปริตฺตํ กโรหีติ  รตน-
<span class="LineNumber"> 007 </span>สุตฺตํ  อภาสิ ฯ  เอวํ  เกน  ปเนตํ  สุตฺตํ  วุตฺตํ  กทา  กตฺถ 
<span class="LineNumber"> 008 </span>กสฺมา  จ  วุตฺตนฺติ  เอเตสํ  ปฺหานํ  วิสชฺชนา  วิตฺถาเรน
<span class="LineNumber"> 009 </span>เวสาลิวตฺถุโต ปภูติ โปราเณหิ วณฺณียติ ฯ  
<span class="LineNumber"> 010 </span>	เอวํ ภควโต เวสาลึ อนุปฺปตฺตทิวเสเยว เวสาลีนครทฺวาเร
<span class="LineNumber"> 011 </span>เตสํ  อุปทฺทวานํ  ปฏิฆาตตฺถาย  วุตฺตมิทํ  รตนสุตฺตํ  อุคฺคเหตฺวา 
<span class="LineNumber"> 012 </span>อายสฺมา  อานนฺโท ปริตฺตตฺถาย  ภาสมาโน  ภควโต  ปตฺเตน
<span class="LineNumber"> 013 </span>อุทกมาทาย  สพฺพํ  นครํ  อพฺภุกฺกิรนฺโต  อนุวิจริ ฯ  ยงฺกิฺจีติ 
<span class="LineNumber"> 014 </span>วุตฺตมตฺเตเยว  ปน  (๑) เถเรน  เย  ปุพฺเพ  อปลาตา  สงฺการ-
<span class="LineNumber"> 015 </span>กูฏภิตฺติปเทสาทินิสฺสิตา  อมนุสฺสา  เต จตูหิ ทฺวาเรหิ ปลายึสุ  
<span class="LineNumber"> 016 </span>ทฺวารานิ อโนกาสานิ  อเหสุํ ฯ  ตโต  เอกจฺเจ  ทฺวาเรสุ  โอกาสํ 
<span class="LineNumber"> 017 </span>อลภมานา ปาการํ ภินฺทิตฺวา  ปลาตา ฯ  อมนุสฺเสสุ  คตมตฺเตสุ  
<span class="LineNumber"> 018 </span>มนุสฺสานํ  คตฺเตสุ  โรโค  วูปสมนฺโต  เต  นิกฺขมิตฺวา  สพฺพ-
<span class="LineNumber"> 019 </span>คนฺธปุปฺผาทีหิ  เถรํ  ปูเชสุํ ฯ  มหาชโน  นครมชฺเฌ  สณฺ€าคารํ 
<span class="LineNumber"> 020 </span>สพฺพคนฺเธหิ  วิลิมฺปิตฺวา  รตนขจิตํ วิตานํ กตฺวา สพฺพาลงฺกาเรหิ 
<span class="LineNumber"> 021 </span># ๑. สี. เยว จ ฯ ม. เอว ฯ
