<span class="LineNumber"> 001 </span>		*เล่มที่  ๑๖  สิกฺขาปทวณฺณนา  หน้า  ๓๑

<span class="LineNumber"> 002 </span>เอกสฺส  ปหาเร  ทินฺเน ฯ  ตตฺราปิ  หิ  ยสฺส ปหาเรน มรติ  
<span class="LineNumber"> 003 </span>ตสฺเสว กมฺมุนา พนฺโธ โหติ ฯ  
<span class="LineNumber"> 004 </span>	อธิฏฺ€หิตฺวา ปน อาณาปนํ อาณตฺติโก ปโยโค ฯ ตตฺถปิ 
<span class="LineNumber"> 005 </span>สาหตฺถิเก  ปโยเค  วุตฺตนเยเนว  กมฺมพนฺโธ  อนุสฺสริตพฺโพ ฯ  
<span class="LineNumber"> 006 </span>ฉพฺพิโธ  เจตฺถ  นิยโม  เวทิตพฺโพ  
<span class="LineNumber"> 007 </span>	วตฺถุ กาโล จ โอกาโส อาวุธํ อิริยาปโถ  
<span class="LineNumber"> 008 </span>	กิริยาวิเสโสติ อิเม  ฉ อาณตฺตี นิยามตาติ ฯ (๑)  
<span class="LineNumber"> 009 </span>	ตตฺถ วตฺถูติ มาเรตพฺโพ ปาโณ ฯ กาโลติ ปุพฺพณฺห-
<span class="LineNumber"> 010 </span>สายณฺหาทิกาโล  โยพฺพนถามวิริยาทิกาโล  จ ฯ  โอกาโสติ 
<span class="LineNumber"> 011 </span>คาโม  วา  นิคโม  วา  วนํ  วา  รจฺฉา  วา  สิงฺฆาฏกํ  
<span class="LineNumber"> 012 </span>วาติ  เอวมาทิ ฯ  อาวุธนฺติ  อสิ  วา  อุสุ  วา  สตฺติ  วาติ
<span class="LineNumber"> 013 </span>เอวมาทิ ฯ  อิริยาปโถติ  มาเรตพฺพสฺส  มารกสฺส  จ  €านํ วา 
<span class="LineNumber"> 014 </span>นิสฺสชฺชา  วาติ  เอวมาทิ ฯ  
<span class="LineNumber"> 015 </span>	กิริยาวิเสโสติ วิชฺฌนํ วา เฉทนํ วา เภทนํ วา 
<span class="LineNumber"> 016 </span>สงฺขมุณฺฑิกํ วาติ  เอวมาทิ ฯ  ยทิ  หิ  วตฺถุํ  วิสํวาเทตฺวา 
<span class="LineNumber"> 017 </span>ยํ  มาเรหีติ  อาณตฺโต  ตโต  อฺํ มาเรติ  อาณาปกสฺส 
<span class="LineNumber"> 018 </span>นตฺถิ  กมฺมพนฺโธ ฯ  อถ  วตฺถุํ  อวิสํวาเทตฺวา  มาเรติ  
<span class="LineNumber"> 019 </span>อาณาปกสฺส  อาณตฺติกฺขเณ  อาณตฺตสฺส  มรณกฺขเณติ  
<span class="LineNumber"> 020 </span>อุภเยสมฺปิ  กมฺมพนฺโธ ฯ  เอส  นโย กาลาทีสุปิ ฯ  
<span class="LineNumber"> 021 </span># ๑. สมนฺต. ๑/๖๕๕ ฯ
