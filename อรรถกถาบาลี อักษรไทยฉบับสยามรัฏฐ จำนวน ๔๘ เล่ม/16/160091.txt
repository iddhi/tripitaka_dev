<span class="LineNumber"> 001 </span>		*เล่มที่  ๑๖  ทฺวตฺตึสาการวณฺณนา  หน้า  ๙๑

<span class="LineNumber"> 002 </span>สลฺลกฺขณโต  ตโย  จ  สุตฺตนฺตาติ  เอวํ  ทสวิธํ  มนสิการโกสลฺลํ 
<span class="LineNumber"> 003 </span>วุตฺตํ  ตตฺถ อนุปุพฺพโต มนสิกโรนฺโต อาเสวติ  นาติสีฆโต 
<span class="LineNumber"> 004 </span>นาติสณิกโต  จ มนสิกโรนฺโต ภาเวติ  วิกฺเขปปฺปฏิพาหานโต  
<span class="LineNumber"> 005 </span>มนสิกโรนฺโต  พหุลีกโรติ  ปฺตฺติสมติกฺกมนาทิโต  มนสิกโรนฺโต
<span class="LineNumber"> 006 </span>สุววตฺถิตํ ววตฺถเปตีติ เวทิตพฺโพติ ฯ  
<span class="LineNumber"> 007 </span>	เอตฺถาห กถมฺปนายํ อนุปุพฺพาทิวเสน เอเต ธมฺเม 
<span class="LineNumber"> 008 </span>มนสิกโรตีติ  วุจฺจเต  อยฺหิ  เกเส  มนสิกริตฺวา  ตทนนฺตรํ  
<span class="LineNumber"> 009 </span>โลเม  มนสิกโรติ  น  นเข ฯ  ตถา  โลเม  มนสิกริตฺวา 
<span class="LineNumber"> 010 </span>ตทนนฺตรํ  นเข  มนสิกโรติ  น  ทนฺเต ฯ  เอส  นโย  สพฺพตฺถ ฯ
<span class="LineNumber"> 011 </span>กสฺมา  อุปฺปฏิปาฏิยา  หิ  มนสิกโรนฺโต  เสยฺยถาปิ  นาม  
<span class="LineNumber"> 012 </span>อกุสโล  ปุริโส  ทฺวตฺตึสปทํ  นิสฺเสณึ  อุปฺปฏิปาฏิยา  อาโรหนฺโต
<span class="LineNumber"> 013 </span>กิลนฺตกาโย  ตโต นิสฺเสณิโต  ปปตติ  น  อาโรหนํ  สมฺปาเทติ 
<span class="LineNumber"> 014 </span>เอวเมว  ภาวนาสมฺปตฺติวเสน  อธิคนฺตพฺพสฺส  อสฺสาทสฺส  
<span class="LineNumber"> 015 </span>อนธิคมนโต  กิลนฺตจิตฺโต  ทฺวตฺตึสาการภาวนาโต ปปตติ  น 
<span class="LineNumber"> 016 </span>ภาวนํ สมฺปาเทตีติ ฯ  
<span class="LineNumber"> 017 </span>	อนุปุพฺพโต มนสิกโรนฺโตปิจ เกสา โลมาติ นาติ-
<span class="LineNumber"> 018 </span>สีฆโต (๑) มนสิกโรติ ฯ  อติสีฆโต  หิ  มนสิกโรนฺโต  เสยฺยาถาปิ 
<span class="LineNumber"> 019 </span>นาม  อทฺธานํ  คจฺฉนฺโต  ปุริโส  สมวิสมรุกฺขถลนินฺนเทฺวธา-
<span class="LineNumber"> 020 </span>ปถาทีนิ  มคฺคนิมิตฺตานิ อุปลกฺเขตุํ  น สกฺโกติ  ตโต น 
<span class="LineNumber"> 021 </span># ๑. ม. นาติสีฒโตปิ ฯ
