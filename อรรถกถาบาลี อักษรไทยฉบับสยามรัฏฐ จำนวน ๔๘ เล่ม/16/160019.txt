<span class="LineNumber"> 001 </span>		*เล่มที่  ๑๖  สรณตฺตยวณฺณนา  หน้า  ๑๙

<span class="LineNumber"> 002 </span>วิย  พุทฺโธ  สุนหานสลิลํ  วิย  ธมฺโม  สุนหาตราชกุมารวคฺโค
<span class="LineNumber"> 003 </span>วิย  สทฺธมฺมสลิลสุนหาโต  สงฺโฆ ฯ อลงฺการการโก  วิย  พุทฺโธ 
<span class="LineNumber"> 004 </span>อลงฺกาโร  วิย  ธมฺโม  อลงฺกตราชปุตฺตคโณ  วิย  สทฺธมฺมาลงฺกโต  
<span class="LineNumber"> 005 </span>สงฺโฆ ฯ  จนฺทนรุกฺโข  วิย  พุทฺโธ  ตปฺปภวจนฺทนมิว  ธมฺโม  
<span class="LineNumber"> 006 </span>จนฺทนูปโภเคน  วูปสนฺตปริฬาโห  วิย  ชโน  สทฺธมฺมมูปโภเคน 
<span class="LineNumber"> 007 </span>อจฺจนฺตวูปสนฺตปริฬาโห  สํโฆ ฯ  ธมฺมทายชฺชสมฺปทานโก  ปิตา  
<span class="LineNumber"> 008 </span>วิย  พุทฺโธ  ทายชฺชํ  วิย  ธมฺโม  ทายชฺชรโห  ปุตฺตวคฺโค  วิย 
<span class="LineNumber"> 009 </span>สทฺธมฺมทายชฺชรโห  สํโฆ ฯ  วิกสิตปทุมํ  วิย  พุทฺโธ  ตปฺปภวมธุ  
<span class="LineNumber"> 010 </span>วิย  ธมฺโม  ตทูปโภคี  มธุกรคโณ  วิย  สงฺโฆติ ฯ  เอวํ  สรณตฺตย-  
<span class="LineNumber"> 011 </span>เมตญฺจ อุปมาหิ ปกาสเยติ ฯ  
<span class="LineNumber"> 012 </span>	เอตฺตาวตา จ ยา ปุพฺเพ เกน กตฺถ กทา กสฺมา  
<span class="LineNumber"> 013 </span>ภาสิตํ  สรณตฺตยนฺติ  อาทีหิ  จตูหิ  คาถาหิ  อตฺถวณฺณนาย 
<span class="LineNumber"> 014 </span>มาติกา  นิกฺขิตฺตา  สา อตฺถโต ปกาสิตา โหตีติ ฯ  
<span class="LineNumber"> 015 </span>		สรณตฺตยวณฺณนา นิฏฺ€ิตา ฯ  
