<span class="LineNumber"> 001 </span>		*เล่มที่  ๑๖  รตนสุตฺตวณฺณนา  หน้า  ๒๔๕

<span class="LineNumber"> 002 </span>  ยาวตา ภิกฺขเว สํฆา วา คณา วา ตถาคตสาวกสงฺโฆ 
<span class="LineNumber"> 003 </span>  เตสํ  อคฺคมกฺขายติ  ยทิทํ จตฺตาริ ปุริสยุคานิ อฏฺ€ ปุริสปุคฺคลา
<span class="LineNumber"> 004 </span>  เอส  ภควโต สาวกสํโฆ ฯเปฯ อคฺโค วิปาโก โหตีติ ฯ (๑)  
<span class="LineNumber"> 005 </span>	เอวํ ภควา สพฺเพสมฺปิ มคฺคฏฺ€ผลฏฺ€านํ วเสน 
<span class="LineNumber"> 006 </span>สงฺฆรตนสฺส คุณํ  วตฺวา  อิทานิ  ตเมว  คุณํ  นิสฺสาย  สจฺจวจนํ  
<span class="LineNumber"> 007 </span>ปยุฺชติ  อิทมฺปิ  สํเฆติ ฯ ตสฺสตฺโถ  ปุพฺเพ  วุตฺตนเยเนว 
<span class="LineNumber"> 008 </span>เวทิตพฺโพ ฯ  อิมิสฺสาปิ  คาถาย  อาณา  โกฏิสตสหสฺสจกฺกวาเฬสุ 
<span class="LineNumber"> 009 </span>อมนุสฺเสหิ ปฏิคฺคหิตาติ ฯ  

<span class="LineNumber"> 010 </span>			เย สุปฺปยุตฺตาติ คาถาวณฺณนา  
<span class="LineNumber"> 011 </span>	เอวํ มคฺคฏฺ€ผลฏฺ€านํ วเสน สํฆรตนสฺส คุเณน สจฺจํ วตฺวา  
<span class="LineNumber"> 012 </span>อิทานิ  ตโต  เอกจฺจานํ  ผลสมาปตฺติสุขมนุภวนฺตานํ  ขีณาสว-
<span class="LineNumber"> 013 </span>ปุคฺคลานํเยว  คุเณน วตฺตุมารทฺโธ  เย  สุปฺปยุตฺตาติ ฯ  ตตฺถ 
<span class="LineNumber"> 014 </span>เยติ อนิยมิตุทฺเทสวจนํ ฯ สุปฺปยุตฺตาติ สุฏฺ€ุ  ปยุตฺตา  อเนก-
<span class="LineNumber"> 015 </span>วิหิตํ อเนสนํ ปหาย สุทฺธาชีวิตํ นิสฺสาย วิปสฺสนาย อตฺตานํ 
<span class="LineNumber"> 016 </span>ปยุฺชิตุมารทฺธาติ  อตฺโถ ฯ  อถวา สุปฺปยุตฺตาติ  วิสุทฺธกาย-
<span class="LineNumber"> 017 </span>วจีปโยคสมนฺนาคตา  เตน  เตสํ  สีลกฺขนฺธํ  ทสฺเสติ ฯ  มนสา
<span class="LineNumber"> 018 </span>ทฬฺเหนาติ  ทฬฺเหน มนสา  ถิรสมาธิยุตฺเตน เจตสาติ  อตฺโถ ฯ  
<span class="LineNumber"> 019 </span># ๑. องฺ. จตุกฺก. ๒๑/๓๔/๔๕ ฯ  องฺ. ปญฺจก. ๒๒/๓๒/๓๘ ฯ
<span class="LineNumber"> 020 </span>ขุ. อิติ. ๒๕/๒๗๐/๒๙๘ ฯ  ๒. กตฺถจิ อนิยตุทฺเทสวจนํ ฯ
