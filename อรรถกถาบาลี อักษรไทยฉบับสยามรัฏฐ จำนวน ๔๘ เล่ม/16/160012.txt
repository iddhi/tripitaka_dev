<span class="LineNumber"> 001 </span>		*เล่มที่  ๑๖  ขุทฺทกปาฐวณฺณนา  หน้า  ๑๒

<span class="LineNumber"> 002 </span>	ตตฺร  จ  เย  สรณคมนูปกฺกิเลสสมุจฺเฉทนสรณํ  คตา 
<span class="LineNumber"> 003 </span>เต  อปายํ  น  คมิสฺสนฺติ ฯ  อิตเร ปน สรณคมเนน น 
<span class="LineNumber"> 004 </span>คมิสฺสนฺตีติ เอวํ คาถาย อธิปฺปาโย เวทิตพฺโพ ฯ  
<span class="LineNumber"> 005 </span>	อยนฺตาว เภทาเภทผลทีปนา ฯ  

<span class="LineNumber"> 006 </span>			คมนียทีปนา  
<span class="LineNumber"> 007 </span>	คมนียทีปนาย โจทโก อาห พุทฺธํ สรณํ คจฺฉามีติ
<span class="LineNumber"> 008 </span>เอตฺถ โย  พุทฺธํ  สรณํ  คจฺฉติ  เอส  พุทฺธํ  วา  คจฺเฉยฺย 
<span class="LineNumber"> 009 </span>สรณํ  วา  อุภยถาปิ  จ เอกสฺส  วจนํ  นิรตฺถกํ ฯ  กสฺมา ฯ
<span class="LineNumber"> 010 </span>คมนกิริยาย  กมฺมทฺวยาภาวโต ฯ  น  เหตฺถ  อชํ  คามํ เนตีติ-
<span class="LineNumber"> 011 </span>อาทีสุ วิย ทฺวิกมฺมกตฺตํ อกฺขรจินฺตกา อิจฺฉนฺติ ฯ  
<span class="LineNumber"> 012 </span>	คจฺฉเตว ปุพฺพํ ทิสํ  คจฺฉติ ปจฺฉิมํ ทิสนฺติอาทีสุ  (๑)
<span class="LineNumber"> 013 </span>วิย  สมานาธิกรณภาโวติ  เจ ฯ  (๒)  น พุทฺธสฺสรณานํ สมานาธิ-
<span class="LineNumber"> 014 </span>กรณาภาวสฺส อนธิปฺเปตโต ฯ  เอเตสํ  หิ  สมานาธิกรณภาเว  
<span class="LineNumber"> 015 </span>อธิปฺเปเต  ปฏิหตจิตฺโตปิ  พุทฺธํ  อุปสงฺกมนฺโต พุทฺธํ  สรณํ  
<span class="LineNumber"> 016 </span>คโต  สิยา ฯ  ยํ  หิ  ตํ  พุทฺโธติ  วิเสสิตํ  สรณํ  ตเมเวส 
<span class="LineNumber"> 017 </span>คโตติ ฯ เอตํ  โข  สรณํ  เขมํ  เอตํ  สรณมุตฺตมนฺติ  (๓) วจนโต
<span class="LineNumber"> 018 </span>สมานาธิกรณตฺตเมวาติ  เจ ฯ  น  ตตฺเถว  พฺยภิจาราภาวโต ฯ  ตตฺเถว
<span class="LineNumber"> 019 </span>หิ คาถาปเท เอตํ พุทฺธาทิรตนตฺตยํ  สรณํ  คตานํ  ภยหรณตฺต-
<span class="LineNumber"> 020 </span>สงฺขาเต  สรณภาเว  อพฺยภิจารณโต  เขมมุตฺตมฺจ  
<span class="LineNumber"> 021 </span># ๑. สํ. ส. ๑๕/๔๙๓/๑๗๘ ฯ  ๒. ม. สาตฺถกเมวาติ เจ ฯ  
<span class="LineNumber"> 022 </span># ๓. ขุ. ธ. ๒๕/๒๔/๔๑ ฯ
