<span class="LineNumber"> 001 </span>		*เล่มที่ 28  นิทานกถา  หน้า  108

<span class="LineNumber"> 002 </span>	อเถกทิวสํ  โพธิสตฺโต  อุยฺยานภูมึ  คนฺตุกาโม  สารถึ 
<span class="LineNumber"> 003 </span>อามนฺเตตฺวา  รถํ  โยเชหีติ  อาห ฯ  โส  สาธูติ  ปฏิสฺสุณิตฺวา 
<span class="LineNumber"> 004 </span>มหารหํ  อุตฺตมรถํ  สพฺพาลงฺกาเรน  อลงฺกริตฺวา  กุมุทปตฺตวณฺเณ
<span class="LineNumber"> 005 </span>จตฺตาโร  มงฺคลสินฺธเว  โยเชตฺวา  โพธิสตฺตสฺส  ปฏินิเวเทสิ(๑) ฯ
<span class="LineNumber"> 006 </span>โพธิสตฺโต  เทววิมานสทิสํ  รถํ  อภิรุหิตฺวา  อุยฺยานาภิมุโข  
<span class="LineNumber"> 007 </span>อคมาสิ ฯ  เทวตา  สิทฺธตฺถกุมารสฺส  อภิสมฺพุชฺฌนกาโล  อาสนฺโน 
<span class="LineNumber"> 008 </span>ปุพฺพนิมิตฺตํ  ทสฺเสสฺสามาติ  เอกํ  เทวปุตฺตํ  ชราชชฺชรํ  ขณฺฑทนฺตํ  
<span class="LineNumber"> 009 </span>ปลิตเกสํ  โคปาณสิวงฺกํ  โอภคฺคสรีรํ  ทณฺฑหตฺถํ  ปเวธมานํ  
<span class="LineNumber"> 010 </span>กตฺวา  ทสฺเสสุํ ฯ  ตํ  โพธิสตฺโต  เจว  สารถิ  จ  ปสฺสนฺติ ฯ  ตโต 
<span class="LineNumber"> 011 </span>โพธิสตฺโต  สารถึ  สมฺม  โก  นาเมโส  ปุริโส  เกสาปิสฺส 
<span class="LineNumber"> 012 </span>ยถา  อฺเสนฺติ  มหาปทาเน  อาคตนเยเนว  ปุจฺฉิตฺวา 
<span class="LineNumber"> 013 </span>ตสฺส  วจนํ  สุตฺวา  ธิรตฺถุ  วต  โภ  ชาติ  ยตฺร  หิ  นาม  
<span class="LineNumber"> 014 </span>ชาตสฺส  ชรา  ปฺายิสฺสตีติ  สํวิคฺคหทโย  ตโต  จ  ปฏินิวตฺติตฺวา
<span class="LineNumber"> 015 </span>ปาสาทเมว  อภิรุหิ ฯ  ราชา  กึการณา  มม  ปุตฺโต  ขิปฺปํ  
<span class="LineNumber"> 016 </span>ปฏินิวตฺตตีติ  ปุจฺฉิ ฯ  ชิณฺณปุริสํ  ทิสฺวา  เทวาติ  อาหํสุ ฯ 
<span class="LineNumber"> 017 </span>ชิณฺณกํ  ทิสฺวา  ปพฺพชิสฺสตีติ  กสฺมา  มํ(๒)  นาเสถ  สีฆํ  เม 
<span class="LineNumber"> 018 </span>ปุตฺตสฺส  นาฏกานิ  สชฺเชถ  สมฺปตฺตึ  อนุภวนฺโต  ปพฺพชฺชาย  
<span class="LineNumber"> 019 </span>สตึ  น  กริสฺสตีติ  วตฺวา  อารกฺขํ  วฑฺเฒตฺวา  สพฺพทิสาสุ 
<span class="LineNumber"> 020 </span>อฑฺฒโยชเน  €เปสิ ฯ  
<span class="LineNumber"> 021 </span># ๑. ม. ยุ. ปฏิเวเทสิ ฯ  ๒. สี. ตสฺมา มา มํ ฯ 
