<span class="LineNumber"> 001 </span>		*เล่มที่ 28  อวิทูเรนิทานํ  หน้า 119

<span class="LineNumber"> 002 </span>อิเม  มยฺหํ  เกสา  สมณสารุปฺปา  น  โหนฺตีติ ฯ  อฺโ
<span class="LineNumber"> 003 </span>โพธิสตฺตสฺส  เกเส  ฉินฺทิตุํ  ยุตฺตรูโป  นตฺถิ  ตโต  สยเมว
<span class="LineNumber"> 004 </span>เตน  ขคฺเคน  ฉินฺทิสฺสามีติ  ทกฺขิเณน  หตฺเถน  อสึ  คณฺหิตฺวา
<span class="LineNumber"> 005 </span>วามหตฺเถน  โมลิยา  สทฺธึ  จูลํ  คเหตฺวา  ฉินฺทิ ฯ  เกสา  
<span class="LineNumber"> 006 </span>ทฺวงฺคุลมตฺตา  หุตฺวา ทกฺขิณโต อาวตฺตมานา  สีสํ  อลฺลิยึสุ ฯ 
<span class="LineNumber"> 007 </span>เตสํ  ยาวชีวํ  ตเทว  ปมาณํ  อโหสิ  มสฺสุ  จ  ตทนุรูปํ ฯ  
<span class="LineNumber"> 008 </span>ปุน  เกสมสฺสุโอหารณกิจฺจํ  นาม  นาโหสิ ฯ  โพธิสตฺโต  สห 
<span class="LineNumber"> 009 </span>โมลิยา  จูลํ  คเหตฺวา  สจาหํ  พุทฺโธ  ภวิสฺสามิ  อากาเส  
<span class="LineNumber"> 010 </span>ติฏฺ€ตุ  โน  เจ  ภูมิยํ  ปตตูติ  อนฺตลิกฺเข  ขิปิ ฯ  ตํ  จูฬามณิเว€นํ  
<span class="LineNumber"> 011 </span>โยชนปฺปมาณฏฺ€านํ  คนฺตฺวา  อากาเส  อฏฺ€าสิ ฯ  สกฺโก  
<span class="LineNumber"> 012 </span>เทวราชา  ทิพฺพจกฺขุนา  โอโลเกตฺวา  โยชนิยรตนจงฺโกฏเกน(๑)
<span class="LineNumber"> 013 </span>สมฺปฏิจฺฉิตฺวา  ตาวตึสภวเน จูฬามณิเจติเย นาม ปติฏฺ€าเปสิ ฯ 
<span class="LineNumber"> 014 </span>ยถา อาห  
<span class="LineNumber"> 015 </span>			เฉตฺวาน โมลึ วรคนฺธวาสิตํ  
<span class="LineNumber"> 016 </span>			เวหายสํ อุกฺขิปิ อคฺคปุคฺคโล  
<span class="LineNumber"> 017 </span>			สหสฺสเนตฺโต สิรสา ปฏิคฺคหิ  
<span class="LineNumber"> 018 </span>			สุวณฺณจงฺโกฏวเรน วาสโวติ ฯ  
<span class="LineNumber"> 019 </span>ปุน  โพธิสตฺโต  จินฺเตสิ  อิมานิ กาสิกวตฺถานิ มยฺหํ น 
<span class="LineNumber"> 020 </span>สมณสารุปฺปานีติ ฯ  อถ  กสฺสปพุทฺธกาเล  ปุราณสหายโก  
<span class="LineNumber"> 021 </span># ๑. สี. ยุ. ...จงฺโคฏเกน ฯ
