<span class="LineNumber"> 001 </span>		*เล่มที่ 28  เสริววาณิชชาตกํ   หน้า 205
		
<span class="LineNumber"> 002 </span>วิราเธสิ  เจ  ยทิ  วิราเธสิ  วิริยํ  โอสฺสชฺชนฺโต  นาธิคจฺฉสิ  
<span class="LineNumber"> 003 </span>น  ปฏิลภสีติ  อตฺโถ ฯ  จิรํ  ตฺวํ  อนุตปฺเปสีติ  เอวํ สนฺเต 
<span class="LineNumber"> 004 </span>ตฺวํ ทีฆมทฺธานํ โสจนฺโต  ปริเทวนฺโต  สทา  อนุตปฺเปสฺสสิ ฯ 
<span class="LineNumber"> 005 </span>อถวา  โอสฺสฏฺ€วิริยตาย  อริยมคฺคสฺส  วิราธิตตฺตา  ทีฆรตฺตํ 
<span class="LineNumber"> 006 </span>นิรยาทีสุ  อุปฺปนฺโน  นานปฺปการานิ  ทุกฺขานิ  อนุภวนฺโต
<span class="LineNumber"> 007 </span>อนุตปฺเปสฺสสิ  กิลมิสฺสสีติ  อยเมตฺถ  อตฺโถ ฯ  กถํ ฯ  เสริวายํว  
<span class="LineNumber"> 008 </span>พาณิโชติ  เสริวาติ  เอวํนามโก  อยํ  วาณิโช  ยถา ฯ  อิทํ  
<span class="LineNumber"> 009 </span>วุตฺตํ  โหติ  ยถา  ปุพฺเพ  เสริวา  นาม  พาณิโช  สตสหสฺสคฺฆนิกํ 
<span class="LineNumber"> 010 </span>สุวณฺณปาตึ  ลภิตฺวา  ตสฺสา  คหณตฺถาย  วิริยํ  อกตฺวา  ตโต 
<span class="LineNumber"> 011 </span>ปริหีโน  อนุตปฺปิ  เอวเมว  ตฺวํปิ  อิมสฺมึ  สาสเน  ปฏิยตฺต-
<span class="LineNumber"> 012 </span>สุวณฺณปาติสทิสํ  อริยมคฺคํ  โอสฺสฏฺ€วิริยตาย  อนธิคจฺฉนฺโต  
<span class="LineNumber"> 013 </span>ตโต  ปริหีโน  ทีฆรตฺตํ  อนุตปฺเปสฺสสิ  สเจ  ปน  วิริยํ น
<span class="LineNumber"> 014 </span>โอสฺสชฺชิสฺสสิ  ปณฺฑิตวาณิโช  สุวณฺณปาตึ  ปฏิลภติ  วิย  มม 
<span class="LineNumber"> 015 </span>สาสเน  นววิธํปิ  โลกุตฺตรธมฺมํ ปฏิลภิสฺสสีติ ฯ  
<span class="LineNumber"> 016 </span>	เอวมสฺส  สตฺถา  อรหตฺเตน  กูฏํ  คณฺหนฺโต  อิมํ  ธมฺมเทสนํ  
<span class="LineNumber"> 017 </span>ทสฺเสตฺวา  จตฺตาริ  สจฺจานิ  ปกาเสสิ ฯ สจฺจปริโยสาเน
<span class="LineNumber"> 018 </span>โอสฺสฏฺ€วิริโย  ภิกฺขุ  อคฺคผเล  อรหตฺเต  ปติฏฺ€าสิ ฯ  สตฺถาปิ  
<span class="LineNumber"> 019 </span>เทฺว วตฺถูนิ กเถตฺวา  อนุสนฺธึ  ฆเฏตฺวา  ชาตกํ  สโมธาเนสิ  
<span class="LineNumber"> 020 </span>ตทา  พาลวาณิโช  เทวทตฺโต  อโหสิ ปณฺฑิตวาณิโช อหเมว
<span class="LineNumber"> 021 </span>อโหสีติ เทสนํ นิฏฺ€าเปสิ ฯ  
<span class="LineNumber"> 022 </span>		เสริววาณิชชาตกํ ตติยํ ฯ  
