<span class="LineNumber"> 001 </span>		*เล่มที่ 28  มฆเทวชาตกํ หน้า 249

<span class="LineNumber"> 002 </span>เทวทูตาติ  วุจฺจนฺติ ฯ  ปพฺพชฺชาสมโย  มมนฺติ  คิหิภาวโต  
<span class="LineNumber"> 003 </span>นิกฺขมนฏฺเ€น ปพฺพชฺชาติ  ลทฺธนามสฺส สมณลิงฺคคหณสฺส 
<span class="LineNumber"> 004 </span>กาโล มยฺหนฺติ ทสฺเสติ ฯ  
<span class="LineNumber"> 005 </span>	โส  เอวํ  วตฺวา  ตํ  ทิวสเมว  รชฺชํ  ปหาย  อิสิปพฺพชฺชํ  
<span class="LineNumber"> 006 </span>ปพฺพชิตฺวา  ตสฺมึเยว  มฆอมฺพวเน  วิหรนฺโต  จตุราสีติ-
<span class="LineNumber"> 007 </span>วสฺสสหสฺสานิ  จตฺตาโร  พฺรหฺมวิหาเร  ภาเวตฺวา  อปริหีนชฺฌาเน
<span class="LineNumber"> 008 </span>€ิโต  กาลํ  กตฺวา  พฺรหฺมโลเก  นิพฺพตฺติตฺวา  ปุน  ตโต  จุโต
<span class="LineNumber"> 009 </span>มิถิลายเมว  เนมิ  นาม  ราชา  หุตฺวา  โอสฺสกฺกมานํ  อตฺตโน
<span class="LineNumber"> 010 </span>วํสํ  ฆเฏตฺวา  ตตฺเถว อมฺพวเน  ปพฺพชิตฺวา พฺรหฺมวิหาเร 
<span class="LineNumber"> 011 </span>ภาเวตฺวา ปุน พฺรหฺมโลกูปโคว อโหสิ ฯ  
<span class="LineNumber"> 012 </span>	สตฺถาปิ  น  ภิกฺขเว  ตถาคโต  อิทาเนว  มหาภินิกฺขมนํ
<span class="LineNumber"> 013 </span>นิกฺขมนฺโต  ปุพฺเพปิ  นิกฺขนฺโตเยวาติ  วตฺวา  อิทํ  ธมฺมเทสนํ 
<span class="LineNumber"> 014 </span>อาหริตฺวา ทสฺเสตฺวา  จตฺตาริ  อริยสจฺจานิ  ปกาเสสิ ฯ  
<span class="LineNumber"> 015 </span>สจฺจปริโยสาเน  เกจิ  โสตาปนฺนา  อเหสุํ  เกจิ  สกทาคามิโน  
<span class="LineNumber"> 016 </span>เกจิ  อนาคามิโน ฯ อิติ ภควา อิมานิ เทฺว  วตฺถูนิ  กเถตฺวา  
<span class="LineNumber"> 017 </span>อนุสนฺธึ  ฆเฏตฺวา  ชาตกํ  สโมธาเนสิ  ตทา กปฺปโก  อานนฺโท 
<span class="LineNumber"> 018 </span>อโหสิ ปุตฺโต ราหุโล มฆเทวราชา ปน อหเมวาติ ฯ  
<span class="LineNumber"> 019 </span>		มฆเทวชาตกํ นวมํ ฯ  
