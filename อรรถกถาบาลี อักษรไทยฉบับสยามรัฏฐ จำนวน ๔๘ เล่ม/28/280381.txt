<span class="LineNumber"> 001 </span>		*เล่มที่ 28    หน้า  381

<span class="LineNumber"> 002 </span>			ติตฺติรชาตกํ  
<span class="LineNumber"> 003 </span>	เย  วุฑฺฒมปจายนฺตีติ  อิทํ สตฺถา สาวตฺถึ คจฺฉนฺโต 
<span class="LineNumber"> 004 </span>สารีปุตฺตตฺเถรสฺส  เสนาสนปฏิพาหนํ อารพฺภ กเถสิ ฯ  
<span class="LineNumber"> 005 </span>	อนาถปิณฺฑิเกน  หิ  วิหารํ  กาเรตฺวา  ทูเต  เปสิเต  สตฺถา  
<span class="LineNumber"> 006 </span>ราชคหา  นิกฺขมฺม  เวสาลึ  ปตฺวา  ตตฺถ  ยถาภิรนฺตํ  วิหริตฺวา  
<span class="LineNumber"> 007 </span>สาวตฺถึ  คมิสฺสามีติ  มคฺคํ  ปฏิปชฺชิ ฯ  เตน  สมเยน  ฉพฺพคฺคิยานํ  
<span class="LineNumber"> 008 </span>อนฺเตวาสิกา  ปุรโต  ปุรโต  คนฺตฺวา  เถรานํ เสนาสเนสุ 
<span class="LineNumber"> 009 </span>อคหิเตเสฺวว  อิทํ  เสนาสนํ  อมฺหากํ  อุปชฺฌายสฺส  อิทํ 
<span class="LineNumber"> 010 </span>เสนาสนํ  อาจริยสฺส  อิทํ  อมฺหากเมว  ภวิสฺสตีติ  เสนาสนานิ
<span class="LineNumber"> 011 </span>ปลิพุทฺธนฺติ(๑) ฯ  ปจฺฉา  อาคตา  เถรา  เสนาสนานิ  น  ลภนฺติ ฯ 
<span class="LineNumber"> 012 </span>สารีปุตฺตตฺเถรสฺสาปิ  อนฺเตวาสิกา  เถรสฺส  เสนาสนํ  ปริเยสนฺตา  
<span class="LineNumber"> 013 </span>น  ลภึสุ ฯ  เถโร  เสนาสนํ  อลภนฺโต  สตฺถุ  เสนาสนสฺเสว 
<span class="LineNumber"> 014 </span>อวิทูเร  เอกสฺมึ  รุกฺขมูเล  นิสชฺชาย  จ  จงฺกเมน  จ  วีตินาเมสิ(๒) ฯ
<span class="LineNumber"> 015 </span>สตฺถา  ปจฺจูสสมเย  นิกฺขมิตฺวา  อุกฺกาสิ ฯ  เถโรปิ  อุกฺกาสิ ฯ 
<span class="LineNumber"> 016 </span>โก  เอโสติ ฯ  อหํ  ภนฺเต  สารีปุตฺโตติ ฯ  สารีปุตฺต  อิมาย
<span class="LineNumber"> 017 </span>เวลาย  อิธ  กึ  กโรสีติ ฯ  โส  ตํ  ปวุตฺตึ  อาโรเจสิ ฯ  สตฺถา
<span class="LineNumber"> 018 </span>เถรสฺส  วจนํ  สุตฺวา  อิทานิ  ตาว  มยิ  ชีวนฺเตเยว  ภิกฺขู  
<span class="LineNumber"> 019 </span>อฺมฺํ  อคารวา  อปฺปติสฺสา  ปรินิพฺพุเต  กึ  นุ  โข 
<span class="LineNumber"> 020 </span>กริสฺสนฺตีติ  อาวชฺเชนฺตสฺส  ธมฺมสํเวโค  อุทปาทิ ฯ
<span class="LineNumber"> 021 </span># ๑. ม. ปลิพุนฺเธนฺติ ฯ ๒. ม. จงฺกเมน จ รตฺตึ วีตินาเมสิ ฯ 
