<span class="LineNumber"> 001 </span>		*เล่มที่ 28  ตณฺฑุลนาฬิชาตกํ   หน้า 223

<span class="LineNumber"> 002 </span>	อถ  นํ  ภิกฺขู  อาวุโส  อุทายิ  เลขา  นาม  เหฏฺ€า  วา 
<span class="LineNumber"> 003 </span>โหตุ  อุปริ  วา  วรภตฺตํ  ปน  อสุกวสฺสคฺเค  €ิตํ  ลามกภตฺตํ 
<span class="LineNumber"> 004 </span>อสุกวสฺสคฺเคติ  อาหํสุ ฯ  โส  ภิกฺขู  ปฏิปฺผรนฺโต  ยทิ  เอวํ 
<span class="LineNumber"> 005 </span>อยํ  เลขา  กสฺมา  เอวํ  €ิตา  กึ  อหํ  ตุมฺหากํ  สทฺทหามิ  อิมิสฺส 
<span class="LineNumber"> 006 </span>เลขาย  สทฺทหามีติ  วทติ ฯ  อถ  นํ  ทหรา  จ  สามเณรา 
<span class="LineNumber"> 007 </span>จ  อาวุโส  โลฬุทายิ  ตยิ  สลากํ  เทนฺเต  ภิกฺขู  ลาเภน 
<span class="LineNumber"> 008 </span>ปริหายนฺติ  น  ตฺวํ  ทาตุํ  อนุจฺฉวิโก  นิคฺคจฺฉ  อิโตติ 
<span class="LineNumber"> 009 </span>สลากคฺคโต  นิกฺกฑฺฒึสุ ฯ  ตสฺมึ  ขเณ  สลากคฺเค  มหนฺตํ  โกลาหลํ  
<span class="LineNumber"> 010 </span>อโหสิ ฯ  ตํ  สุตฺวา  สตฺถา  อานนฺทตฺเถรํ  ปุจฺฉิ  อานนฺท  
<span class="LineNumber"> 011 </span>สลากคฺเค  มหนฺตํ  โกลาหลํ  กึ  สทฺโท  นาเมโสติ ฯ  เถโร 
<span class="LineNumber"> 012 </span>ตถาคตสฺส  ตมตฺถํ  อาโรเจสิ ฯ  อานนฺท  น  อิทาเนว อุทายิ  
<span class="LineNumber"> 013 </span>อตฺตโน  พาลตาย  ปเรสํ  ลาภหานึ  กโรติ  ปุพฺเพปิ  
<span class="LineNumber"> 014 </span>อกาสิเยวาติ  อาห ฯ  เถโร  ตสฺสตฺถสฺส  อาวิภาวตฺถํ  ภควนฺตํ 
<span class="LineNumber"> 015 </span>ยาจิ ฯ  ภควา  ภวนฺตเรน ปฏิจฺฉนฺนํ การณํ ปากฏํ อกาสิ ฯ  
<span class="LineNumber"> 016 </span>	อตีเต  กาสิรฏฺเ€  พาราณสิยํ  พฺรหฺมทตฺโต  นาม  ราชา  
<span class="LineNumber"> 017 </span>อโหสิ ฯ  ตทา  อมฺหากํ  โพธิสตฺโต  ตสฺส  อคฺฆาปนิโก(๑)
<span class="LineNumber"> 018 </span>อโหสิ ฯ  หตฺถิอสฺสาทีนิ  เจว  มณิสุวณฺณาทีนิ  จ  อคฺฆาเปสิ  
<span class="LineNumber"> 019 </span>อคฺฆาเปตฺวา  ภณฺฑสามิกานํ  ภณฺฑานุรูปเมว  มูลํ  ทาเปติ ฯ  
<span class="LineNumber"> 020 </span>ราชา  ปน  ลุทฺโธ  โหติ ฯ  โส  โลภปกติตาย  เอวํ  จินฺเตสิ 
<span class="LineNumber"> 021 </span># ๑. สี. ยุ. อคฺฆการโก ฯ
