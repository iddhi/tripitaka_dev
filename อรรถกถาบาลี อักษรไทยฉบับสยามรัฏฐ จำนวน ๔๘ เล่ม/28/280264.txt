<span class="LineNumber"> 001 </span>	*เล่มที่ 28  เอกนิปาเต  สีลวคฺควณฺณนา  หน้า  264

<span class="LineNumber"> 002 </span>กึ  เอตนฺติ ฯ  อยฺยา  อิทํ  นาม  การณนฺติ  น  ชานามิ 
<span class="LineNumber"> 003 </span>สีลมฺปน  เม  ปริปุณฺณนฺติ ฯ  อถ  นํ  ตา  ภิกฺขุนิโย  เทวทตฺตสฺส 
<span class="LineNumber"> 004 </span>สนฺติกํ  เนตฺวา  เทวทตฺตํ  ปุจฺฉึสุ  อยฺย  อยํ  กุลธีตา  กิจฺเฉน 
<span class="LineNumber"> 005 </span>สามิกํ  อาราเธตฺวา  ปพฺพชฺชํ  ลภิ  อิทานิ  ปนสฺสา  คพฺโภ  
<span class="LineNumber"> 006 </span>ปฺายติ  มยํ  อิมสฺส  คพฺภสฺส  คิหิกาเล  วา  ปพฺพชิตกาเล 
<span class="LineNumber"> 007 </span>วา  ลทฺธภาวํ  น  ชานาม  กึทานิ  กโรมาติ ฯ  เทวทตฺโต  
<span class="LineNumber"> 008 </span>อตฺตโน  อพุทฺธภาเวน  ขนฺติเมตฺตานุทยานฺจ  นตฺถิตาย  เอวํ 
<span class="LineNumber"> 009 </span>จินฺเตสิ  เทวทตฺตสฺส  ปกฺขิกา  ภิกฺขุนี  กุจฺฉิยา  คพฺภํ  ปริหรติ 
<span class="LineNumber"> 010 </span>เทวทตฺโต  ปน  อชฺฌุเปกฺขติเยวาติ  มยฺหํ  ครหา  อุปฺปชฺชิสฺสติ  
<span class="LineNumber"> 011 </span>มยา  อิมํ  อุปฺปพฺพาเชตุํ  วฏฺฏตีติ ฯ  โส  อวีมํสิตฺวา  เสลคุลํ  
<span class="LineNumber"> 012 </span>ปวฏฺฏยมาโน  วิย  ปกฺขนฺทิตฺวา  คจฺฉถ  อิมํ  อุปพฺพาเชถาติ  
<span class="LineNumber"> 013 </span>อาห ฯ  ตา  ตสฺส  วจนํ  สุตฺวา  อุฏฺ€าย  วนฺทิตฺวา  อุปสฺสยํ 
<span class="LineNumber"> 014 </span>คตา ฯ  อถ  สา  ทหรา  ภิกฺขุนิโย  อาห  อยฺยา  น  
<span class="LineNumber"> 015 </span>เทวทตฺตตฺเถโร  พุทฺโธ  นปิ  ตสฺส  สนฺติเก  มยฺหํ  ปพฺพชฺชา
<span class="LineNumber"> 016 </span>โลเก  ปน  อคฺคปุคฺคลสฺส  สมฺมาสมฺพุทฺธสฺส  สนฺติเก  มยฺหํ  
<span class="LineNumber"> 017 </span>ปพฺพชฺชา  สา  ปน  เม ทุกฺเขน ลทฺธา  มา  นํ  อนฺตรธาเปถ
<span class="LineNumber"> 018 </span>เอถ  มํ  คเหตฺวา  สตฺถุ  สนฺติเก  เชตวนํ  คจฺฉถาติ ฯ  ตา 
<span class="LineNumber"> 019 </span>ตํ  อาทาย  ราชคหา  ปฺจจตฺตาฬีสโยชนิกมคฺคํ  อติกฺกมฺม 
<span class="LineNumber"> 020 </span>อนุปุพฺเพน เชตวนํ ปตฺวา สตฺถารํ วนฺทิตฺวา ตมตฺถํ 
<span class="LineNumber"> 021 </span>อาโรเจสุํ ฯ  
