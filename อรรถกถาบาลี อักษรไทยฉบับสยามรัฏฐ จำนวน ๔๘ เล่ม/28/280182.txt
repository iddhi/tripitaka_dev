<span class="LineNumber"> 001 </span>	*เล่มที่ 28  เอกนิปาเต  อปณฺณกวคฺควณฺณนา  หน้า  182

<span class="LineNumber"> 002 </span>	อถสฺส  กนฺตารมชฺฌคตกาเล  กนฺตาเร  อธิวตฺถยกฺโข 
<span class="LineNumber"> 003 </span>อิเมหิ  มนุสฺเสหิ  คหิตอุทกํ  ฉฑฺฑาเปตฺวา  ทุพฺพเล  กตฺวา  สพฺเพ 
<span class="LineNumber"> 004 </span>เต  ขาทิสฺสามีติ  สพฺพเสตตรุณพลิพทฺทยุตฺตํ  มโนรมํ  ยานกํ  
<span class="LineNumber"> 005 </span>มาเปตฺวา  อุทกกลลอลฺเลหิ  สผลกาวุธาทิหตฺเถหิ  ทฺวาทสหิ(๑)
<span class="LineNumber"> 006 </span>อมนุสฺเสหิ  ปริวุโต  อุปฺปลกุมุทานิ  ปิลนฺธิตฺวา  อลฺลเกโส 
<span class="LineNumber"> 007 </span>อลฺลวตฺโถ  อิสฺสรปุริโส  วิย  ตสฺมึ  ยานเก  นิสีทิตฺวา
<span class="LineNumber"> 008 </span>กทฺทมมกฺขิเตหิ  จกฺเกหิ  ปฏิปถํ  อคมาสิ ฯ  ปริวารา  
<span class="LineNumber"> 009 </span>อมนุสฺสาปิสฺส  ปุรโต  จ  ปจฺฉโต  จ  คนฺตฺวา  อลฺลเกสา  
<span class="LineNumber"> 010 </span>อลฺลวตฺถา  อุปฺปลกุมุทานิ  ปิลนฺธิตฺวา  ปทุมปุณฺฑรีกกลาเป  
<span class="LineNumber"> 011 </span>คเหตฺวา  ภิสมูลานิ  ขาทนฺตา  อุทกพินฺทูหิ  เจว  กลเลหิ  จ  
<span class="LineNumber"> 012 </span>ปคฺฆรนฺเตเหว  อคมํสุ ฯ  สตฺถวาหา  จ  นาม  ยทา  ปุริมวาโต(๒)
<span class="LineNumber"> 013 </span>วายติ  ตทา  ยานเก  นิสีทิตฺวา  อุปฏฺ€ากชนปริวุตา  มคฺครชํ  
<span class="LineNumber"> 014 </span>ปริหรนฺตา  ปุรโต  คจฺฉนฺติ  ยทา  ปจฺฉิมวาโต  วายติ  ตทา  
<span class="LineNumber"> 015 </span>เตเนว  นเยน  ปจฺฉโต  คจฺฉนฺติ ฯ  ตทา  ปน  ปุริมวาโต(๒)
<span class="LineNumber"> 016 </span>อโหสิ ฯ  ตสฺมา  โส  พาลสตฺถวาหปุตฺโต  ปุรโต  อคมาสิ ฯ  
<span class="LineNumber"> 017 </span>	ยกฺโข  ตํ  ตถาคจฉนฺตํ  ทิสฺวา  อตฺตโน  ยานกํ  มคฺคา 
<span class="LineNumber"> 018 </span>โอกฺกมาเปตฺวา  กหํ  คจฺฉถาติ  เตน  สทฺธึ  ปฏิสนฺถาร-
<span class="LineNumber"> 019 </span>มกาสิ ฯ  สตฺถวาโหปิ  อตฺตโน  ยานกํ  มคฺคา  โอกฺกมาเปตฺวา 
<span class="LineNumber"> 020 </span>สกฏานํ  คมโนกาสํ  ทตฺวา  เอกมนฺเต  €ิโต  ยกฺขํ  อาห 
<span class="LineNumber"> 021 </span># ๑. ม. ธนุกลาปผลกาวุธหตฺเถหิ ทสหิ ทฺวาทสหิ ฯ 
<span class="LineNumber"> 022 </span># ๒. ม. ธุรวาโต ฯ 
