<span class="LineNumber"> 001 </span>		*เล่มที่ 28  อวิทูเรนิทานํ  หน้า 137

<span class="LineNumber"> 002 </span>ตุยฺหํ  ตาว  ทานสฺส  ทินฺนภาเว  สเจตนา  สกฺขิโน  มยฺหํ  
<span class="LineNumber"> 003 </span>ปน  อิมสฺมึ  €าเน  สเจตโน  โกจิ  สกฺขี  นาม  นตฺถิ  ติฏฺ€ตุ  
<span class="LineNumber"> 004 </span>ตาว  เม  อวเสสตฺตภาเวสุ  ทินฺนทานํ  เวสฺสนฺตรตฺตภาเว  ปน 
<span class="LineNumber"> 005 </span>€ตฺวา  สตฺตสตกมหาทานสฺส  ตาว  ทินฺนภาเว  อยํ  อเจตนาปิ  
<span class="LineNumber"> 006 </span>ฆนมหาป€วี  สกฺขีติ  จีวรคพฺภนฺตรโต  ทกฺขิณหตฺถํ  อภินีหริตฺวา  
<span class="LineNumber"> 007 </span>เวสฺสนฺตรตฺตภาเว  €ตฺวา  มยฺหํ  สตฺตสตกมหาทานสฺส  ทินฺนภาเว  
<span class="LineNumber"> 008 </span>ตฺวํ  สกฺขี  น  สกฺขีติ  มหาป€วฺยาภิมุขํ  หตฺถํ  ปสาเรสิ ฯ
<span class="LineNumber"> 009 </span>มหาป€วี  อหนฺเต  ตทา  สกฺขีติ  วิราวสเตน  วิราวสหสฺเสน 
<span class="LineNumber"> 010 </span>มารพลํ อวตฺถรมานา  วิย  อุนฺนาทินี  อโหสิ ฯ  
<span class="LineNumber"> 011 </span>	ตโต  มหาป€วี(๑)  ทินฺนนฺเต  สิทฺธตฺถ  มหาทานํ  
<span class="LineNumber"> 012 </span>อุตฺตมทานนฺติ ฯ  เวสฺสนฺตรตฺตภาเวน  ทินฺนทานํ  สมฺมสนฺเต  
<span class="LineNumber"> 013 </span>สมฺมสนฺเต  ทิยฑฺฒโยชนสติโก  คิริเมขลหตฺถี  ชนฺนุเกหิ  ปติฏฺ€าสิ ฯ  
<span class="LineNumber"> 014 </span>มารปริสา  ทิสาวิทิสา  ปลายิ ฯ  เทฺว  เอกมคฺเคน คตา นาม 
<span class="LineNumber"> 015 </span>นตฺถิ ฯ  สีสาภรณานิ  เจว  นิวตฺถวสนานิ  จ  ปหาย
<span class="LineNumber"> 016 </span>สมฺมุขสมฺมุขา  ทิสาหิเยว  ปลายึสุ ฯ  ตโต  เทวสงฺฆา  ปลายมานํ
<span class="LineNumber"> 017 </span>มารพลํ  ทิสฺวา  มารสฺส  ปราชโย  ชาโต  สิทฺธตฺถกุมารสฺส 
<span class="LineNumber"> 018 </span>ชโย  ชยปูชํ  กริสฺสามาติ  นาคา  นาคานํ  สุปณฺณา  สุปณฺณานํ 
<span class="LineNumber"> 019 </span>เทวตา  เทวตานํ  พฺรหฺมาโน  พฺรหฺมานํ  อุคฺโฆเสตฺวา(๒)
<span class="LineNumber"> 020 </span>วิชฺชาธรา  คนฺธมาลาทิหตฺถา  มหาปุริสสฺส  สนฺติกํ  โพธิปลฺลงฺกํ 
<span class="LineNumber"> 021 </span>อาคมึสุ ฯ 
<span class="LineNumber"> 022 </span># ๑. ม. มหาปุริเส ฯ  ๒. สี. ยุ. เปเสตฺวา 
