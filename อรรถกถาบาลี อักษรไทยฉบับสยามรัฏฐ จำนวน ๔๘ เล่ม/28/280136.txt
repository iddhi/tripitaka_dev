<span class="LineNumber"> 001 </span>		*เล่มที่ 28  นิทานกถา  หน้า  136

<span class="LineNumber"> 002 </span>นายํ  ปลฺลงฺโก  ตุยฺหํ  ปาปุณาติ  มยฺหํ  เอโส  ปาปุณาตีติ
<span class="LineNumber"> 003 </span>อาห ฯ 
<span class="LineNumber"> 004 </span>	มาโร  กุทฺโธ  โกธเวคํ  อสหนฺโต  มหาปุริสสฺส  จกฺกาวุธํ 
<span class="LineNumber"> 005 </span>วิสฺสชฺเชสิ ฯ  ตนฺตสฺส  ทส  ปารมิโย  อาวชฺเชนฺตสฺส  อุปริภาเค
<span class="LineNumber"> 006 </span>มาลาวิตานํ  หุตฺวา อฏฺ€าสิ ฯ ตํ กิร ขุรธารํ  จกฺกาวุธํ  
<span class="LineNumber"> 007 </span>อฺเสุ  เตน  กุทฺเธน  วิสฺสฏฺ€ํ  เอกฆเน  ปาสาณถมฺเภ  วํสกฬีรํ  
<span class="LineNumber"> 008 </span>วิย  ฉินฺทนฺตํ  คจฺฉติ ฯ  อิทานิ  ปน  ตสฺมึ  มาลาวิตานํ  หุตฺวา
<span class="LineNumber"> 009 </span>€ิเต  อวเสสา  มารปริสา  อิทานิ  ปลฺลงฺกโต  วุฏฺ€าย  ปลายิสฺสตีติ
<span class="LineNumber"> 010 </span>มหนฺตมหนฺตานิ  เสลกูฏานิ  วิสฺสชฺเชสุํ ฯ  ตานิปิ  มหาปุริสสฺส 
<span class="LineNumber"> 011 </span>ทส  ปาริมิโย  อาวชฺเชนฺตสฺส  มาลาคุฬภาวํ  อาปชฺชิตฺวา  ภูมิยํ 
<span class="LineNumber"> 012 </span>ปตึสุ ฯ  เทวตา  จกฺกวาฬมุขวฏฺฏิยํ  €ิตา  คีวํ  ปสาเรตฺวา  สีสํ  
<span class="LineNumber"> 013 </span>อุกฺขิปิตฺวา  นฏฺโ€  วต  โภ  สิทฺธตฺถกุมารสฺส  รูปโสภคฺคปฺปตฺโต  
<span class="LineNumber"> 014 </span>อตฺตภาโว กึ นุ โข กริสฺสตีติ โอโลเกนฺติ ฯ  
<span class="LineNumber"> 015 </span>	ตโต  มหาปุริโส  ปูริตปารมีนํ  โพธิสตฺตานํ  อภิสมฺพุชฺฌน-
<span class="LineNumber"> 016 </span>ทิวเส  ปลฺลงฺโก  มยฺหํ  ปาปุณาตีติ  วตฺวา  €ิตํ  มารํ  อาห 
<span class="LineNumber"> 017 </span>มาร ตุยฺหํ ทานสฺส  ทินฺนภาเว  โก  สกฺขีติ ฯ  มาโร  อิเม  
<span class="LineNumber"> 018 </span>เอตฺตกา  สกฺขิโนติ  มารคณาภิมุขํ(๑) หตฺถํ  ปสาเรสิ ฯ  ตสฺมึ 
<span class="LineNumber"> 019 </span>ขเณ  มารปริสาย  อหํ  สกฺขี  อหํ  สกฺขีติ  ปวตฺตสทฺโท
<span class="LineNumber"> 020 </span>ป€วีอุทฺริยนสทฺทสทิโส  อโหสิ ฯ  อถ  มาโร  มหาปุริสํ  อาห 
<span class="LineNumber"> 021 </span>สิทฺธตฺถ  ตุยฺหํ  ทานสฺส  ทินฺนภาเว  โก  สกฺขีติ ฯ  มหาปุริโส 
<span class="LineNumber"> 022 </span># ๑. ม. มารพลาภิมุขํ ฯ
