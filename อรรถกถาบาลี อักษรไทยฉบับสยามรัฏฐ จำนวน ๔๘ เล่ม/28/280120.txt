<span class="LineNumber"> 001 </span>		*เล่มที่ 28  นิทานกถา  หน้า  120

<span class="LineNumber"> 002 </span>ฆฏีการมหาพฺรหฺมา  เอกพุทฺธนฺตรํ  อปฺปตฺเตน  มิตฺตภาเวน
<span class="LineNumber"> 003 </span>จินฺเตสิ  อชฺช  เม  สหายโก  มหาภินิกฺขมนํ  นิกฺขนฺโต
<span class="LineNumber"> 004 </span>สมณปริกฺขารมสฺส คเหตฺวา คจฺฉิสฺสามีติ ฯ  
<span class="LineNumber"> 005 </span>	ติจีวรฺจ ปตฺโต จ		วาสิ สูจิ จ พนฺธนํ  
<span class="LineNumber"> 006 </span>	ปริสฺสาวเนน อฏฺเ€เต	ยุตฺตโยคสฺส ภิกฺขุโนติ ฯ  
<span class="LineNumber"> 007 </span>อิเม  อฏฺ€  ปริกฺขาเร  อาหริตฺวา  อทาสิ ฯ  โพธิสตฺโต  อรหตฺตทฺธชํ(๑)  
<span class="LineNumber"> 008 </span>นิวาเสตฺวา  อุตฺตมปพฺพชฺชาเวสํ  คณฺหิตฺวา  ฉนฺน  มม  วจเนน  
<span class="LineNumber"> 009 </span>มาตาปิตูนมาโรคฺยํ  วเทหีติ  อุยฺโยเชสิ ฯ  ฉนฺโน  โพธิสตฺตํ  
<span class="LineNumber"> 010 </span>วนฺทิตฺวา  ปทกฺขิณํ  กตฺวา  ปกฺกามิ ฯ  กนฺถโก  ปน  ฉนฺเนน 
<span class="LineNumber"> 011 </span>สทฺธึ มนฺตยมานสฺส  โพธิสตฺตสฺส  วจนํ  สุณนฺโต  €ตฺวา  
<span class="LineNumber"> 012 </span>นตฺถิทานิ  มยฺหํ  ปุน  สามิโน  ทสฺสนนฺติ  จกฺขุปถํ  วิชหนฺโต 
<span class="LineNumber"> 013 </span>โสกํ  อธิวาเสตุํ  อสกฺโกนฺโต  หทเย  ผลิเต  กาลํ  กตฺวา  
<span class="LineNumber"> 014 </span>ตาวตึสภวเน  กนฺถโก  นาม  เทวปุตฺโต  หุตฺวา  นิพฺพตฺติ ฯ 
<span class="LineNumber"> 015 </span>ฉนฺนสฺส  ป€มํ  เอโกว  โสโก  อโหสิ ฯ  กนฺถกสฺส  ปน  
<span class="LineNumber"> 016 </span>กาลกิริยาย ทุติเยน โสเกน ปีฬิโต โรทนฺโต ปริเทวนฺโต
<span class="LineNumber"> 017 </span>อคมาสิ ฯ  
<span class="LineNumber"> 018 </span>	โพธิสตฺโตปิ  ปพฺพชิตฺวา  ตสฺมึเยว  ปเทเส  อนุปิยนฺนาม  
<span class="LineNumber"> 019 </span>อมฺพวนํ  อตฺถิ  ตตฺถ  สตฺตาหํ  ปพฺพชฺชาสุเขน  วีตินาเมตฺวา 
<span class="LineNumber"> 020 </span>เอกทิวเสเนว  ตึสโยชนมคฺคํ  ปทสา  คนฺตฺวา  ราชคหํ  ปาวิสิ  
<span class="LineNumber"> 021 </span># ๑. ม. อรหทฺธชํ ฯ
