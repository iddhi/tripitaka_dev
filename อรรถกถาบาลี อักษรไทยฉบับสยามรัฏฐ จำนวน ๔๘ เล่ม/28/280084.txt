<span class="LineNumber"> 001 </span>		*เล่มที่ 28  นิทานกถา  หน้า  84

<span class="LineNumber"> 002 </span>	มหารชฺชํ หตฺถคตํ		เขฬปิณฺฑํว ฉฑฺฑยึ  
<span class="LineNumber"> 003 </span>	จชโต น โหติ ลคฺคนํ	เอสา เม เนกฺขมฺมปารมีติ  
<span class="LineNumber"> 004 </span>	เอวํ  นิสฺสงฺคตาย  รชฺชํ ฉฑฺเฑตฺวา นิกฺขมนฺตสฺส เนกฺขมฺม
<span class="LineNumber"> 005 </span>ปารมิตา  ปรมตฺถปารมี นาม ชาตา ฯ  ตถา  วิธุรปณฺฑิตกาเล  
<span class="LineNumber"> 006 </span>มหาโควินฺทปณฺฑิตกาเล กุทฺทาลปณฺฑิตกาเล  อรกปณฺฑิตกาเล
<span class="LineNumber"> 007 </span>โพธิปริพฺพาชกกาเล  มโหสธปณฺฑิตกาเลติ  ปฺาปารมิตาย  
<span class="LineNumber"> 008 </span>ปูริตตฺตภาวานํ  ปริมาณํ  นาม  นตฺถิ ฯ เอกนฺเตน ปนสฺส  
<span class="LineNumber"> 009 </span>เสนกชาตเก เสนกปณฺฑิตกาเล  
<span class="LineNumber"> 010 </span>	ปฺาย วิจินนฺโตหํ		พฺราหฺมณํ โมจยึ ทุขา  
<span class="LineNumber"> 011 </span>	ปฺาย เม สโม นตฺถิ	เอสา เม ปฺาปารมีติ  
<span class="LineNumber"> 012 </span>อนฺโตภสฺตคตํ สปฺปํ ทสฺเสนฺตสฺส ปฺาปารมิตา ปรมตฺถปารมี 
<span class="LineNumber"> 013 </span>นาม ชาตา ฯ  ตถา  วีริยปารมิตาทีนมฺปิ  ปูริตตฺตภาวานํ  ปริมาณํ 
<span class="LineNumber"> 014 </span>นาม  นตฺถิ ฯ เอกนฺเตน ปนสฺส มหาชนกชาตเก  
<span class="LineNumber"> 015 </span>	อตีรทสฺสี ชลมชฺเฌ		หตา สพฺเพว มานุสา  
<span class="LineNumber"> 016 </span>	จิตฺตสฺส อฺถา นตฺถิ	เอสา เม วีริยปารมีติ  
<span class="LineNumber"> 017 </span>เอวํ  มหาสมุทฺทํ  ตรนฺตสฺส [๑] ปวตฺตา  วีริยปารมิตา  
<span class="LineNumber"> 018 </span>ปรมตฺถปารมี นาม ชาตา ฯ ขนฺติวาทีชาตเก  
<span class="LineNumber"> 019 </span>	อเจตนํว โกฏฺเฏนฺเต	ติเณฺหน ผรสุนา มมํ  
<span class="LineNumber"> 020 </span>	กาสิราเช น กุปฺปามิ	เอสา เม ขนฺติปารมีติ ฯ  
<span class="LineNumber"> 021 </span># ๑. ม. เอตฺถนฺตเร ปวตฺตาติ ทิสฺสติ ฯ 
