<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  426  

<span class="LineNumber"> 002 </span>โลกุตฺตรมคฺคกฺขเณ  อุปฺปชฺชมานาย ลีนถีนุทฺธจฺจปติฏฺ€านา-  
<span class="LineNumber"> 003 </span>ยูหนกามสุขตฺตกิลมถานุโยคุจฺเฉทสสฺสตาภินิเวสาทีนํ  อเนเกสํ  
<span class="LineNumber"> 004 </span>อุปทฺทวานํ ปฏิปกฺขภูตาย  สติธมฺมวิจยวีริยปีติปสฺสทฺธิสมาธิ-  
<span class="LineNumber"> 005 </span>อุเปกฺขาสงฺขาตาย  ธมฺมสามคฺคิยา  อริยสาวโก  พุชฺฌตีติ  กตฺวา  
<span class="LineNumber"> 006 </span>โพธีติ  วุจฺจติ ฯ  พุชฺฌตีติ  กิเลสสนฺตานนิทฺทาย  อุฏฺ€หติ  จตฺตาริ  
<span class="LineNumber"> 007 </span>วา  อริยสจฺจานิ  ปฏิพุชฺฌติ (๑)  นิพฺพานเมว  วา  สจฺฉิกโรติ ฯ  
<span class="LineNumber"> 008 </span>ตสฺสา  ธมฺมสามคฺคิสงฺขาตาย  โพธิยา  องฺโคติ (๒)  โพชฺฌงฺโค  
<span class="LineNumber"> 009 </span>ฌานงฺคมคฺคงฺคาทีนิ  วิย ฯ  โยเปส  ยถาวุตฺตปฺปการาย  เอตาย  
<span class="LineNumber"> 010 </span>ธมฺมสามคฺคิยา  พุชฺฌตีติ  กตฺวา  อริยสาวโก  โพธีติ  วุจฺจติ ฯ  
<span class="LineNumber"> 011 </span>ตสฺส  โพธิสฺส  องฺโคติปิ  โพชฺฌงฺโค  เสนงฺครถงฺคาทโย  วิย ฯ  
<span class="LineNumber"> 012 </span>เตนาหุ อฏฺ€กถาจริยา พุชฺฌนกสฺส ปุคฺคลสฺส องฺคานีติ  
<span class="LineNumber"> 013 </span>โพชฺฌงฺคานิ ฯ  
<span class="LineNumber"> 014 </span>	อปิจ  โพชฺฌงฺคาติ  เกนตฺเถน โพชฺฌงฺคา ฯ  โพธาย  
<span class="LineNumber"> 015 </span>สํวตฺตนฺตีติ  โพชฺฌงฺคา ฯ  พุชฺฌนฺตีติ  โพชฺฌงฺคา ฯ  อนุพุชฺฌนฺตีติ  
<span class="LineNumber"> 016 </span>โพชฺฌงฺคา ฯ  ปฏิพุชฺฌนฺตีติ  โพชฺฌงฺคา ฯ  สํ  พุชฺฌนฺตีติ  
<span class="LineNumber"> 017 </span>สมฺโพชฺฌงฺคาติ (๓)  อิมินา  ปฏิสมฺภิทานเยนาปิ  โพชฺฌงฺคตฺโถ  
<span class="LineNumber"> 018 </span>เวทิตพฺโพ ฯ  ปสฏฺโ€  สุนฺทโร  วา  โพชฺฌงฺโค  สมฺโพชฺฌงฺโค ฯ  
<span class="LineNumber"> 019 </span>เอวํ  ปีติเยว  สมฺโพชฺฌงฺโค  ปีติสมฺโพชฺฌงฺโคติ ฯ  จิตฺเตกคฺคตา-  
<span class="LineNumber"> 020 </span>นิทฺเทสาทีสุปิ อิมินาว  นเยน อตฺโถ เวทิตพฺโพ ฯ  
<span class="LineNumber"> 021 </span># ๑. ม. ปฏิวิชฺฌติ ฯ  ๒. ม. องฺโคติปิ ฯ  
<span class="LineNumber"> 022 </span># ๓ ขุ. ปฏิ. ๓๑/๕๕๗/๔๖๓ ฯ  
