<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  209

<span class="LineNumber"> 002 </span>	วจีทฺวาเรปิ  มิควํ  คมิสฺสามิ  เวเคน  ธนุอาทีนิ  สชฺเชถาติ  
<span class="LineNumber"> 003 </span>อาณาเปตฺวา  ปุริมนเยเนว  อรฺเ  กิฺจิ  อลภนฺตสฺส กิฺจาปิ  
<span class="LineNumber"> 004 </span>วจีทฺวาเร โจปนํ ปตฺตํ กมฺมปถํ  อปฺปตฺตตาย ปน กายกมฺมํ (๑)  
<span class="LineNumber"> 005 </span>น โหติ ฯ  เกวลํ วจีทุจฺจริตํ นาม โหตีติ เวทิตพฺพํ ฯ  
<span class="LineNumber"> 006 </span>	มโนทฺวาเร  ปน  วธกเจตนาย  อุปฺปนฺนมตฺตาเอว  กมฺมปถ-  
<span class="LineNumber"> 007 </span>เภโทว  โหติ ฯ  โส  จ  โข  พฺยาปาทวเสน  น  ปาณาติปาต-  
<span class="LineNumber"> 008 </span>วเสน ฯ  อกุสลฺหิ  กายกมฺมํ กายวจีทฺวาเรสุ  สมุฏฺ€าติ  น  
<span class="LineNumber"> 009 </span>มโนทฺวาเร ฯ  ตถา  อกุสลํ  วจีกมฺมํ ฯ  อกุสลํ  มโนกมฺมํ  ปน  
<span class="LineNumber"> 010 </span>ตีสุปิ  ทฺวาเรสุ สมุฏฺ€าติ ฯ ตถา กุสลานิ กายวจีมโนกมฺมานิ ฯ  
<span class="LineNumber"> 011 </span>	กถํ ฯ  สหตฺถาปิ  หิ  ปาณํ  หนนฺตสฺส อทินฺนํ อาทิยนฺตสฺส  
<span class="LineNumber"> 012 </span>มิจฺฉาจารํ จรนฺตสฺส  กมฺมํ  กายกมฺมเมว  โหติ ฯ  ทฺวารํปิ  
<span class="LineNumber"> 013 </span>กายทฺวารเมว โหติ ฯ เอวํ ตาว อกุสลํ กายกมฺมํ  กายทฺวาเร  
<span class="LineNumber"> 014 </span>สมุฏฺ€าติ ฯ  เตหิ  ปน  จิตฺเตหิ  สหชาตา อภิชฺฌาพฺยาปาท-  
<span class="LineNumber"> 015 </span>มิจฺฉาทิฏฺ€ิโย  เจตนาปกฺขิกา  วา  ภวนฺติ  อพฺโพหาริกา  วา ฯ  
<span class="LineNumber"> 016 </span>คจฺฉ อิตฺถนฺนามํ ชีวิตา โวโรเปหิ  อิตฺถนฺนามํ  ภณฺฑํ  อวหราติ  
<span class="LineNumber"> 017 </span>อาณาเปนฺตสฺส  ปน  กมฺมํ  กายกมฺมํ  โหติ  ทฺวารํ  ปน  
<span class="LineNumber"> 018 </span>วจีทฺวารํ ฯ  เอวํ  อกุสลํ  กายกมฺมํ  วจีทฺวาเร  สมุฏฺ€าติ ฯ  
<span class="LineNumber"> 019 </span>เตหิ ปน จิตฺเตหิ  สหชาตา  อภิชฺฌาพฺยาปาทมิจฺฉาทิฏฺ€ิโย  
<span class="LineNumber"> 020 </span>เจตนาปกฺขิกา  วา  ภวนฺติ อพฺโพหาริกา วา ฯ  เอตฺตกา (๒)  
<span class="LineNumber"> 021 </span># ๑. ม. กายกมฺมํ ฯ  ๒. สี. เอตฺติกา ฯ  
