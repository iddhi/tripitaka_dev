<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  336  

<span class="LineNumber"> 002 </span>เวทิตพฺโพ ฯ  ยสฺมา  จ  นิยมตฺโถ ตสฺมา  ตสฺมึ  ป€มชฺฌานํ  
<span class="LineNumber"> 003 </span>อุปสมฺปชฺช  วิหรณสมเย  อวิชฺชมานานมฺปิ  กามานํ  ตสฺส  
<span class="LineNumber"> 004 </span>ป€มชฺฌานสฺส  ปฏิปกฺขภาวํ  กามปริจฺจาเคเนว  จสฺส  อธิคมํ  
<span class="LineNumber"> 005 </span>ทีเปติ ฯ  กถํ ฯ  วิวิจฺเจว  กาเมหีติ  เอวฺหิ  นิยเม  กริยมาเน  
<span class="LineNumber"> 006 </span>อิทํ  ปฺายติ  นูนิมสฺส  ฌานสฺส  กามา  ปฏิปกฺขภูตา  เยสุ  
<span class="LineNumber"> 007 </span>สติ  อิทํ  นปฺปวตฺตติ  อนฺธกาเร  สติ  ปทีโปภาโส  วิย  เตสํ  
<span class="LineNumber"> 008 </span>ปริจฺจาเคเนว  จ  ตสฺส  อธิคโม โหติ โอริมตีรํ  ปริจฺจาเคน  
<span class="LineNumber"> 009 </span>ปาริมตีรสฺเสว  ตสฺมา นิยมํ กโรตีติ ฯ  
<span class="LineNumber"> 010 </span>	ตตฺถ  สิยา  กสฺมา  ปเนส  ปุพฺพปเทเยว  วุตฺโต  น  
<span class="LineNumber"> 011 </span>อุตฺตรปเท  กึ  อกุสเลหิ  ธมฺเมหิ  อวิวิจฺจาปิ  ฌานํ  อุปสมฺปชฺช  
<span class="LineNumber"> 012 </span>วิหเรยฺยาติ ฯ  น  โข  ปเนตํ  เอวํ  ทฏฺ€พฺพํ ฯ  ตํนิสฺสรณโต  
<span class="LineNumber"> 013 </span>หิ  ปุพฺพปเท  เอส  วุตโต ฯ  กามธาตุสมติกฺกมนโต  หิ  กามราค-  
<span class="LineNumber"> 014 </span>ปฏิปกฺขโต  จ  อิทํ  ฌานํ  กามานเมว  นิสฺสรณํ ฯ  ยถาห ฯ  
<span class="LineNumber"> 015 </span>กามานเมตํ  นิสฺสรณํ  ยทิทํ  เนกฺขมฺมนฺติ (๑) ฯ  อุตฺตรปเทปิ  ปน  
<span class="LineNumber"> 016 </span>ยถา อิเธว ภิกฺขเว  ป€โม  สมโณ  อิธ  ทุติโย  สมโณติ (๒)  
<span class="LineNumber"> 017 </span>เอตฺถ  เอวกาโร  อาเนตฺวา วุจฺจติ เอวํ วตฺตพฺโพ ฯ น  หิ  
<span class="LineNumber"> 018 </span>สกฺกา  อิโต  อฺเหิปิ  นีวรณสงฺขาเตหิ  อกุสเลหิ  ธมฺเมหิ  
<span class="LineNumber"> 019 </span>อวิวิจฺจ  ฌานํ  อุปสมฺปชฺช  วิหริตุํ ฯ ตสฺมา วิวิจฺเจว กาเมหิ  
<span class="LineNumber"> 020 </span>วิวิจฺเจว อกุสเลหิ ธมฺเมหีติ เอวํ  ปททฺวเยปิ  เอส  ทฏฺ€พฺโพ ฯ  
<span class="LineNumber"> 021 </span># ๑. ขุ. อิติ. ๒๕/๒๕๐/๒๗๗ ฯ  ๒. ม. มู. ๑๒/๑๕๔/๑๒๘ ฯ  
