<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  474  

<span class="LineNumber"> 002 </span>มิตฺตตาย  พุทฺธาทีนํ  อริยานฺเจว  สปฺปุริสานฺจ  อทสฺสน-  
<span class="LineNumber"> 003 </span>กามตาย  จตุสติปฏฺ€านาทิเภเท  อริยธมฺเม  เจว  สปฺปุริสธมฺเม  
<span class="LineNumber"> 004 </span>จ  อโกวิทตฺเตน  ปาฏิโมกฺขสํวรอินฺทฺริยสํวรสติสํวราณสํวร-  
<span class="LineNumber"> 005 </span>ปหานสํวรปฺปเภเท  อริยธมฺเม  เจว  สปฺปุริสธมฺเม  จ  
<span class="LineNumber"> 006 </span>สํวรเภทสงฺขาเตน  อวินเยน  เตเหว  การเณหิ  ปริภาวิเตน  
<span class="LineNumber"> 007 </span>อโยนิโสมนสิกาเรน  โกตุหลมงฺคลาทิปสุตตาย  จ  เอตํ  อุปฺปชฺชตีติ  
<span class="LineNumber"> 008 </span>เวทิตพฺพํ ฯ  อสงฺขารภาโว  จิตฺตสฺส  ปนสฺส  เหฏฺ€า วุตฺตนเยเนว  
<span class="LineNumber"> 009 </span>เวทิตพฺโพ ฯ  
<span class="LineNumber"> 010 </span>	ธมฺมุทฺเทสวาเร  ผสฺโสติ  อกุสลจิตฺตสหชาโต  ผสฺโส ฯ  
<span class="LineNumber"> 011 </span>เวทนาทีสุปิ  เอเสว  นโย ฯ  อิติ อกุสลมตฺตเมว เอเตสํ ปุริเมหิ  
<span class="LineNumber"> 012 </span>วิเสโส ฯ  
<span class="LineNumber"> 013 </span>	จิตฺตสฺเสกคฺคตา  โหตีติ ปาณาติปาตาทีสุปิ อวิกฺขิตฺต-  
<span class="LineNumber"> 014 </span>ภาเวน  เอกคฺคตา  โหติ ฯ  มนุสฺสา  หิ  จิตฺตํ  สมาทยิตฺวา (๑)  
<span class="LineNumber"> 015 </span>อวิกฺขิตฺตา  หุตฺวา อวิรชฺฌมานานิ  สตฺถานิ  ปาณสรีเรสุ  
<span class="LineNumber"> 016 </span>นิปาเตนฺติ  สุสมาหิตา  ปรสนฺตกํ  หรนฺติ เอกรเสน จิตฺเตน  
<span class="LineNumber"> 017 </span>มิจฺฉาจารํ อาปชฺชนฺติ ฯ  เอวํ อกุสลปฺปวตฺติยาปิ (๒)  จิตฺตสฺส  
<span class="LineNumber"> 018 </span>เอกคฺคตา โหติ ฯ  
<span class="LineNumber"> 019 </span>	มิจฺฉาทิฏฺ€ีติ  อยาถาวทิฏฺ€ิ  วิรชฺฌิตฺวา  คหณโต  วา  
<span class="LineNumber"> 020 </span>วิตถา  ทิฏฺ€ีติ  มิจฺฉาทิฏฺ€ิ ฯ  อนตฺถาวหตฺตา  ปณฺฑิเตหิ  กุจฺฉิตา (๓)  
<span class="LineNumber"> 021 </span># ๑. ม. สมาทหิตฺวา ฯ  ๒. ม. อกุสลปฺปวตฺติยมฺปิ ฯ  ๓. ม. ชิคุจฺฉิตา ฯ  
