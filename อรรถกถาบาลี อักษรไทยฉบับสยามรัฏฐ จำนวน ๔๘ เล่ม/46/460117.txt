<span class="LineNumber"> 001 </span>			เล่มที่  46  นิทานกถา  หน้า  117

<span class="LineNumber"> 002 </span>		กาโลยํ (๑) เทว มหาวีร	อุปฺปชฺช มาตุกุจฺฉิยํ  
<span class="LineNumber"> 003 </span>		สเทวกํ ตารยนฺโต		พุชฺฌสฺสุ อมตํ ปทนฺติ (๒) ฯ   
<span class="LineNumber"> 004 </span>เอวํ  พุทฺธภาวตฺถาย อายาจิโต กาลํ  ทีปํ  เทสํ  กุลํ  ชเนตฺติยา 
<span class="LineNumber"> 005 </span>อายุปริมาณนฺติ (๓)  อิมานิ  ปฺจ  มหาวิโลกนานิ  วิโลเกตฺวา  
<span class="LineNumber"> 006 </span>กตสนฺนิฏฺ€าโน  ตโต  จุโต  สกฺยราชกุเล  ปฏิสนฺธึ  คเหตฺวา  
<span class="LineNumber"> 007 </span>ตตฺถ  มหาสมฺปตฺติยา  ปริจาริยมาโน  อนุกฺกเมน ภทฺรโยพฺพนํ  
<span class="LineNumber"> 008 </span>อนุปาปุณิ ฯ  อิมสฺมึ  อนฺตเร  สโต  สมฺปชาโน  อานนฺท  โพธิ-
<span class="LineNumber"> 009 </span>สตฺโต  ตุสิตกายา  จวิตฺวา  มาตุกุจฺฉึ  โอกฺกมีติอาทีนํ  (๔) สุตฺต-
<span class="LineNumber"> 010 </span>ปทานฺเจว เตสํ อฏฺ€กถาย จ  วเสน  วิตฺถาโร เวทิตพฺโพ ฯ  
<span class="LineNumber"> 011 </span>	โส ติณฺณํ อุตูนํ อนุจฺฉวิเกสุ ตีสุ ปาสาเทสุ เทวโลก-
<span class="LineNumber"> 012 </span>สทิสรชฺชสิรึ (๕) อนุภวมาโน  อุยฺยานกีฬาย  คมนสมเย  อนุกฺกเมน  
<span class="LineNumber"> 013 </span>ชิณฺณพฺยาธิมตสงฺขาเต  ตโย  เทวทูเต  ทิสฺวา  สฺชาตสํเวโค  
<span class="LineNumber"> 014 </span>ตโต  นิวตฺติตฺวา  จตุตฺถวาเร  ปพฺพชิตํ  ทิสฺวา สาธุ ปพฺพชฺชาติ  
<span class="LineNumber"> 015 </span>ปพฺพชฺชาย  รุจึ  อุปฺปาเทตฺวา  อุยฺยานํ  คนฺตฺวา  ตตฺถ  ทิวสํ
<span class="LineNumber"> 016 </span>เขเปตฺวา  มงฺคลโปกฺขรณีตีเร  นิสินฺโน  กปฺปกเวสํ  คเหตฺวา  
<span class="LineNumber"> 017 </span>อาคเตน  วิสฺสุกมฺมเทวปุตฺเตน  อลงฺกตปฏิยตฺโต  ราหุลกุมารสฺส  
<span class="LineNumber"> 018 </span>ชาตสาสนํ สุตฺวา ปุตฺตสิเนหสฺส พลวภาวํ ตฺวา  ยาว  อิมํ  
<span class="LineNumber"> 019 </span>พนฺธนํ  น  วฑฺฒติ  ตาวเทว   นํ   ฉินฺทิสฺสามีติ   จินฺเตตฺวา 
<span class="LineNumber"> 020 </span># ๑. ม. กาโล โข เต ฯ ๒. ขุ. พุทฺธ. ๓๓/๑/๔๑๓ ฯ ๓. ม. อายุปฺป-
<span class="LineNumber"> 021 </span># มาณํนฺติ ฯ ๔. ม .อุ.  ๑๔/๓๖๓/๒๔๘ ฯ ๕. ม. เทวโลกสิรํ วิย   
<span class="LineNumber"> 022 </span># รชฺชสิรึ ฯ
