<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  253

<span class="LineNumber"> 002 </span>	ปินยตีติ  ปีติ  สา  สมฺปิยายนลกฺขณา  กายจิตฺตปีนนรสา  
<span class="LineNumber"> 003 </span>ผรณรสา  วา  โอทคฺยปจฺจุปฏฺ€านา ฯ  สา  ปเนสา  ขุทฺทกาปีติ  
<span class="LineNumber"> 004 </span>ขณิกาปีติ  โอกฺกนฺติกาปีติ  อุพฺเพงฺคาปีติ (๑)  ผรณาปีตีติ ปฺจวิธา  
<span class="LineNumber"> 005 </span>โหติ ฯ  
<span class="LineNumber"> 006 </span>	ตตฺถ  ขุทฺทกาปีติ (๒)  สรีเร  โลมหํสมตฺตเมว  กาตุํ  สกฺโกติ ฯ  
<span class="LineNumber"> 007 </span>ขณิกาปีติ ขเณ ขเณ  วิชฺชุปฺปาทสทิสา  โหติ ฯ  โอกฺกนฺติกาปีติ  
<span class="LineNumber"> 008 </span>สมุทฺทตีรํ วีจิ วิย กายํ โอกฺกมิตฺวา  โอกฺกมิตฺวา  ภิชฺชติ ฯ  
<span class="LineNumber"> 009 </span>อุพฺเพงฺคาปีติ  พลวตี โหติ กายํ อุทฺคฺคํ กตฺวา อากาเส  
<span class="LineNumber"> 010 </span>ลงฺฆาปนปฺปมาณปฺปตฺตา ฯ  ตถา  หิ  ปุณฺณวลฺลิกวาสี มหา-  
<span class="LineNumber"> 011 </span>ติสฺสตฺเถโร ปุณฺณมีทิวเส  สายํ  เจติยงฺคณํ  คนฺตฺวา  จนฺทาโลกํ  
<span class="LineNumber"> 012 </span>ทิสฺวา  มหาเจติยาภิมุโข หุตฺวา อิมาย วต  เวลาย  จตสฺโส  
<span class="LineNumber"> 013 </span>ปริสา  มหาเจติยํ  วนฺทนฺตีติ  ปกติยา  ทิฏฺ€ารมฺมณวเสน  พุทฺธา-  
<span class="LineNumber"> 014 </span>รมฺมณํ  อุพฺเพงฺคาปีตึ  อุปฺปาเทตฺวา  สุธาตเล  ปหตจิตฺรเคณฺฑโก (๓)  
<span class="LineNumber"> 015 </span>วิย  อากาเส อุปฺปติตฺวา มหาเจติยงฺคเณเยว ปติฏฺ€าติ (๔) ฯ  
<span class="LineNumber"> 016 </span>	ตถา  คิริกณฺฑกวิหารสฺส  อุปนิสฺสเย  วตฺตกาลกคาเม (๕)  เอกา  
<span class="LineNumber"> 017 </span>กุลธีตาปิ  พลวพุทฺธารมฺมณาย  อุพฺเพงฺคาปีติยา (๖)  อากาเส  
<span class="LineNumber"> 018 </span>ลงฺเฆสิ ฯ  ตสฺสา  กิร  มาตาปิตโร สายํ  ธมฺมสฺสวนตฺถาย  
<span class="LineNumber"> 019 </span># ๑. ม. อุพฺเพคาปีติ ฯ  เอวมุปริปิ ฯ  ๒. ม. ขุทฺทิกาปีติ ฯ  
<span class="LineNumber"> 020 </span># ๓. สี. ปหฏจิตฺรเภณฺฑุโก ฯ  ๔. ม. อฏฺ€าสิ ฯ  
<span class="LineNumber"> 021 </span># ๕. กตฺถจิ. วตฺตคาลกคาเม ฯ  ๖. ม. อุพฺเพคาย ปีติยา ฯ  
<span class="LineNumber"> 022 </span># กตฺถจิ. อุพฺเพคาปีติยา ฯ  
