<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  124

<span class="LineNumber"> 002 </span>สุขวิปาเกสุ  ทิสฺสติ ฯ  อยฺหิ  กจฺจิ  นุ  โภโต  กุสลํ  กจฺจิ  
<span class="LineNumber"> 003 </span>โภโต อนามยนฺติอาทีสุ (๑) อาโรเคฺย ทิสฺสติ ฯ กตโม ปน ภนฺเต 
<span class="LineNumber"> 004 </span>กายสมาจาโร  กุสโล  โย  โข  มหาราช  กายสมาจาโร  
<span class="LineNumber"> 005 </span>อนวชฺโชติ (๒) จ  ปุน (๓) จ  ปรํ (๓) ภนฺเต  เอตทานุตฺตริยํ  (๔) ยถา ภควา 
<span class="LineNumber"> 006 </span>ธมฺมํ เทเสติ กุสเลสุ ธมฺเมสูติ (๕) จ  เอวมาทีสุ  อนวชฺเช ฯ  
<span class="LineNumber"> 007 </span>กุสโล  ตฺวํ  รถสฺส  องฺคปจฺจงฺคานํ (๖) กุสลา  นจฺจคีตสฺส สุสิกฺขิตา(๗)  
<span class="LineNumber"> 008 </span>จตุริตฺถิโยติอาทีสุ (๘)  เฉเก ฯ  กุสลานํ  ภิกฺขเว  ธมฺมานํ สมาทาน-
<span class="LineNumber"> 009 </span>เหตุ กุสลสฺส  กมฺมสฺส  กตตฺตาติอาทีสุ  (๙)  สุขวิปาเก ฯ  สฺวายมิธ  
<span class="LineNumber"> 010 </span>อาโรเคฺยปิ  อนวชฺเชปิ  สุขวิปาเกปิ วฏฺฏติ ฯ  
<span class="LineNumber"> 011 </span>	ธมฺมสทฺโท  ปนายํ  ปริยตฺติเหตุคุณนิสฺสตฺตนิชฺชีวตาทีสุ  
<span class="LineNumber"> 012 </span>ทิสฺสติ ฯ  อยฺหิ  ธมฺมํ  ปริยาปุณาติ  สุตฺตํ  เคยฺยนฺติอาทีสุ (๑๐) 
<span class="LineNumber"> 013 </span>ปริยตฺติยํ ทิสฺสติ ฯ เหตุมฺหิ  าณํ   ธมฺมปฏิสมฺภิทาติอาทีสุ (๑๑) 
<span class="LineNumber"> 014 </span>เหตุมฺหิ ฯ  
<span class="LineNumber"> 015 </span>		น หิ ธมฺโม อธมฺโม จ	อุโภ สมวิปากิโน  
<span class="LineNumber"> 016 </span>		อธมฺโม นิรยํ เนติ		ธมฺโม ปาเปติ สุคฺคตินฺติ (๑๒)  
<span class="LineNumber"> 017 </span>อาทีสุ  คุเณ ฯ  ตสฺมึ  โข  ปน  สมเย  ธมฺมา  โหนฺติ (๑๓)  ธมฺเมสุ 
<span class="LineNumber"> 018 </span># ๑. ขุ. ชา. ๒๗/๒๑๓๓/๔๓๓ ฯ ๒๘/๑๕๑/๖๑ ฯ ๒. ม.ม. ๑๓/
<span class="LineNumber"> 019 </span># ๕๕๔/๕๐๒ ฯ ๓. ม. อปรํ ปน ฯ ๔. สี. เอตทนุตฺตริยํ ฯ ม. เอต-
<span class="LineNumber"> 020 </span># ทานุตฺตริยํ ฯ ๕. ม. ม. ๑๓/๕๙/๙๒ ฯ ๖. ม. ม. ๑๓/๙๕/๙๒ ฯ
<span class="LineNumber"> 021 </span># ๗. ม. สิกฺขิตา ฯ ๘. ขุ. ชา. ๒๘/๔๓๖/๑๖๒ ฯ ๙. อภิ. สงฺ. ๓๔/
<span class="LineNumber"> 022 </span># ๔๓๑/๑๕๑ ฯ ๑๐. องฺ. จตุกฺก. ๒๑/๑๐๒/๑๓๗ ฯ ๑๑. อภิ. วิ. ๓๕/
<span class="LineNumber"> 023 </span># ๗๗-๙/๓๙๙ ฯ ๑๒. ขุ. เถร. ๒๖/๓๓๒/๓๑๕ ฯ ๑๓. อภิ. สงฺ. ๓๔/
<span class="LineNumber"> 024 </span># ๙๙/๓๓ ฯ
