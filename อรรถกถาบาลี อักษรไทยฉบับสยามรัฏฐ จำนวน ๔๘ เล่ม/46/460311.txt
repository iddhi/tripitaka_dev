<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  311  

<span class="LineNumber"> 002 </span>วตฺตนฺติ ปาลยนฺติ  ตสฺมา  €ิตีติอาทีนิ วุตฺตานิ ฯ วจนตฺโถ  
<span class="LineNumber"> 003 </span>ปเนตฺถ ฯ  เอตาย ติฏฺ€นฺตีติ  €ิติ ฯ ยเปนฺตีติ  ยปนา ฯ  ตถา  
<span class="LineNumber"> 004 </span>ยาปนา ฯ  เอวํ  พุชฺฌนกสตฺตานํ (๑)  ปน วเสน ปุริมปเท รสฺสตฺตํ  
<span class="LineNumber"> 005 </span>กตํ ฯ  เอตาย  อิริยนฺตีติ  อิริยนา ฯ  วตฺตนฺตีติ  วตฺตนา ฯ  
<span class="LineNumber"> 006 </span>ปาลยนฺตีติ  ปาลนา ฯ  ชีวนฺติ  เอเตนาติ ชีวิตํ ฯ อนุปาลน-  
<span class="LineNumber"> 007 </span>ลกฺขเณ อินฺทตฺตํ กาเรตีติ ชีวิตินฺทฺริยํ ฯ  
<span class="LineNumber"> 008 </span>	หิริพลนิทฺเทเส ฯ  ยํ  ตสฺมึ  สมเยติ  เยน  ธมฺเมน  ตสฺมึ  
<span class="LineNumber"> 009 </span>สมเย  ลิงฺควิปลฺลาสํ  วา  กตฺวา  โย  ธมฺโม  ตสฺมึ  สมเยติปิ  
<span class="LineNumber"> 010 </span>อตฺโถ  เวทิตพฺโพ ฯ  หิริยิตพฺเพนาติ  อุปโยคตฺเถ  กรณวจนํ  
<span class="LineNumber"> 011 </span>หิริยิตพฺพยุตฺตกํ  กายทุจฺจริตาทิธมฺมํ  หิริยติ  ชิคุจฺฉตีติ  อตฺโถ ฯ  
<span class="LineNumber"> 012 </span>ปาปกานนฺติ  ลามกานํ ฯ  อกุสลานํ  ธมฺมานนฺติ  อโกสลฺลส-  
<span class="LineNumber"> 013 </span>สมฺภูตานํ  ธมฺมานํ ฯ  สมาปตฺติยาติ  อิทมฺปิ  อุปโยคตฺเถ  กรณ-  
<span class="LineNumber"> 014 </span>วจนํ ฯ  เตสํ ธมฺมานํ สมาปตฺตึ ปฏิลาภํ สมงฺคีภาวํ หิริยติ  
<span class="LineNumber"> 015 </span>ชิคุจฺฉตีติ อตฺโถ ฯ  
<span class="LineNumber"> 016 </span>	โอตฺตปฺปพลนิทฺเทเส ฯ  โอตฺตปฺปิตพฺเพนาติ  เหตฺวตฺเถ  
<span class="LineNumber"> 017 </span>กรณวจนํ ฯ  โอตฺตปฺปิตพฺพยุตฺตเกน  โอตฺตปฺปิตพฺพสฺส  เหตุภูเตน  
<span class="LineNumber"> 018 </span>กายทุจฺจริตาทินา วุตฺตปฺปการาย จ  สมาปตฺติยา โอตฺตปฺปสฺส  
<span class="LineNumber"> 019 </span>เหตุภูตาย โอตฺตปฺปติ ภายตีติ อตฺโถ ฯ  
<span class="LineNumber"> 020 </span>	อโลภนิทฺเทเส  อลุพฺภนกวเสน  อโลโภ  น  ลุพฺภตีติปิ  
<span class="LineNumber"> 021 </span># ๑. ม. พุชฺฌนฺตานํ  
