<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  598  

<span class="LineNumber"> 002 </span>ชีรณากาโร  ชีรณตา (๑) ฯ  ขณฺฑิจฺจนฺติ  อาทโย  กาลาติกฺกเมว (๒)  
<span class="LineNumber"> 003 </span>กิจฺจนิทฺเทสา ฯ  ปจฺฉิมา  เทฺว  ปกตินิทฺเทสา ฯ  อยํ  หิ  ชราติ  
<span class="LineNumber"> 004 </span>อิมินา  ปเทน  สภาวโต  ทีปิตา ฯ  เตนสฺสายํ  สภาวนิทฺเทโส ฯ  
<span class="LineNumber"> 005 </span>ชีรณตาติ  อิมินา  อาการโต  เตนสฺสายํ  อาการนิทฺเทโส ฯ  
<span class="LineNumber"> 006 </span>ขณฺฑิจฺจนฺติ  อิมินา  กาลาติกฺกเมน  ทนฺตนขานํ  ขณฺฑิตภาว-  
<span class="LineNumber"> 007 </span>กรณกิจฺจโต ฯ  ปาลิจฺจนฺติ  อิมินา  เกสาโลมานํ  ปลิตภาว-  
<span class="LineNumber"> 008 </span>กรณกิจฺจโต ฯ  วลฺลิตฺตจตาติ อิมินา มํสํ มิลาเปตฺวา ตจวลฺลิต-  
<span class="LineNumber"> 009 </span>ภาวกรณกิจฺจโต ทีปิตา ฯ  เตนสฺสา อิเม  ขณฺฑิจฺจนฺติ  อาทโย  
<span class="LineNumber"> 010 </span>ตโย  กาลาติกฺกเม  กิจฺจนิทฺเทสา ฯ  เตหิ  อิเมสํ  วิการานํ  
<span class="LineNumber"> 011 </span>ทสฺสนวเสน  ปากฏีภูตา (๓)  ปากฏชรา  ทสฺสิตา ฯ  ยเถว  หิ  
<span class="LineNumber"> 012 </span>อุทกสฺส วา วาตสฺส วา (๔)  อคฺคิโน  วา  ติณรุกฺขาทีนํ  สํภคฺค-  
<span class="LineNumber"> 013 </span>ปฏิภคฺคตาย (๕)  วา  ฌามตาย วา คตมคฺโค  ปากโฏ  โหติ  น  
<span class="LineNumber"> 014 </span>จ  โส  คตมคฺโค  ตาเนว  อุทกาทีนิปิ  เอวเมว  ชราย  ทนฺตาทีสุ  
<span class="LineNumber"> 015 </span>ขณฺฑิจฺจาทิวเสน  คตมคฺโค  ปากโฏ  จกฺขุํ  อุมฺมิเลตฺวาปิ  
<span class="LineNumber"> 016 </span>คยฺหติ ฯ  น  จ  ขณฺฑิจฺจาทิ  เนว  ชรา  น  หิ  ชรา  
<span class="LineNumber"> 017 </span>จกฺขุวิฺเยฺยา โหติ ฯ  
<span class="LineNumber"> 018 </span>	อายุโน  สํหานิ  อินฺทฺริยานํ  ปริปาโกติ  อิเมหิ  ปน  ปเภเทหิ (๖)  
<span class="LineNumber"> 019 </span>กาลาติกฺกเมเยว  อภิพฺยตฺตาย  อายุกฺขยาย  จกฺขาทิอินฺทฺริย-  
<span class="LineNumber"> 020 </span># ๑. ม. ชีรณตา ฯ  เอวมุปริปิ ฯ  ๒. ม. กาลาติกฺกเม ฯ  เอวมุปริปิ ฯ  
<span class="LineNumber"> 021 </span># ๓ สี. ปากฏภูตา ฯ  ๔ ม. อยํ ปาโ€ นตฺถิ ฯ  
<span class="LineNumber"> 022 </span># ๕. ม. สํภคฺคปลิภคฺคตาย ฯ  ๖. ม. ปเทหิ ฯ  
