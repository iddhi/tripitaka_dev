<span class="LineNumber"> 001 </span>			เล่มที่  46  นิทานกถา  หน้า  91

<span class="LineNumber"> 002 </span>			ธมฺโม  หเว  รกฺขติ  ธมฺมจารึ  
<span class="LineNumber"> 003 </span>			ธมฺโม  สุจิณฺโณ  สุขมาวหาติ  
<span class="LineNumber"> 004 </span>			เอสานิสํโส  ธมฺเม  สุจิณฺเณ  
<span class="LineNumber"> 005 </span>			น ทุคฺคตึ  คจฺฉติ  ธมฺมจารีติ (๑) ฯ 
<span class="LineNumber"> 006 </span>	อิมสฺสาปิ  กมฺมสฺส  นิสฺสนฺเทน  ตสฺส  ภควโต  สรีโรภาโส  
<span class="LineNumber"> 007 </span>ทสสหสฺสิโลกธาตุํ  ผริตฺวา อฏฺ€าสิ ฯ  
<span class="LineNumber"> 008 </span>	ตทา อมฺหากํ โพธิสตฺโต สุรุจิ  นาม  พฺราหฺมโณ  หุตฺวา 
<span class="LineNumber"> 009 </span>สตฺถารํ นิมนฺเตสฺสามีติ  อุปสงฺกมิตฺวา  มธุรธมฺมกถํ  สุตฺวา  เสฺว  
<span class="LineNumber"> 010 </span>มยฺหํ  ภิกฺขํ  คณฺหถ  ภนฺเตติ  อาห ฯ  พฺราหฺมณ  กิตฺตเกหิ  
<span class="LineNumber"> 011 </span>เต  ภิกฺขูหิ  อตฺโถติ ฯ  กิตฺตกา ปน โว   ภนฺเต   ปริวารา  
<span class="LineNumber"> 012 </span>ภิกฺขูติ ฯ  ตทา  สตฺถุ  ป€มสนฺนิปาโตเยว  โหติ ฯ  ตสฺมา  โกฏิ-
<span class="LineNumber"> 013 </span>สตสหสฺสนฺติ  อาห ฯ  ภนฺเต  สพฺเพหิปิ สทฺธึ มยฺหํ ภิกฺขํ 
<span class="LineNumber"> 014 </span>คณฺหถาติ อาห ฯ สตฺถา อธิวาเสสิ ฯ พฺราหฺมโณ  สฺวาตนาย  
<span class="LineNumber"> 015 </span>นิมนฺเตตฺวา  เคหํ  คจฺฉนฺโต  จินฺเตสิ  อหํ  เอตฺตกานํ  ภิกฺขูนํ  
<span class="LineNumber"> 016 </span>ยาคุภตฺตวตฺถาทีนิ  ทาตุํ โน น สกฺโกมิ นิสีทนฏฺ€านํ ปน 
<span class="LineNumber"> 017 </span>กถํ ภวิสฺสตีติ ฯ ตสฺส สา  จินฺตา  จตุราสีติโยชนสหสฺสมตฺถเก  
<span class="LineNumber"> 018 </span>€ิตสฺส  เทวรฺโ  ปณฺฑุกมฺพลสิลาสนสฺส  อุณฺหภาวํ  ชเนติ ฯ   
<span class="LineNumber"> 019 </span>สกฺโก  โก  นุ  โข  มํ  อิมมฺหา  €านา  จาเวตุกาโมติ  ทิพฺพ-
<span class="LineNumber"> 020 </span>จกฺขุนา  โอโลเกนฺโต  มหาปุริสํ  ทิสฺวา  อยํ   สุรุจิพฺราหฺมโณ 
<span class="LineNumber"> 021 </span># ๑. ขุ. เถร. ๒๖/๓๓๒/๓๑๔ ฯ  ขุ. ชา. ๒๗/๑๔๒๐/๒๙๐,๒๗/-
<span class="LineNumber"> 022 </span># ๒๒๘๓/๔๗๓ ฯ
