<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  638  

<span class="LineNumber"> 002 </span>อารมฺมณปจฺจยภูตํ  อมตมหานิพฺพานํ  นาม  อตฺถิ  นุ  โข  นตฺถีติ  
<span class="LineNumber"> 003 </span>กงฺขนฺโตปิ  อยํ  ธมฺโม  นิยฺยานิโก  นุ  โข  อนิยฺยานิโกติ  
<span class="LineNumber"> 004 </span>กงฺขนฺโตปิ  ธมฺเม  กงฺขติ  นาม ฯ  จตฺตาโร  มคฺคฏฺ€ิกา (๑)  จตฺตาโร 
<span class="LineNumber"> 005 </span>ผลฏฺ€ิกาติ อิทํ สงฺฆรตนํ อตฺถิ นุ โข นตฺถีติ กงฺขนฺโตปิ  
<span class="LineNumber"> 006 </span>อยํ  สงฺโฆ  สุปฏิปนฺโน  นุ  โข  ทุปฺปฏิปนฺโนติ  กงฺขนฺโตปิ  
<span class="LineNumber"> 007 </span>เอตสฺมึ  สงฺฆรตเน  ทินฺนสฺส  วิปากผลํ  อตฺถิ  นุ  โข  นตฺถีติ  
<span class="LineNumber"> 008 </span>กงฺขนฺโตปิ  สงฺเฆ  กงฺขติ  นาม ฯ  ติสฺโส  ปน  สิกฺขา  อตฺถิ  นุ  
<span class="LineNumber"> 009 </span>โข  นตฺถีติ  กงฺขนฺโตปิ  ติสฺโส  สิกฺขา  สิกฺขิตปจฺจเยน อานิสํโส  
<span class="LineNumber"> 010 </span>อตฺถิ นุ โข นตฺถีติ กงฺขนฺโตปิ สิกฺขาย กงฺขติ นาม ฯ  
<span class="LineNumber"> 011 </span>	ปุพฺพนฺโต  วุจฺจติ  อตีตานิ  ขนฺธธาตายตนานิ  อปรนฺโต  
<span class="LineNumber"> 012 </span>อนาคตานิ ฯ  ตตฺถ  อตีเตสุ  ขนฺธาทีสุ  อตีตา (๒)  นุ  โข  น  
<span class="LineNumber"> 013 </span>นุ  โขติ  กงฺขนฺโต ปุพฺพนฺเต  กงฺขติ  นาม ฯ  อนาคเตสุ  
<span class="LineNumber"> 014 </span>อนาคตา  นุ  โข  น  นุ  โขติ  กงฺขนฺโต  อปรนฺเต  กงฺขติ  
<span class="LineNumber"> 015 </span>นาม ฯ  อุภยตฺถ  กงฺขนฺโต  ปุพฺพนฺตาปรนฺเต  กงฺขติ  นาม ฯ  
<span class="LineNumber"> 016 </span>ทฺวาทสปทิกํ  ปจฺจยวฏฺฏํ  อตฺถิ  นุ  โข  นตฺถีติ  กงฺขนฺโต  
<span class="LineNumber"> 017 </span>อิทปฺปจฺจยตาปฏิจฺจสมุปฺปนฺเนสุ  ธมฺเมสุ  กงฺขติ  นาม ฯ  ตตฺรายํ  
<span class="LineNumber"> 018 </span>วจนตฺโถ  อิเมสํ ชรามรณาทีนํ ปจฺจยา อิทปฺปจฺจยา ฯ  
<span class="LineNumber"> 019 </span>อิทปฺปจฺจยานํ  ภาโว  อิทปฺปจฺจยตา ฯ  อิทปฺปจฺจยาเอว  วา  
<span class="LineNumber"> 020 </span>อิทปฺปจฺจยตา ฯ  ชาติอาทีนํ  เอตํ  อธิวจนํ ฯ  ชาติอาทีสุ  ตํ  ตํ  
<span class="LineNumber"> 021 </span># ๑. ม. มคฺคฏฺ€กา ฯ  ๒. ม. อตีตานิ ฯ  
