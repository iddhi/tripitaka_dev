<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  707

<span class="LineNumber"> 002 </span>นครทฺวาเรสุ หิ ปิทหิเตสุ  โจรานํ  ปเวโส นตฺถิ ฯ เอวเมว 
<span class="LineNumber"> 003 </span>ชวเน สีลาทีสุ อุปฺปนฺเนสุ ทฺวารํปิ คุตฺตํ โหติ ภวงฺคํปิ  
<span class="LineNumber"> 004 </span>อาวชฺชนาทีนิปิ  วีถิจิตฺตานิ  ตสฺมา  ชวนกฺขเณ  อุปฺปชฺชมาโนปิ 
<span class="LineNumber"> 005 </span>จกฺขุนฺทฺริเย  สํวโรติ วุตฺโต ฯ โสเตน สทฺทํ  สุตฺวาติอาทีสุปิ 
<span class="LineNumber"> 006 </span>เอเสว นโย ฯ  
<span class="LineNumber"> 007 </span>	โภชเน  มตฺตฺุตานิทฺเทเส ฯ ปฏิสงฺขา  โยนิโส  อาหารํ 
<span class="LineNumber"> 008 </span>อาหาเรตีติ  ปฏิสงฺขานปฺาย  ชานิตฺวา  อุปาเยน  อาหารํ  
<span class="LineNumber"> 009 </span>ปริภุฺชติ ฯ  อิทานิ  ตํ  อุปายํ  ทสฺเสตุํ  เนว ทวายาติอาทิ วุตฺตํ ฯ  
<span class="LineNumber"> 010 </span>	ตตฺถ   เนว  ทวายาติ  ทวตฺถาย  น  อาหาเรติ ฯ  ตตฺถ 
<span class="LineNumber"> 011 </span>นฏลงฺฆกาทโย  ทวตฺถาย  อาหาเรนฺติ  นาม ฯ  ยํ  หิ  โภชนํ 
<span class="LineNumber"> 012 </span>ภุตฺตสฺส  นจฺจคีตกาพฺยสิโลกสงฺขาโต (๑)  ทโว  อติเรกตเรน  ปฏิภาติ 
<span class="LineNumber"> 013 </span>ตํ  โภชนํ  อธมฺเมน  วิสเมน  ปริเยสิตฺวา  เต   อาหาเรนฺติ ฯ อยํ 
<span class="LineNumber"> 014 </span>ปน ภิกฺขุ   น  เอวํ  อาหาเรติ ฯ  
<span class="LineNumber"> 015 </span>	น  มทายาติ  มานมทปุริสมทานํ  วฑฺฒนตฺถาย  น  
<span class="LineNumber"> 016 </span>อาหาเรติ ฯ  ตตฺถ  ราชราชมหามตฺตา  มทตฺถาย  อาหาเรนฺติ  
<span class="LineNumber"> 017 </span>นาม ฯ  เตหิ  อตฺตโน  มานมทปุริสมทานํ  วฑฺฒนตฺถาย 
<span class="LineNumber"> 018 </span>ปิณฺฑรสโภชนปณีตโภชนานิ  (๒)  ภุฺชนฺติ ฯ  อยํ  ปน  ภิกฺขุ  น
<span class="LineNumber"> 019 </span>เอวํ    อาหาเรติ ฯ  
<span class="LineNumber"> 020 </span>	น  มณฺฑนายาติ  สรีรมณฺฑนตฺถาย  น  อาหาเรติ ฯ  ตตฺถ 
<span class="LineNumber"> 021 </span># ๑. ม. นจฺจคีตกพฺย....ฯ  ๒. ม. ปิณฺฑรสโภชนาทีนิ ปณีตโภชนานิ ฯ
