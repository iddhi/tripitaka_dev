<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  227

<span class="LineNumber"> 002 </span>สมฺผปฺปลาโป ฯ  โส  อาเสวนมนฺทตาย  อปฺปสาวชฺโช  ฯ 
<span class="LineNumber"> 003 </span>อาเสวนมหนฺตตาย  มหาสาวชฺโช ฯ  ตสฺส  เทฺว  สมฺภารา  
<span class="LineNumber"> 004 </span>ภารตยุทฺธสีตาหรณาทินิรตฺถกกถาปุเรกฺขารตา  ตถารูปีกถา-
<span class="LineNumber"> 005 </span>กถนฺจาติ ฯ  ปเร  ปน  ตํ  กถํ  อคฺคณฺหนฺเต  กมฺมปถเภโท 
<span class="LineNumber"> 006 </span>นตฺถิ ปเรน สมฺผปฺปลาเป คหิเตเยว โหติ ฯ  
<span class="LineNumber"> 007 </span>	อภิชฺฌายตีติ  อภิชฺฌา ฯ  ปรภณฺฑาภิมุขี    หุตฺวา  
<span class="LineNumber"> 008 </span>ตนฺนินฺนตาย  ปวตฺตตีติ  อตฺโถ ฯ  สา  อโห  วต  อิทํ  มมสฺสาติ  
<span class="LineNumber"> 009 </span>เอวํ  ปรภณฺฑาภิชฺฌายนลกฺขณา   อทินฺนาทานํ  วิย อปฺปสา-
<span class="LineNumber"> 010 </span>วชฺชา มหาสาวชฺชา  จ ฯ ตสฺสา  เทฺว  สมฺภารา ปรภณฺฑํ 
<span class="LineNumber"> 011 </span>อตฺตโน  ปริณามนฺจาติ ฯ  ปรภณฺฑวตฺถุเก  หิ  โลเภ  อุปฺปนฺเนปิ  
<span class="LineNumber"> 012 </span>น  ตาว  กมฺมปถเภโท  โหติ  ยาว  อโห วต อิทํ  มมสฺสาติ 
<span class="LineNumber"> 013 </span>อตฺตโน  น  ปริณาเมติ ฯ  
<span class="LineNumber"> 014 </span>	หิตสุขํ  พฺยาปาทยตีติ  พฺยาปาโท  ฯ โส  ปรวินาสาย  
<span class="LineNumber"> 015 </span>มโนปโทสลกฺขโณ   ผรุสวาจา  วิย  อปฺปสาวชฺโช  มหาสาวชฺโช 
<span class="LineNumber"> 016 </span>จ ฯ  ตสฺส  เทฺว  สมฺภารา  ปรสตฺโต  จ  ตสฺส  จ  วินาส-
<span class="LineNumber"> 017 </span>จินฺตาติ ฯ  ปรสตฺตวตฺถุเก  หิ  โกเธ  อุปฺปนฺเนปิ   น   ตาว 
<span class="LineNumber"> 018 </span>กมฺมปถเภโท  โหติ  ยาว  อโห วตายํ  อุจฺฉิชฺเชยฺย วินสฺเสยฺยาติ 
<span class="LineNumber"> 019 </span>ตสฺส วินาสํ (๑) น  จินฺเตติ (๒) ฯ  
<span class="LineNumber"> 020 </span>	ยถาภุจฺจคฺคหณาภาเวน (๓)  มิจฺฉา  ปสฺสตีติ  มิจฺฉาทิฏฺ€ิ ฯ
<span class="LineNumber"> 021 </span>#  ๑. ม. วินาสนํ  ฯ ๒.  ม. จินฺเตสิ ฯ ๓. ม. ยถาภุจฺจคหณาภาเวน ฯ
