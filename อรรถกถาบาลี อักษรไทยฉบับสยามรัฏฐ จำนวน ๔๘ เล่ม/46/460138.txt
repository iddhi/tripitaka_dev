<span class="LineNumber"> 001 </span>		เล่มที่  46  ทุกมาติกาปทวณฺณนา  หน้า  138  

<span class="LineNumber"> 002 </span>	ทุกมาติกายํ  ปน  ติเกสุ  อนาคตปทวณฺณนํเยว  กริสฺสาม ฯ  
<span class="LineNumber"> 003 </span>เหตุโคจฺฉเก  ตาว  เหตู  ธมฺมาติ  มูลตฺเถน  เหตุสงฺขาตา  
<span class="LineNumber"> 004 </span>ธมฺมา  เหตุธมฺมาติปิ  ปาโ€ ฯ  น  เหตูติ เตสํเยว ปฏิกฺเขป-  
<span class="LineNumber"> 005 </span>วจนํ ฯ สมฺปโยคโต ปวตฺเตน สห เหตุนาติ สเหตุกา ฯ ตเถว  
<span class="LineNumber"> 006 </span>ปวตฺโต  นตฺถิ  เอเตสํ  เหตูติ  อเหตุกา ฯ  เอกุปฺปาทาทิตาย  
<span class="LineNumber"> 007 </span>เหตุนา  สมฺปยุตฺตาติ  เหตุสมฺปยุตฺตา ฯ  เหตุนา  วิปฺปยุตฺตาติ  
<span class="LineNumber"> 008 </span>เหตุวิปฺปยุตฺตา ฯ  อิเมสํ  ทฺวินฺนมฺปิ  ทุกานํ  กิฺจาปิ อตฺถโต  
<span class="LineNumber"> 009 </span>นานตฺตํ นตฺถิ เทสนาวิลาเสน ปน ตถาพุชฺฌนกสตฺตานํ (๑)  
<span class="LineNumber"> 010 </span>วา  ปุคฺคลานํ  อชฺฌาสยวเสน  วุตฺตา ฯ  ตโต ปรํ สกเลกเทส-  
<span class="LineNumber"> 011 </span>วเสน (๒)  ป€มทุกํ ทุติยตติเยหิ  สทฺธึ  โยเชตฺวา  เตสํ  เหตูนํ (๓)  
<span class="LineNumber"> 012 </span>เหตูติอาทีนํ  ปทานํ วเสน ยถาสมฺภวโต อปเรปิ  ตโย  ทุกา  
<span class="LineNumber"> 013 </span>วุตฺตา ฯ  ตตฺถ  ยเถว  เหตู เจว ธมฺมา สเหตุกา จาติ  
<span class="LineNumber"> 014 </span>เอตํ สมฺภวติ  ตถา  เหตู  เจว  ธมฺมา  อเหตุกา  จาติ  อิทํ  
<span class="LineNumber"> 015 </span>ทุกมฺปิ (๔)  ฯ  ยถา จ สเหตุกา เจว  ธมฺมา  น  จ  เหตูติ  เอตํ  
<span class="LineNumber"> 016 </span>สมฺภวติ ฯ  ตถา  อเหตุกา  เจว ธมฺมา น จ เหตูติ  อิทมฺปิ ฯ  
<span class="LineNumber"> 017 </span>เหตุสมฺปยุตฺตทุเกน สทฺธึ โยชนายปิ เอเสว นโย ฯ  
<span class="LineNumber"> 018 </span>	ตตฺร  ยเทตํ  น  เหตู  ธมฺมา  สเหตุกาปิ  อเหตุกาปีติ  
<span class="LineNumber"> 019 </span># ๑. ม. ตถา พุชฺฌนฺตานํ ฯ  ๒. ม. อยํ ปาโ€ นตฺถิ ฯ  
<span class="LineNumber"> 020 </span># ๓. สี. เหตุ.  นเหตุอาทีนํ ฯ  ม. เหตู  น  เหตูติอาทีนํ ฯ  
<span class="LineNumber"> 021 </span># ๔. ม. อิทมฺปิ ฯ  
