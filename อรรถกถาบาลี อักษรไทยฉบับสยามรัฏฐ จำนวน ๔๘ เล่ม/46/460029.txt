<span class="LineNumber"> 001 </span>			เล่มที่  46  นิทานกถา  หน้า  29

<span class="LineNumber"> 002 </span>นีหาเรน  ธมฺมนฺตรํ  อมกฺเขตฺวาว สุขํ  คเหตุํ  ธาเรตุํ ปริยาปุณิตุํ 
<span class="LineNumber"> 003 </span>วาเจตุฺจ โหตีติ  คณนวารํ (๑)  €เปสิ ฯ เอวํ สนฺเต  เถโร จ  
<span class="LineNumber"> 004 </span>ป€มตรํ  อาภิธมฺมิโก  โหตีติ  น  โหติ  สมฺมาสมฺพุทฺโธ ว  
<span class="LineNumber"> 005 </span>ป€มตรํ  อาภิธมฺมิโก  โหติ ฯ  โส  หิ  ตํ  มหาโพธิปลฺลงฺเก  
<span class="LineNumber"> 006 </span>นิสีทิตฺวา  ปฏิวิชฺฌิ ฯ  พุทฺโธ หุตฺวา  จ  ปน  สตฺตาหํ 
<span class="LineNumber"> 007 </span>เอกปลฺลงฺเกน นิสินฺโน อุทานํ อุทาเนสิ  
<span class="LineNumber"> 008 </span>			ยทา หเว ปาตุภวนฺติ ธมฺมา  
<span class="LineNumber"> 009 </span>			อาตาปิโน ฌายโต พฺราหฺมณสฺส  
<span class="LineNumber"> 010 </span>			อถสฺส กงฺขา วปยนฺติ สพฺพา  
<span class="LineNumber"> 011 </span>			ยโต ปชานาติ สเหตุธมฺมํ ฯ  
<span class="LineNumber"> 012 </span>			ยทา หเว ปาตุภวนฺติ ธมฺมา  
<span class="LineNumber"> 013 </span>			อาตปิโน ฌายโต พฺราหมฺณสฺส  
<span class="LineNumber"> 014 </span>			อถสฺส กงฺขา วปยนฺติ สพฺพา  
<span class="LineNumber"> 015 </span>			ยโต ขยํ ปจฺจยานํ อเวทิ ฯ  
<span class="LineNumber"> 016 </span>			ยทา หเว ปาตุภวนฺติ ธมฺมา  
<span class="LineNumber"> 017 </span>			อาตาปิโน ฌายโต พฺราหฺมณสฺส  
<span class="LineNumber"> 018 </span>			วิธูปยํ ติฏฺ€ติ มารเสนํ  
<span class="LineNumber"> 019 </span>			สูโรว (๒) โอภาสยมนฺตลิกฺขนฺติ (๓) ฯ  
<span class="LineNumber"> 020 </span># ๑. ม.  คณนจารํ ฯ  เอวมุปริปิ  ฯ ๒. ม. สูริโยว ฯ เอวมุปริปิ  ฯ
<span class="LineNumber"> 021 </span># ๓. วิ. มหา. ๔/๓/๔ ฯ ขุ. อุ. ๒๕/๔๐/๗๖ ฯ
