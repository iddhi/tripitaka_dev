<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  255  

<span class="LineNumber"> 002 </span>เอวํ  อุพฺเพงฺคาปีติ  อากาเส  ลงฺฆาปนปฺปมาณา โหติ ฯ  
<span class="LineNumber"> 003 </span>	ผรณาปีติยา  ปน  อุปฺปนฺนาย  สกลสรีรํ  ผริตฺวา (๑)  ปูริตวตฺถิ  
<span class="LineNumber"> 004 </span>วิย  มหตา  อุทโกเฆน  ปกฺขนฺทปพฺพตกุจฺฉิ  วิย  จ  อนุปริปฺผุฏํ  
<span class="LineNumber"> 005 </span>โหติ ฯ  สา  ปเนสา  ปฺจวิธา  ปีติ  คพฺภํ คณฺหนฺตี ปริปากํ  
<span class="LineNumber"> 006 </span>คจฺฉนฺตี ทุวิธํ ปสฺสทฺธึ ปริปูเรติ กายปสฺสทฺธึ  จ  จิตฺต-  
<span class="LineNumber"> 007 </span>ปสฺสทฺธิฺจ ฯ  ปสฺสทฺธิ  คพฺภํ  คณฺหนฺตี  ปริปากํ  คจฺฉนฺตี  
<span class="LineNumber"> 008 </span>ทุวิธํปิ สุขํ  ปริปูเรติ  กายิกฺจ  เจตสิกฺจ ฯ  สุขํ  คพฺภํ  
<span class="LineNumber"> 009 </span>คณฺหนฺตํ ปริปากํ คจฺฉนฺตํ ติวิธํ  สมาธึ  ปริปูเรติ  ขณิก-  
<span class="LineNumber"> 010 </span>สมาธึ  อุปจารสมาธึ  อปฺปนาสมาธินฺติ ฯ  ตาสุ  €เปตฺวา  
<span class="LineNumber"> 011 </span>อปฺปนาปูริตํ  อิตรา เทฺวปิ อิธ ยุชฺชนฺติ ฯ  
<span class="LineNumber"> 012 </span>	สุขยตีติ  สุขํ  ยสฺสุปฺปชฺชติ  ตํ สุขิตํ กโรตีติ อตฺโถ ฯ  
<span class="LineNumber"> 013 </span>สุฏฺ€ุ วา ขาทติ  ขนติ  จ  กายจิตฺตาพาธนฺติ สุขํ ฯ โสมนสฺส-  
<span class="LineNumber"> 014 </span>เวทนาเยตํ นามํ ฯ ตสฺส ลกฺขณาทีนิ เวทนาปเท  วุตฺตนเยเนว  
<span class="LineNumber"> 015 </span>เวทิตพฺพานิ ฯ  
<span class="LineNumber"> 016 </span>	อปโร  นโย  สาตลกฺขณํ  สุขํ  สมฺปยุตฺตานํ  อุปพฺรูหนรสํ  
<span class="LineNumber"> 017 </span>อนุคฺคหณปจฺจุปฏฺ€านํ ฯ  สติปิ  จ  เนสํ  ปีติสุขานํ  กตฺถจิ  
<span class="LineNumber"> 018 </span>อวิโยเค  อิฏฺ€ารมฺมณปฏิลาภตุฏฺ€ิ  ปีติ  ปฏิลทฺธรสานุภวนํ  สุขํ  
<span class="LineNumber"> 019 </span>ยตฺถ ปีติ ตตฺถ สุขํ  ยตฺถ  สุขํ ตตฺถ น นิยมโต  ปีติ  
<span class="LineNumber"> 020 </span>สงฺขารกฺขนฺธสงฺคหิตา  ปีติ  เวทนากฺขนฺธสงฺคหิตํ  สุขํ ฯ  
<span class="LineNumber"> 021 </span># ๑. ม. ธมิตฺวา ฯ  
