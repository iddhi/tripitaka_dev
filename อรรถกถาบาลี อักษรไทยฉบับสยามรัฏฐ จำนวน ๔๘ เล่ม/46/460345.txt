<span class="LineNumber"> 001 </span>		เล่มที่  46  จิตฺตุปฺปากณฺฑวณฺณนา  หน้า  345  

<span class="LineNumber"> 002 </span>เจตโสติ  เอตํ  เอโกทิภาเวน สทฺธึ โยเชตพฺพํ ฯ  
<span class="LineNumber"> 003 </span>	ตตฺรายํ  อตฺถโยชนา ฯ  เอโก  อุเทตีติ  เอโกทิ ฯ  วิตกฺก-  
<span class="LineNumber"> 004 </span>วิจาเรหิ  อนชฺฌารุฬฺหตฺตา  อคฺโค เสฏฺโ€ หุตฺวา อุเทตีติ  
<span class="LineNumber"> 005 </span>อตฺโถ ฯ เสฏฺโ€ปิ หิ โลเก เอโกติ  วุจฺจติ ฯ  วิตกฺกวิจาร-  
<span class="LineNumber"> 006 </span>วิรหิโต (๑)  วา เอโก อสหาโย หุตฺวา อุเทตีติ  วตฺตุํปิ วฏฺฏติ ฯ  
<span class="LineNumber"> 007 </span>อถวา  สมฺปยุตฺตธมฺเม  อุทายตีติ  อุทิ ฯ  อุฏฺ€เปตีติ (๒)  อตฺโถ ฯ  
<span class="LineNumber"> 008 </span>เสฏฺ€ฏฺเ€น เอโก จ โส  อุทิ  จาติ  เอโกทิ ฯ  สมาธิสฺเสตํ  
<span class="LineNumber"> 009 </span>อธิวจนํ ฯ  อิติ  อิมํ เอโกทึ ภาเวติ วฑฺเฒตีติ  อิทํ  ทุติยชฺฌานํ  
<span class="LineNumber"> 010 </span>เอโกทิภาวํ ฯ  โส  ปนายํ  เอโกทิ  ยสฺมา  เจตโส  น  สตฺตสฺส  
<span class="LineNumber"> 011 </span>น  ชีวสฺส ตสฺมา เอตํ เจตโส เอโกทิภาวนฺติ วุตฺตํ ฯ  
<span class="LineNumber"> 012 </span>	นนุ  จายํ  สทฺธา  ป€มชฺฌาเนปิ  อตฺถิ  อยฺจ  
<span class="LineNumber"> 013 </span>เอโกทินามโก  สมาธิ  อถ  กสฺมา  อิทเมว  สมฺปสาทนํ  เจตโส  
<span class="LineNumber"> 014 </span>เอโกทิภาวฺจาติ  วุตฺตํ ฯ  วุจฺจเต ฯ  อทุํ  หิ  ป€มชฺฌานํ  
<span class="LineNumber"> 015 </span>วิตกฺกวิจารกฺโขเภน  วีจิตรงฺคสมากุลมิว  ชลํ  น  สุปฺปสนฺนํ  
<span class="LineNumber"> 016 </span>โหติ  ตสฺมา  สติยาปิ  สทฺธาย  สมฺปสาทนนฺติ  น  วุตฺตํ ฯ  
<span class="LineNumber"> 017 </span>น  สุปฺปสนฺนตฺตาเยว  เจตฺถ  สมาธิปิ  น  สุฏฺ€ุปากโฏ   ตสฺมา  
<span class="LineNumber"> 018 </span>เอโกทิภาวนฺติปิ  น  วุตฺตํ ฯ  อิมสฺมึ  ปนชฌาเน  วิตกฺกวิจาร-  
<span class="LineNumber"> 019 </span>ปลิโพธาภาเวน  ลทฺโธกาสา  พลวตี  สทฺธา  พลวสทฺธาสหาย-  
<span class="LineNumber"> 020 </span>ปฏิลาเภเนว จ สมาธิปิ ปากโฏ  ตสฺมา อิทเมว เอวํ วุตฺตนฺติ  
<span class="LineNumber"> 021 </span># ๑. ม. วิรหโต ฯ  ๒. ม. อุฏฺ€าเปตีติ ฯ  
