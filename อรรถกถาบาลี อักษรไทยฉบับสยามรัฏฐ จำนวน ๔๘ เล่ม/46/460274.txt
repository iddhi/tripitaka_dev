<span class="LineNumber"> 001 </span>		เล่มที่  46  ธมฺมสงฺคณีวณฺณนา  หน้า  274

<span class="LineNumber"> 002 </span>มกฺเขติ ฯ  อโมเหน  ยาถาวสภาวํ  (๑)  ยาถาวสภาวโต  ธาเรนฺโต  
<span class="LineNumber"> 003 </span>ยาถาวสภาเว  ปวตฺตติ ฯ มุโฬฺห หิ ตจฺฉมตจฺฉ (๒)  อตจฺฉํ   จ 
<span class="LineNumber"> 004 </span>ตจฺฉนฺติ คณฺหาติ ฯ  อโลเภน  จ  ปิยวิปฺปโยคทุกฺขํ  น  โหติ  
<span class="LineNumber"> 005 </span>ลุทฺธสฺส  ปิยสภาวโต  ปิยวิปฺปโยคาสหนโต  จ ฯ  อโทเสน  
<span class="LineNumber"> 006 </span>อปฺปิยสมฺปโยคทุกฺขํ  น  โหติ  ทุฏฺ€สฺส  หิ  อปฺปิยสภาวโต  
<span class="LineNumber"> 007 </span>อปฺปิยสมฺปโยคาสหนโต  จ ฯ  อโมเหน  อิจฺฉิตาลาภทุกฺขํ  น  
<span class="LineNumber"> 008 </span>โหติ  อมุฬฺหสฺส หิ  ตํ  กุเตตฺถ  ลพฺภาติ (๓)  เอวมาทิ  ปจฺจเวกฺขณ-
<span class="LineNumber"> 009 </span>สมฺภวโต ฯ  
<span class="LineNumber"> 010 </span>	อโลเภน  เจตฺถ  ชาติทุกฺขํ น โหติ อโลภสฺส ตณฺหา-
<span class="LineNumber"> 011 </span>ปฏิปกฺขตฺตา  ตณฺหามูลกตฺตา  จ  ชาติทุกฺขสฺส ฯ  อโทเสน  
<span class="LineNumber"> 012 </span>ชราทุกฺขํ  น โหติ  ติกฺขโทสสฺส  ขิปฺปชราสมฺภวโต ฯ (๔)  อโมเหน  
<span class="LineNumber"> 013 </span>มรณทุกฺขํ  น โหติ ฯ สมฺโมหมรณํ  หิ ทุกฺขํ  น  จ   ตํ 
<span class="LineNumber"> 014 </span>อมุฬฺหสฺส โหติ ฯ อโลเภน  จ  คหฏฺ€านํ อโมเหน ปพฺพชิตานํ 
<span class="LineNumber"> 015 </span>อโทเสน ปน สพฺเพสมฺปิ สุขสํวาสตา โหติ ฯ  
<span class="LineNumber"> 016 </span>	วิเสสโต  เจตฺถ  อโลเภน  ปิตฺติวิสเย  อุปปตฺติ  น  โหติ ฯ
<span class="LineNumber"> 017 </span>เยภุยฺเยน หิ สตฺตา  ตณฺหาย  ปิตฺติวิสยํ  อุปปชฺชนฺติ ฯ ตณฺหาย  
<span class="LineNumber"> 018 </span>จ  ปฏิปกฺโข  อโลโภ ฯ  อโทเสน  นิรเย  อุปปตฺติ  น  โหติ ฯ
<span class="LineNumber"> 019 </span>โทเสน  หิ  จณฺฑชาติตาย  โทสสทิสํ  นิรยํ  อุปปชฺชนฺติ ฯ
<span class="LineNumber"> 020 </span># ๑. สี. ยถาสภาวํ ฯ ๒. ม. ตจฺฉฺ อตจฺฉนฺติ ฯ ๓.  ที. ปา. ๑๑/๒๕๒/-
<span class="LineNumber"> 021 </span># ๒๗๗ ฯ ๔. ม. นิจฺจํ ชราสมฺภวโต ฯ
