<span class="LineNumber"> 001 </span>		เล่มที่  46  นิกฺเขปกณฺฑวณฺณนา  หน้า  701

<span class="LineNumber"> 002 </span> กุสลํ ฯ  โน   สกฺโกติ  สยํ  กเถตฺวา  ทาตพฺพํ ฯ  เอวํ  เอกเทเสน  
<span class="LineNumber"> 003 </span>ธมฺมปฏิสนฺถาโร กโต นาม โหติ ฯ  
<span class="LineNumber"> 004 </span>	สเจ  อตฺตโน  สนฺติเก  วสติ  ตํ  อาทาย  นิพทฺธํ  ปิณฺฑาย 
<span class="LineNumber"> 005 </span>จริตพฺพํ ฯ  สเจ  คนฺตุกาโม  โหติ  ปุนทิวเส  คมนสภาเวน  (๑) 
<span class="LineNumber"> 006 </span>ตํ  อาทาย  เอกสฺมึ  คาเม  ปิณฺฑาย  จริตฺวา  อุยฺโยเชตพฺโพ ฯ 
<span class="LineNumber"> 007 </span>สเจ  อฺสฺมึ  ทิสาภาเค  ภิกฺขู  นิมนฺติตา  โหนฺติ  ตํ  ภิกฺขุํ 
<span class="LineNumber"> 008 </span>อิจฺฉมานํ  อาทาย  คนฺตพฺพํ ฯ  น  มยฺหํ เอสา ทิสา สภาคาติ  
<span class="LineNumber"> 009 </span>คนฺตุํ  อนิจฺฉนฺเต  เสสภิกฺขู  เปเสตฺวา  ตํ  อาทาย  ปิณฺฑาย  
<span class="LineNumber"> 010 </span>จริตพฺพํ ฯ อตฺตนา  ลทฺธามิสํ  ตสฺส  ทาตพฺพํ ฯ   เอวํ 
<span class="LineNumber"> 011 </span>อามิสปฏิสนฺถาโร กโต นาม โหติ ฯ  
<span class="LineNumber"> 012 </span>	ปฏิสนฺถารเกน  (๒)  ปน  อตฺตนา  ลทฺธํ  กสฺส  ทาตพฺพนฺติ ฯ
<span class="LineNumber"> 013 </span>อาคนฺตุกสฺส  ตาว  ทาตพฺพํ ฯ  สเจ  คิลาโน  วา  อวสฺสิโก 
<span class="LineNumber"> 014 </span>วา  อตฺถิ  เตสํปิ  ทาตพฺพํ ฯ อาจริยุปชฺฌายานํ  ทาตพฺพํ ฯ
<span class="LineNumber"> 015 </span>ภณฺฑคาหกสฺส  ทาตพฺพํ ฯ สารณียธมฺมปูรเกน  ปน  สตวารํปิ 
<span class="LineNumber"> 016 </span>สหสฺสวารมฺปิ  อาคตาคตานํ  (๓)  เถราสนโต  ปฏฺ€าย  ทาตพฺพํ ฯ 
<span class="LineNumber"> 017 </span>ปฏิสนฺถารเกน  ปน  เยน  เยน  น  ลทฺธํ  ตสฺส  ตสฺส 
<span class="LineNumber"> 018 </span>ทาตพฺพํ ฯ พหิคามํ นิกฺขมิตฺวา  ชิณฺณกํ  วา  อนาถํ  วา  ภิกฺขุํ 
<span class="LineNumber"> 019 </span>วา  ภิกฺขุนึ วา ทิสฺวา เตสํปิ ทาตพฺพํ ฯ  ตตฺริทํ  วตฺถุ ฯ
<span class="LineNumber"> 020 </span># ๑. คมนสภาเคน ฯ  ๒. ม. อามิสปฏิสนฺถารเกน ฯ
<span class="LineNumber"> 021 </span># ๓. สี. อาภตาภเตน ฯ  ม. อาภตาภตํ ฯ
