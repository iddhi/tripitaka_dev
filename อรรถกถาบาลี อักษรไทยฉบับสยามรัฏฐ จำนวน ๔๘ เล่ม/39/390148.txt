<span class="LineNumber"> 001 </span>		*เล่มที่ 39  มหานิทฺเทสวณฺณนา  หน้า  148

<span class="LineNumber"> 002 </span>ตทปิ  วีริยสมฺโพชฺฌงฺโคติ ฯ อิติหิทํ อุทฺเทสํ คจฺฉตีติ เอวมาทีสุ 
<span class="LineNumber"> 003 </span>สุตฺเตสุ (๑) จงฺกมาทีนิ กโรนฺตสฺส อุปฺปชฺชนตาย กายิกนฺติ 
<span class="LineNumber"> 004 </span>วุจฺจมานมฺปิ กายวิฺาณํ  วิย  กายิกํ  นาม  นตฺถิ  เจตสิกเมว 
<span class="LineNumber"> 005 </span>ปเนตนฺติ  ทีเปตุํ เจตสิโกติ วุตฺตํ ฯ วีริยารมฺโภติ วีริยสงฺขาโต 
<span class="LineNumber"> 006 </span>อารมฺโภ ฯ อยํ หิ อารมฺภสทฺโท กมฺเม อาปตฺติยํ กิริยาย
<span class="LineNumber"> 007 </span>วีริเย หึสายํ วิโกปเนติ อเนเกสุ อตฺเถสุ อาคโต ฯ  
<span class="LineNumber"> 008 </span>		ยํ กิฺจิ ทุกฺขํ สมฺโภติ	สพฺพํ อารมฺภปจฺจยา  
<span class="LineNumber"> 009 </span>		อารมฺภานํ นิโรเธน	นตฺถิ ทุกฺขสฺส สมฺภโวติ (๒)  
<span class="LineNumber"> 010 </span>เอตฺถ  หิ  กมฺมํ  อารมฺโภติ  อาคตํ ฯ อารมฺภติ จ วิปฺปฏิสารี 
<span class="LineNumber"> 011 </span>จ โหตีติ (๓) เอตฺถ อาปตฺติ ฯ  มหายฺา  มหารมฺภา  น  
<span class="LineNumber"> 012 </span>เต  โหนฺติ  มหปฺผลาติ  (๔)  เอตฺถ  ยูปุสฺสาปนาทิกิริยา(๕) ฯ  อารมฺภถ
<span class="LineNumber"> 013 </span>นิกฺกมถ ยุฺชถ พุทฺธสาสเนติ (๖) เอตฺถ วีริยํ ฯ สมณํ  โคตมํ 
<span class="LineNumber"> 014 </span>อุทฺทิสฺส ปาณํ อารมฺภนฺตีติ (๗) เอตฺถ หึสา ฯ พีชคามภูตคาม-
<span class="LineNumber"> 015 </span>สมารมฺภา ปฏิวิรโต  โหตีติ  (๘) เอตฺถ เฉทนภฺชนาทิกํ 
<span class="LineNumber"> 016 </span>วิโกปนํ ฯ อิธ ปน วีริยเมว อธิปฺเปตํ ฯ เตนาห  วีริยา-
<span class="LineNumber"> 017 </span>รมฺโภติ วีริยสงฺขาโต อารมฺโภติ ฯ วีริยํ หิ อารมฺภนวเสน
<span class="LineNumber"> 018 </span># ๑. สํ. มหา. ๑๙/๕๖๒/๑๕๔ ฯ ๒. ขุ. สุ. ๒๕/๔๐๐/๔๗๘ ฯ
<span class="LineNumber"> 019 </span># ๓. องฺ. ปฺจก. ๒๒/๑๔๒/๑๘๕ ฯ  อภิ. ปุ. ๓๖/๑๔๑/๒๒๐ ฯ
<span class="LineNumber"> 020 </span># ๔. สํ. ส. ๑๕/๓๕๑/๑๑๐ ฯ องฺ. จตุกฺก. ๒๑/๓๙/๕๔ ฯ 
<span class="LineNumber"> 021 </span># ๕. สี. ม. ยูปุสฺสาปนาทิกิริยา ฯ ๖. สํ. ส. ๑๕/๖๑๗/๒๓๐ ฯ 
<span class="LineNumber"> 022 </span># อภิ. ก. ๓๗/๖๒๑/๒๒๓ ฯ ๗. ม. ม. ๑๓/๕๖/๔๘ ฯ  
<span class="LineNumber"> 023 </span># ๘. ที. สี. ๙/๙/๗ ฯ ม. มู. ๑๒/๓๓๓/๓๔๓ ฯ
