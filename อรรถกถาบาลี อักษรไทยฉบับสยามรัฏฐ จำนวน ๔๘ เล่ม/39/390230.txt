<span class="LineNumber"> 001 </span>		*เล่มที่ 39  มหานิทฺเทสวณฺณนา  หน้า  230

<span class="LineNumber"> 002 </span>	ทฺวีหิ  การเณหิ  มตฺตํ  ชาเนยฺยาติ  ทฺวีหิ ภาเคหิ ปมาณํ 
<span class="LineNumber"> 003 </span>ชาเนยฺย ฯ ปฏิคฺคหณโต วาติ  ปเรหิ  ทียมานคฺคหณกาลโต
<span class="LineNumber"> 004 </span>วา ฯ  ปริโภคโต  วาติ  ปริภุฺชนกาลโต  วา ฯ  โถเกปิ  ทียมาเนติ 
<span class="LineNumber"> 005 </span>อปฺปเกปิ  ทียมาเน ฯ  กุลานุทยายาติ  กุลานํ  อนุทยตาย ฯ  
<span class="LineNumber"> 006 </span>กุลานุรกฺขายาติ  กุลานํ อนุรกฺขณตฺถาย ฯ ปฏิคฺคณฺหาตีติ โถกมฺปิ
<span class="LineNumber"> 007 </span>คณฺหาติ ฯ พหุเกปิ ทียมาเนติ  อนปฺปเกปิ  ทียมาเน ฯ 
<span class="LineNumber"> 008 </span>กายปริหาริกํ(๑)  จีวรํ  ปฏิคฺคณฺหาตีติ เอตฺถ กายํ ปริหรติ  
<span class="LineNumber"> 009 </span>โปเสตีติ  กายปริหาริกํ ฯ  กุจฺฉิปริหาริกนฺติ  กุจฺฉึ  ปริหรติ 
<span class="LineNumber"> 010 </span>โปเสตีติ กุจฺฉิปริหาริกํ ฯ  อิตรีตรปฺปจฺจยสนฺโตเสน  สมนฺนาคตสฺส
<span class="LineNumber"> 011 </span>ภิกฺขุโน อฏฺ€ ปริกฺขารา วฏฺฏนฺติ  ตีณิ  จีวรานิ  ปตฺโต  
<span class="LineNumber"> 012 </span>ทนฺตกฏฺ€จฺเฉทนวาสิ  เอกา  สูจิ  กายพนฺธนํ ปริสฺสาวนนฺติ ฯ
<span class="LineNumber"> 013 </span>วุตฺตมฺปิ เจตํ  
<span class="LineNumber"> 014 </span>		ติจีวรฺจ ปตฺโต จ		วาสิ สูจิ จ พนฺธนํ  
<span class="LineNumber"> 015 </span>		ปริสฺสาวเนน อฏฺเ€เต	ยุตฺตโยคสฺส ภิกฺขุโนติ ฯ (๒)  
<span class="LineNumber"> 016 </span>	เต  สพฺเพ  กายปริหาริกาปิ  โหนฺติ  กุจฺฉิปริหาริกาปิ ฯ  
<span class="LineNumber"> 017 </span>กถํ  ติจีวรํ  ตาว นิวาเสตฺวา  จ  ปารุปิตฺวา  จ  วิจรณกาเล  
<span class="LineNumber"> 018 </span>กายํ  ปริหรติ  โปเสตีติ  กายปริหาริกํ โหติ ฯ  จีวรกณฺเณน
<span class="LineNumber"> 019 </span>อุทกํ  ปริสฺสาเวตฺวา  ปิวนกาเล  ขาทิตพฺพผลาผลคฺคหณกาเล  จ 
<span class="LineNumber"> 020 </span>กุจฺฉึ ปริหรติ โปเสตีติ กุจฺฉิปริหาริกํ โหติ ฯ  
<span class="LineNumber"> 021 </span># ๑. ม. กายปริหาริกํ ฯ เอวมุปริปิ ฯ  ๒. ปปฺจ. ๒/๓๕๔ ฯ
<span class="LineNumber"> 022 </span># มโนรถ. ๓ ฯ 
