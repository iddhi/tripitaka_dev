<span class="LineNumber"> 001 </span>*เล่มที่ 39  เมตฺตคูมาณวสุตฺตนิทฺเทสวณฺณนา  หน้า 279

<span class="LineNumber"> 002 </span>อสรณนฺติ  นิสฺสิตานํ  น  ภยหารกํ  (๑) น ภยวินาสกํ ฯ อสรณี-
<span class="LineNumber"> 003 </span>ภูตนฺติ ปุเร  อุปฺปตฺติยา  อตฺตโน  อภาเวเนว  อสรณํ  อุปฺปตฺติ-
<span class="LineNumber"> 004 </span>สมกาลเมว  อสรณภูตนฺติ อตฺโถ ฯน  
<span class="LineNumber"> 005 </span>	อปุจฺฉสีติ  เอตฺถ  ออิติ  ปทปูรณมตฺเต  นิปาโต  ปุจฺฉสิเตฺวว 
<span class="LineNumber"> 006 </span>อตฺโถ ฯ  ปวกฺขามิ  ยถา  ปชานนฺติ  ยถา  ปชานนฺโต  อาจิกฺขติ 
<span class="LineNumber"> 007 </span>เอวํ  อาจิกฺขิสฺสามิ ฯ  อุปธินิทานา  ปภวนฺติ  ทุกฺขาติ  ตณฺหาทิ-
<span class="LineNumber"> 008 </span>อุปธินิทานา ชาติอาทิทุกฺขวิเสสา ปภวนฺติ ฯ  
<span class="LineNumber"> 009 </span>	ตณฺหูปธีติ  ตณฺหา  เอว  ตณฺหูปธิ ฯ  สสฺสตุจฺเฉททิฏฺ€ิเอว
<span class="LineNumber"> 010 </span>ทิฏฺ€ูปธิ ฯ ราคาทิกิเลสา  เอว  กิเลสูปธิ ฯ  ปุฺาทิกมฺมานิเอว
<span class="LineNumber"> 011 </span>กมฺมูปธิ ฯ ติวิธทุจฺจริตานิ เอว  ทุจฺจริตูปธิ ฯ  กพฬีการาทโย 
<span class="LineNumber"> 012 </span>อาหารา  เอว  อาหารูปธิ ฯ  โทสปฏิโฆ  เอว  ปฏิฆูปธิ ฯ  กมฺม-
<span class="LineNumber"> 013 </span>สมุฏฺ€านา  กมฺเมเนว  คหิตา  ป€วาทโย  จตสฺโส  ธาตุโย  ว
<span class="LineNumber"> 014 </span>จตสฺโส  อุปาทินฺนธาตูปธี ฯ  (๒)  จกฺขฺวาทิฉอชฺฌตฺติกานิ  อายตนานิ- 
<span class="LineNumber"> 015 </span>เอว  ฉ  อชฺฌตฺติกานิ  อายตนูปธิ(๓) ฯ  จกฺขุวิฺาณาทิฉวิฺาณกายา ว  ฉ  
<span class="LineNumber"> 016 </span>วิฺาณกายูปธี ฯ  สพฺพมฺปิ  ทุกฺขํ  ทุกฺขมนฏฺเ€นาติ  สพฺพํ 
<span class="LineNumber"> 017 </span>เตภูมกํ  ทุกฺขํ ทุสฺสหนฏฺเ€น อุปธิ ฯ  
<span class="LineNumber"> 018 </span>	เอวํ  อุปธินิทานโต  ปภวนฺเตสุ  ทุกฺเขสุ  โย  เว อวิทฺวาติ
<span class="LineNumber"> 019 </span>คาถา ฯ  ตตฺถ  ปชานนฺติ  สงฺขาเร  อนิจฺจาทิวเสน  ชานนฺโต ฯ  
<span class="LineNumber"> 020 </span># ๑. สี. อนภยการกํ ฯ  ๒. ม. อุปาทินฺนธาตุโย  อุปธิ ฯ 
<span class="LineNumber"> 021 </span># ๓. ม. ฉ อชฺฌตฺติกานิ อายตนานิ อุปธิ ฯ 
