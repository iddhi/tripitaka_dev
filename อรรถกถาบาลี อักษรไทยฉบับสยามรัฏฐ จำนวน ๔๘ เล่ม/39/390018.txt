<span class="LineNumber"> 001 </span>		*เล่มที่ 39  มหานิทฺเทสวณฺณนา  หน้า  18

<span class="LineNumber"> 002 </span>นเยน อฺเสุปิ เอวรูเปสุ ปเทสุ อตฺโถ เวทิตพฺโพ ฯ  
<span class="LineNumber"> 003 </span>	สจฺจํ  วทตีติ  สจฺจวาที ฯ  สจฺเจน  สจฺจํ  สนฺทหติ  ฆเฏตีติ  
<span class="LineNumber"> 004 </span>สจฺจสนฺโธ  น อนฺตรนฺตรา  มุสา  วทตีติ  อตฺโถ ฯ  โย
<span class="LineNumber"> 005 </span>หิ  ปุริโส  กทาจิ  มุสา  วทติ  กทาจิ  สจฺจํ  ตสฺส  มุสาวาเทน  
<span class="LineNumber"> 006 </span>อนฺตริกตฺตา  สจฺจํ  สจฺเจน  น  ฆฏิยติ  ตสฺมา  โส  
<span class="LineNumber"> 007 </span>น  สจฺจสนฺโธ  อยํ  ปน  น  ตาทิโส  ชีวิตเหตุปิ  มุสา  อวตฺวา 
<span class="LineNumber"> 008 </span>สจฺเจน  สจฺจํ  สนฺทหติเยวาติ สจฺจสนฺโธ ฯ  
<span class="LineNumber"> 009 </span>	เถโตติ  ถิโร  €ิตกโถติ(๑) อตฺโถ ฯ เอโก หิ ปุคฺคโล
<span class="LineNumber"> 010 </span>หลิทฺทิราโค วิย ถุสราสิมฺหิ นิขาตขาณุ  วิย  อสฺสปิฏฺเ€ 
<span class="LineNumber"> 011 </span>€ปิตกุมฺภณฺฑมิว  จ น ถิรกโถ โหติ เอโก ปาสาณเลขา  
<span class="LineNumber"> 012 </span>วิย  อินฺทขีโล วิย จ €ิรกโถ(๑) โหติ อสินา สีเส (๒) ฉิชฺชนฺเตปิ
<span class="LineNumber"> 013 </span>เทฺว กถา(๓) น กเถติ อยํ วุจฺจติ เถโต ฯ  
<span class="LineNumber"> 014 </span>	ปจฺจยิโกติ  ปฏิยายิตพฺพโก(๔)  สจฺจฏฺ€ายิโกติ(๕)  อตฺโถ ฯ  เอกจฺโจ
<span class="LineNumber"> 015 </span>หิ ปุคฺคโล น ปจฺจยิโก  โหติ  อิทํ  เกน วุตฺตํ อสุเกนาติ 
<span class="LineNumber"> 016 </span>วุตฺเต มา ตสฺส วจนํ สทฺทหถาติ วตฺตพฺพตํ  อาปชฺชติ ฯ
<span class="LineNumber"> 017 </span>เอโก  ปจฺจยิโก  โหติ  อิทํ  เกน  วุตฺตํ  อสุเกนาติ วุตฺเต  
<span class="LineNumber"> 018 </span>ยทิ  เตน  วุตฺตํ  อิทเมว ปมาณํ อิทานิ อุปปริกฺขิตพฺพํ นตฺถิ 
<span class="LineNumber"> 019 </span>เอวเมว อิทนฺติ วตฺตพฺพตํ อาปชฺชติ อยํ วุจฺจติ ปจฺจยิโก ฯ  
<span class="LineNumber"> 020 </span># ๑. ม. ถิรกโถ ฯ  ๒. สี. สีสํ ฯ  ๓. สี. เทฺวชฺฌกถํ ฯ
<span class="LineNumber"> 021 </span># ๔. ม. ปตฺติยายิตพฺพโก ฯ ๕. สี. สทฺธายิโกติ ฯ  ม. สทฺธายิตพฺพโกติ ฯ
