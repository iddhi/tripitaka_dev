<span class="LineNumber"> 001 </span>		*เล่มที่ 39  สารีปุตฺตสุตฺตนิทฺเทสวณฺณนา หน้า 209

<span class="LineNumber"> 002 </span>€ปิตกุมฺภณฺฑมิว  จ  น  ถิรกโถ  โหติ ฯ  เอโก  ปาสาณเลขา 
<span class="LineNumber"> 003 </span>วิย  อินฺทขีโล  วิย  จ  ถิรกโถ  โหติ  อสินา  (๑)สีสํ  ฉินฺทนฺเตปิ(๑) 
<span class="LineNumber"> 004 </span>เทฺวกถา น กเถติ ฯ อยํ วุจฺจติ เถโต ฯ  
<span class="LineNumber"> 005 </span>	ปจฺจยิโกติ  ปฏิยายิตพฺโพ  (๒)  สทฺธายิโกติ (๓) อตฺโถ ฯ  เอกจฺโจ
<span class="LineNumber"> 006 </span>หิ ปุคฺคโล น  ปจฺจยิโก  โหติ  อิทํ  เกน  วุตฺตํ  อสุเกนาติ 
<span class="LineNumber"> 007 </span>วุตฺเต  มา  ตสฺส  วจนํ สทฺทหถาติ  วตฺตพฺพตํ  อาปชฺชติ ฯ
<span class="LineNumber"> 008 </span>เอโก  ปจฺจยิโก  โหติ  อิทํ  เกน  วุตฺตํ อสุเกนาติ  วุตฺเต
<span class="LineNumber"> 009 </span>ยทิ  เตน  วุตฺตํ  อิทเมว ปมาณํ อิทานิ อุปปริกฺขิตพฺพํ นตฺถิ 
<span class="LineNumber"> 010 </span>เอวเมว อิทนฺติ  วตฺตพฺพตํ  อาปชฺชติ  อยํ วุจฺจติ ปจฺจยิโก ฯ
<span class="LineNumber"> 011 </span>อวิสํวาทโก โลกสฺสาติ ตาย สจฺจวาทิตาย โลกํ น วิสํวาเทตีติ 
<span class="LineNumber"> 012 </span>อตฺโถ ฯ  
<span class="LineNumber"> 013 </span>	ปีสุณํ  วาจํ  ปหายาติอาทีสุ  ยาย  วาจาย  ยสฺส  ตํ 
<span class="LineNumber"> 014 </span>วาจํ  ภาสติ  ตสฺส  หทเย  อตฺตโน  ปิยภาวํ  ปรสฺส  จ
<span class="LineNumber"> 015 </span>สุฺภาวํ  กโรติ  สา  ปิสุณวาจา ฯ  ยาย  ปน  อตฺตานมฺปิ  
<span class="LineNumber"> 016 </span>ปรมฺปิ  ผรุสํ  กโรติ  ยา  วา(๔)  สยมฺปิ  ผรุสา  เนว กณฺณสุขา  
<span class="LineNumber"> 017 </span>น  หทยสุขา(๕)  วาจา   อยํ  ผรุสวาจา ฯ  เยน  สมฺผํ  ปลปติ 
<span class="LineNumber"> 018 </span>นิรตฺถกํ  โส  สมฺผปฺปลาโป ฯ  เตสํ  มูลภูตาปิ  เจตนาปิ  ปิสุณ-
<span class="LineNumber"> 019 </span>วาจาทินามเมว  ลภติ  สา  เอว  จ อิธ อธิปฺเปตาติ ฯ  
<span class="LineNumber"> 020 </span># ๑. ม. สีลํ ฉินฺทนฺเตปิ ฯ  ๒. ม.ปตฺติยายิตพฺโพ ฯ 
<span class="LineNumber"> 021 </span># ๓. ม. สทฺธายิตพฺพโกติ ฯ ๔. ม. วาจา ฯ ๕. ม. หทยงฺคมา ฯ
