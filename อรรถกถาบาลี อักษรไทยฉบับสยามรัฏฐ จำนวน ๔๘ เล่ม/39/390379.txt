<span class="LineNumber"> 001 </span>*เล่มที่ 39  ปารายนานุคีติคาถานิทฺเทสวณฺณนา หน้า 379

<span class="LineNumber"> 002 </span>ทูรโตว  ตํ  ขาริชฏาทิวิรหิตํ ภิกฺขุเวเสนาคจฺฉนฺตํ  ทิสฺวา  พุทฺโธ 
<span class="LineNumber"> 003 </span>โลเก  อุปฺปนฺโนติ  นิฏฺ€มคมาสิ ฯ สมฺปตฺตฺจาปิ  นํ  ปุจฺฉิ  กึ  
<span class="LineNumber"> 004 </span>ปิงฺคิย พุทฺโธ โลเก อุปฺปนฺโนติ ฯ อาม พฺราหฺมณ อุปฺปนฺโน 
<span class="LineNumber"> 005 </span>ปาสาณเก  เจติเย  นิสินฺโน  อมฺหากํ  ธมฺมํ  เทเสสิ  ตมหํ 
<span class="LineNumber"> 006 </span>ตุยฺหํ เทเสสฺสามีติ ฯ  ตโต  พาวรี  มหตา สกฺกาเรน สปริโส 
<span class="LineNumber"> 007 </span>ตํ ปูเชตฺวา อาสนํ ปฺาเปสิ ฯ  ตตฺถ นิสีทิตฺวา ปิงฺคิโย 
<span class="LineNumber"> 008 </span>ปารายนมนุคายิสฺสนฺติอาทิมาห ฯ  
<span class="LineNumber"> 009 </span>	ตตฺถ  อนุคายิสฺสนฺติ  ภควโต  คีตํ  อนุคายิสฺสํ ฯ
<span class="LineNumber"> 010 </span>ยถา  อทฺทกฺขีติ  ยถา สามํ  สจฺจาภิสมฺโพเธน  อสาธารเณน 
<span class="LineNumber"> 011 </span>จ  อทฺทกฺขิ ฯ  นิกฺกาโมติ  ปหีนกาโม ฯ  นิกฺกโมติปิ  ปาโ€
<span class="LineNumber"> 012 </span>วีริยวาติ  อตฺโถ ฯ  นิกฺขนฺโต  วา  อกุสลปกฺขา ฯ  นิพฺพโนติ 
<span class="LineNumber"> 013 </span>กิเลสวนวิรหิโต  ตณฺหาวิรหิโต  เอว  วา ฯ  กิสฺส  เหตุ  มุสา  ภเณติ 
<span class="LineNumber"> 014 </span>เยหิ  กิเลเสหิ  มุสา  ภเณยฺย  เอเต  ตสฺส  ปหีนาติ  ทสฺเสติ ฯ 
<span class="LineNumber"> 015 </span>เอเตน  พฺราหฺมณสฺส  สวเน อุสฺสาหํ ชเนติ ฯ  
<span class="LineNumber"> 016 </span>	อมโลติ  กิเลสมลวิรหิโต [๑] ฯ  วิมโลติ  วิคตกิเลสมโล
<span class="LineNumber"> 017 </span>นิมฺมโลติ  กิเลสมลสุทฺโธ ฯ มลาปคโตติ  กิเลสมลา  ทูรีภูโต 
<span class="LineNumber"> 018 </span>หุตฺวา  จรติ ฯ  มลวิปฺปหีโนติ  กิเลสมลปฺปหีโน ฯ มลวิมุตฺโตติ  (๒)
<span class="LineNumber"> 019 </span>กิเลเสหิ  วิมุตฺโต ฯ  สพฺพมลวีติวตฺโตติ  วาสนาทิสพฺพกิเลสมลํ 
<span class="LineNumber"> 020 </span>อติกฺกนฺโต ฯ เต วนาติ เอเต วุตฺตปฺปการา กิเลสา ฯ  
<span class="LineNumber"> 021 </span># ๑. ม. เอตฺถนฺตเร ตณฺหาวิรหิโตเอว วาติ ทิสฺสติ ฯ 
<span class="LineNumber"> 022 </span># ๒. ม. มลวิมุตฺโตติ ฯ 
