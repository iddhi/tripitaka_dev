<span class="LineNumber"> 001 </span>	*เล่มที่ 39  จูฬนิทฺเทสวณฺณนา  หน้า  430

<span class="LineNumber"> 002 </span>อสฺสมณฺฑเล  อสฺสมิว  เมตฺตาสหคตจิตฺตํ  สาเรติปิ ปจฺจาสาเรติปีติ(๑) ฯ 
<span class="LineNumber"> 003 </span>เอตฺตาวตา  เอกเมกํ  ทิสํ  ปริคฺคหิตฺวา  โอธิโส  เมตฺตาผรณํ 
<span class="LineNumber"> 004 </span>ทสฺสิตํ ฯ  สพฺพธีติอาทิ  ปน  อโนธิโส  ทสฺสนตฺถํ  วุตฺตํ ฯ ตตฺถ 
<span class="LineNumber"> 005 </span>สพฺพธีติ สพฺพตฺถ ฯ สพฺพตฺตตายาติ  สพฺเพสุ  หีนมชฺฌิมอุกฺกฏฺ€-
<span class="LineNumber"> 006 </span>มิตฺตสปตฺตมชฺฌตฺตาทิปฺปเภเทสุ อตฺตตาย ฯ อยํ ปรสตฺโตติ วิภาคํ 
<span class="LineNumber"> 007 </span>อกตฺวา อตฺตสมตายาติ วุตฺตํ โหติ ฯ  
<span class="LineNumber"> 008 </span>	อถ  วา  สพฺพตฺตตายาติ  สพฺเพน  จิตฺตภาเวน  อีสกมฺปิ 
<span class="LineNumber"> 009 </span>พหิ  อวิกฺขิปมาโนติ  วุตฺตํ  โหติ ฯ  สพฺพาวนฺตนฺติ  สพฺพสตฺตวนฺตํ 
<span class="LineNumber"> 010 </span>สพฺพสตฺตยุตฺตนฺติ อตฺโถ ฯ  โลกนฺติ  สตฺตโลกํ ฯ  วิปุเลนาติ  เอวมาทิ-
<span class="LineNumber"> 011 </span>ปริยายทสฺสนโต  ปเนตฺถ  ปุน  เมตฺตาสหคเตนาติ  วุตฺตํ ฯ  ยสฺมา 
<span class="LineNumber"> 012 </span>วา  เอตฺถ  โอธิโส  ผรเณ  วิย  ปุน  ตถาสทฺโท  วา(๒)  อิติสทฺโท  
<span class="LineNumber"> 013 </span>วา  น  วุตฺโต  ตสฺมา  ปุน  เมตฺตาสหคเตน  เจตสาติ  วุตฺตํ ฯ 
<span class="LineNumber"> 014 </span>นิคมนวเสน  วา  เอตํ  วุตฺตํ ฯ  วิปุเลนาติ  เอตฺถ  จ  ผรณวเสน 
<span class="LineNumber"> 015 </span>วิปุลตา  ทฏฺ€พฺพา ฯ  ภูมิวเสน  ปน  ตํ  มหคฺคตํ ฯ  ปคุณ-
<span class="LineNumber"> 016 </span>วเสน  อปฺปมาณสตฺตารมฺมณวเสน  จ  อปฺปมาณํ ฯ  พฺยาปาท-
<span class="LineNumber"> 017 </span>ปจฺจตฺถิกปฺปหาเนน  อเวรํ ฯ  โทมนสฺสปฺปหาเนน  อพฺยาปชฺฌํ(๓) ฯ
<span class="LineNumber"> 018 </span>นิทฺทุกฺขนฺติ  วุตฺตํ  โหติ ฯ  (๔)  กรุณา  เหฏฺ€า วุตฺตตฺถาเยว ฯ
<span class="LineNumber"> 019 </span>โมทนฺติ  ตาย  ตํสมงฺคิโน  สยํ  วา  โมทติ  โมทนมตฺตเมว  
<span class="LineNumber"> 020 </span># ๑. ม. ปจฺจาสาเรติปีติ ฯ  ๒. ม. วาสทฺโท ฯ 
<span class="LineNumber"> 021 </span># ๓. ม. อพฺยาปชฺชํ ฯ  ๔. วิสุทฺธิมคฺค. ๒/๑๑๑ ฯ 
