<span class="LineNumber"> 001 </span>		*เล่มที่ ๑๑  นิทานวคฺควณฺณนา  หน้า  ๑๒๒

<span class="LineNumber"> 002 </span>วุจฺจติ  เอวํ  ปฏิปนฺโน โหติ ฯ อนุธมฺมจารีติ นิพฺพานธมฺมํ 
<span class="LineNumber"> 003 </span>อนุคตํ  ปฏิปตฺติธมฺมํ จรติ  ปูเรตีติ  อตฺโถ ฯ  ทุกฺขกฺขยาย 
<span class="LineNumber"> 004 </span>ปฏิปนฺโนติ  สีลํ อาทึ  กตฺวา ชรามรณทุกฺขสฺส  นิโรธตฺถาย  
<span class="LineNumber"> 005 </span>ปฏิปนฺโน ฯ  สงฺขารนิโรธายาติ  สงฺขารทุกฺขสฺส  นิโรธตฺถาย ฯ 
<span class="LineNumber"> 006 </span>เอตฺตาวตา ยาว อรหตฺตา (๑) เทสนา กถิตา ฯ    
<span class="LineNumber"> 007 </span>	อิทานิ  อรหตฺตผลปจฺจเวกฺขณํ  สตตวิหารฺจ  ทสฺเสตฺวา 
<span class="LineNumber"> 008 </span>เทสนา  นิวตฺเตตพฺพา  สิยา  ตถา  อกตฺวา  อวิชฺชาคโตติ  
<span class="LineNumber"> 009 </span>อิทํ  กสฺมา  คณฺหตีติ  ขีณาสวสฺส  สมติกฺกนฺตวฏฺฏทุกฺข-
<span class="LineNumber"> 010 </span>ทสฺสนตฺถํ ฯ  อปิจ  ปุน  วฏฺฏํ  อารภิตฺวา  วิวฏฺเฏ กถิยมาเน  
<span class="LineNumber"> 011 </span>พุชฺฌนกสตฺโต  เจตฺถ  อตฺถิ  ตสฺส  อชฺฌาสยวเสนาปิ  อิทํ  
<span class="LineNumber"> 012 </span>คณฺหตีติ เวทิตพฺโพ ฯ  ตตฺถ  อวิชฺชาคโตติ  อวิชฺชาย  คโต  
<span class="LineNumber"> 013 </span>อุปคโต  สมนฺนาคโต ฯ  ปุริสปุคฺคโลติ  ปุริโสเยว  ปุคฺคโล ฯ  
<span class="LineNumber"> 014 </span>อุภเยนาปิ  สมฺมติกถํ(๒)  กเถติ ฯ  พุทฺธานํ หิ สมฺมติกถา  
<span class="LineNumber"> 015 </span>ปรมตฺถกถาติ  เทฺว  กถา  โหนฺติ ฯ  ตตฺถ  สตฺโต  นโร  ปุริโส  
<span class="LineNumber"> 016 </span>ปุคฺคโล  ติสฺโส  นาโคติ  เอวํ  ปวตฺตา  สมฺมติกถา  นาม ฯ  
<span class="LineNumber"> 017 </span>ขนฺธา  ธาตุโย  อายตนานีติ  เอวํ  ปวตฺตา  ปรมตฺถกถา  
<span class="LineNumber"> 018 </span>นาม ฯ  ปรมตฺถกถํ  กเถนฺตาปิ  สมฺมตึ  อมุฺจิตฺวาว  กเถนฺติ ฯ  
<span class="LineNumber"> 019 </span>เต  สมฺมตึ   กเถนฺตาปิ  ปรมตฺถํ  กเถนฺตาปิ   สจฺจเมว กเถนฺติ ฯ
<span class="LineNumber"> 020 </span>เตเนว วุตฺตํ                  
<span class="LineNumber"> 021 </span># ๑. สี. ยาว อรหตฺตํ ฯ  ๒. สี. สมฺมุติกถํ ฯ  เอวมุปริปิ ฯ
