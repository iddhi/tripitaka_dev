<span class="LineNumber"> 001 </span>		*เล่มที่ ๑๑  อุปยนฺติสุตฺตวณฺณนา  หน้า ๑๙๕

<span class="LineNumber"> 002 </span>อนาคามิโน นิพฺพานทสฺสนํ  ฆมฺมาภิตตฺตปุริโส  วิย  อนาคามี  
<span class="LineNumber"> 003 </span>อุทกวารโก  วิย  อรหตฺตมคฺโค ยถา  ฆมฺมาภิตตฺตปุริโส  อุทปาเน  
<span class="LineNumber"> 004 </span>อุทกํ  ปสฺสติ  เอวํ  อนาคามี ปจฺจเวกฺขณาเณน อุปริ  
<span class="LineNumber"> 005 </span>อรหตฺตผลสมโย  (๑)  นาม  อตฺถีติ  ชานาติ ฯ  ยถา  ปน  โส 
<span class="LineNumber"> 006 </span>ปุริโส  อุทกวารกสฺส  นตฺถิตาย  อุทกํ  นีหริตฺวา  กาเยน  
<span class="LineNumber"> 007 </span>ผุสิตุํ  น ลภติ  เอวํ อนาคามี  อรหตฺตมคฺคสฺส  นตฺถิตาย  
<span class="LineNumber"> 008 </span>นิพฺพานํ  อารมฺมณํ  กตฺวา อรหตฺตผลสมาปตฺตึ   อปฺเปตฺวา 
<span class="LineNumber"> 009 </span>นิสีทิตุํ น ลภติ ฯ 
<span class="LineNumber"> 010 </span>					อฏฺ€มํ ฯ             

<span class="LineNumber"> 011 </span>				อุปยนฺติสุตฺตวณฺณนา           
<span class="LineNumber"> 012 </span>	นวเม  อุปยนฺโตติ  อุทกวฑฺฒนสมเย  อุปริ  คจฺฉนฺโต ฯ  
<span class="LineNumber"> 013 </span>มหานทิโยติ  คงฺคายมุนาทิกา  มหาสริตาโย(๒) ฯ  อุปยาเปตีติ  อุปริ  
<span class="LineNumber"> 014 </span>ยาเปติ  วฑฺเฒติ  ปูเรตีติ อตฺโถ ฯ  อวิชฺชา  อุปยนฺตีติ  อวิชฺชา  
<span class="LineNumber"> 015 </span>อุปริ  คจฺฉนฺตี  สงฺขารานํ  ปจฺจโย ภวิตุํ  สกฺกุณนฺตี ฯ  
<span class="LineNumber"> 016 </span>สงฺขาเร  อุปยาเปตีติ  สงฺขาเร  อุปริ  ยาเปติ วฑฺเฒติ ฯ เอวํ 
<span class="LineNumber"> 017 </span>สพฺพปเทสุ  อตฺโถ  เวทิตพฺโพ ฯ  อปยนฺโตติ  อปคจฺฉนฺโต 
<span class="LineNumber"> 018 </span>โอสรนฺโต ฯ  อวิชฺชา  อปยนฺตีติ  อวิชฺชา  อปคจฺฉมานา  
<span class="LineNumber"> 019 </span>โอสรมานา  อุปริ  สงฺขารานํ  ปจฺจโย  ภวิตุํ  น  สกฺกุณนฺตีติ 
<span class="LineNumber"> 020 </span># ๑. สี. อรหตฺตผลาภิสมโย ฯ  ๒. ม. มหาสริตาโย ฯ
