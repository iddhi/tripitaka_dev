<span class="LineNumber"> 001 </span>		*เล่มที่ ๑๑  ปฏิจฺจสมุปฺปาทสุตฺตวณฺณนา หน้า ๙

<span class="LineNumber"> 002 </span>วิสุทฺธิมคฺคโต คเหตพฺโพ ฯ             
<span class="LineNumber"> 003 </span>	โวติ  อยํ  โวสทฺโท  ปจฺจตฺตอุปโยคกรณสมฺปทานสามิ-
<span class="LineNumber"> 004 </span>วจนปทปูรเณสุ  ทิสฺสติ ฯ  กจฺจิ  ปน  โว  อนุรุทฺธา  สมคฺคา  
<span class="LineNumber"> 005 </span>สมฺโมทมานาติอาทีสุ   หิ ปจฺจตฺเต ทิสฺสติ ฯ  คจฺฉถ  ภิกฺขเว  
<span class="LineNumber"> 006 </span>ปณาเมมิ  โวติอาทีสุ  อุปโยเค ฯ  น  โว  มม  สนฺติเก  วตฺถพฺพนฺติ-
<span class="LineNumber"> 007 </span>อาทีสุ   กรเณ ฯ  วนปตฺถปริยายํ  โว  ภิกฺขเว  เทสิสฺสามีติอาทีสุ  
<span class="LineNumber"> 008 </span>สมฺปทาเน ฯ สพฺเพสํ โว สาริปุตฺต สุภาสิตนฺติอาทีสุ 
<span class="LineNumber"> 009 </span>สามิวจเน ฯ  เย  หิ  โว  อริยา ปริสุทฺธกายกมฺมนฺตาติอาทีสุ  
<span class="LineNumber"> 010 </span>ปทปูรณมตฺเต ฯ  อิธ  ปนายํ  สมฺปทาเน  ทฏฺ€พฺโพ ฯ  
<span class="LineNumber"> 011 </span>	ภิกฺขเวติ  ปฏิสฺสวเนน(๑)  อภิมุขีภูตานํ  ปุน อาลปนํ ฯ  
<span class="LineNumber"> 012 </span>เทสิสฺสามีติ  เทสนาปฏิชานนํ ฯ  ตํ  สุณาถาติ  ตํ  ปฏิจฺจ-
<span class="LineNumber"> 013 </span>สมุปฺปาทํ ตํ เทสนํ มยา วุจฺจมานํ  สุณาถ ฯ               
<span class="LineNumber"> 014 </span>	สาธุกํ  มนสิกโรถาติ  เอตฺถ  ปน  สาธุกํ  สาธูติ  
<span class="LineNumber"> 015 </span>เอกตฺถเมตํ ฯ  อยฺจ  สาธุสทฺโท  อายาจนสมฺปฏิจฺฉนสมฺปหํสน-
<span class="LineNumber"> 016 </span>สุนฺทรทฬฺหีกมฺมาทีสุ  ทิสฺสติ ฯ  สาธุ เม ภนฺเต  ภควา  
<span class="LineNumber"> 017 </span>สงฺขิตฺเตน  ธมฺมํ  เทเสตูติอาทีสุ  หิ อายาจเน ทิสฺสติ ฯ 
<span class="LineNumber"> 018 </span>สาธุ  ภนฺเตติ  โข  โส  ภิกฺขุ  ภควโต  ภาสิตํ  อภินนฺทิตฺวา  
<span class="LineNumber"> 019 </span>อนุโมทิตฺวาติอาทีสุ  สมฺปฏิจฺฉเน ฯ สาธุ สาธุ สาริปุตฺตาติ-
<span class="LineNumber"> 020 </span>อาทีสุ  สมฺปหํสเน ฯ      
<span class="LineNumber"> 021 </span># ๑. ม. ปติสฺสเวน ฯ
