<span class="LineNumber"> 001 </span>			เล่มที่  42  พุทธฺวคฺควณฺณนา  หน้า  210

<span class="LineNumber"> 002 </span>อตีเต  กิร  โพธิสตฺโต  อปากฏชาติยํ  อุปฺปนฺโน  มุนาฬิ  นาม  
<span class="LineNumber"> 003 </span>ธุตฺโต  หุตฺวา  ทุชฺชนสํสคฺคพเลน  สุรภึ  นาม  ปจฺเจกพุทฺธํ  
<span class="LineNumber"> 004 </span>ทุสฺสีโล  ปาปธมฺโม  อยํ ภิกฺขูติ  อกฺโกสิ ฯ  โส  เตน  อกุสเลน  
<span class="LineNumber"> 005 </span>วจีกมฺเมน  พหูนิ  วสฺสสหสฺสานิ  นิรเย  ปจฺจิตฺวา  อิมสฺมึ  
<span class="LineNumber"> 006 </span>ปจฺฉิมตฺตภาเว  ทสปารมิตาสํสิทฺธิพเลน  พุทฺโธ  ชาโต  ลาภคฺคย-
<span class="LineNumber"> 007 </span>สคฺคปฺปตฺโต  อโหสิ ฯ  ปุน  ติตฺถิยา  อุสฺสาหชาตา  กถํ  นุ  
<span class="LineNumber"> 008 </span>โข  สมณสฺส  โคตมสฺส  อยสํ  อุปฺปาเทสฺสามาติ  ทุกฺขี  ทุมฺมนา  
<span class="LineNumber"> 009 </span>นิสีทึสุ ฯ  ตทา  สุนฺทรี  นาเมกา  ปริพฺพาชิกา  เต  อุปสงฺกมิตฺวา  
<span class="LineNumber"> 010 </span>วนฺทิตฺวา  €ิตา  ตุณฺหีภูเต  กิฺจิ  อวทนฺเต  ทิสฺวา  กึ  มยฺหํ  
<span class="LineNumber"> 011 </span>เทโสติ  ปุจฺฉิ ฯ  สมเณน  โคตเมน  อมฺเห  วิเห€ิยมาเน  ตฺวํ  
<span class="LineNumber"> 012 </span>อปฺโปสฺสุกฺกา  วิหริสฺสสิ อิทํ ตว โทโสติ ฯ เอวมหํ(๑)  ตตฺถ  
<span class="LineNumber"> 013 </span>กึ  กริสฺสามีติ ฯ  ตฺวํ  สมณสฺส  โคตมสฺส  อวณฺณํ อุปฺปาเทตุํ 
<span class="LineNumber"> 014 </span>สกฺขิสฺสสีติ ฯ  สกฺขิสฺสามิ  อยฺยาติ  วตฺวา  ตโต  ปฏฺ€าย  
<span class="LineNumber"> 015 </span>วุตฺตนเยน  ทิฏฺ€ทิฏฺ€านํ  สมเณน  โคตเมน  เอกคนฺธกุฏิยํ  
<span class="LineNumber"> 016 </span>สยิตฺวา  นิกฺขนฺตาติ  วตฺวา  อกฺโกสติ  ปริภาสติ ฯ  ติตฺถิยาปิ  
<span class="LineNumber"> 017 </span>ปสฺสถ  โภ  สมณสฺส  โคตมสฺส  กมฺมนฺติ  อกฺโกสนฺติ  
<span class="LineNumber"> 018 </span>ปริภาสนฺติ ฯ วุตฺตเฺหตํ  
<span class="LineNumber"> 019 </span>	มุนาฬิ นามหํ ธุตฺโต  ปุพฺเพ อฺาสุ ชาติสุ  
<span class="LineNumber"> 020 </span>	ปจฺเจกพุทฺธํ สุรภึ   อพฺภาจิกฺขึ อทูสกํ ฯ  
<span class="LineNumber"> 021 </span># ๑ สี. ยุ.  เอวมาห ฯ 
