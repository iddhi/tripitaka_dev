<span class="LineNumber"> 001 </span>				เล่มที่  42  หน้า  360

<span class="LineNumber"> 002 </span>			อปฺปมฺาคาถาวณฺณนา 
<span class="LineNumber"> 003 </span>	เมตฺตํ  อุเปกฺขนฺติ  กา  อุปฺปตฺติ  อฺตโร  กิร  ราชา  
<span class="LineNumber"> 004 </span>เมตฺตาทิฌานลาภี  อโหสิ ฯ  โส  ฌานสุขนฺตราโย  รชฺชนฺติ  
<span class="LineNumber"> 005 </span>ฌานานุรกฺขณตฺถํ  รชฺชํ  ปหาย  ปพฺพชิตฺวา  วิปสฺสนฺโต  ปจฺเจก-
<span class="LineNumber"> 006 </span>โพธึ  สจฺฉิกตฺวา  อิมํ  อุทานคาถํ  อภาสิ ฯ  
<span class="LineNumber"> 007 </span>	ตตฺถ  สพฺเพ  สตฺตา  สุขิตา  ภวนฺตูติอาทินา  นเยน  
<span class="LineNumber"> 008 </span>หิตสุขูปนยนกามตา  เมตฺตา ฯ  
<span class="LineNumber"> 009 </span>	อโห  วต  อิมมฺหา  ทุกฺขา  มุจฺเจยฺยุนฺติอาทินา  นเยน  
<span class="LineNumber"> 010 </span>อหิตทุกฺขาปนยนกามตา  กรุณา ฯ  
<span class="LineNumber"> 011 </span>	โมทนฺติ  วต  โภนฺโต  สตฺตา  โมทนฺติ สาธุ สุฏฺ€ูติ-
<span class="LineNumber"> 012 </span>อาทินา  นเยน  หิตสุขาวิปฺปโยคกามตา  มุทิตา ฯ  
<span class="LineNumber"> 013 </span>	ปฺายิสฺสนฺติ  สเกน  กมฺเมนาติ  สุขทุกฺขอชฺฌุเปกฺขนตา  
<span class="LineNumber"> 014 </span>อุเปกฺขา ฯ  
<span class="LineNumber"> 015 </span>	คาถาพนฺธสุขตฺถํ  ปน  อุปฺปฏิปาฏิยา  เมตฺตํ  วตฺวา  
<span class="LineNumber"> 016 </span>อุเปกฺขา  วุตฺตา  มุทิตา  จ  ปจฺฉา ฯ  
<span class="LineNumber"> 017 </span>	วิมุตฺตินฺติ จตสฺโสปิ เอตา อตฺตโน  ปจฺจนีกธมฺเมหิ  
<span class="LineNumber"> 018 </span>วิมุตฺตตฺตา  วิมุตฺติโย ฯ  เตน  วุตฺตํ  เมตฺตํ  อุเปกฺขํ กรุณํ  
<span class="LineNumber"> 019 </span>วิมุตฺตึ อาเสวมาโน มุทิตฺจ กาเลติ ฯ  
<span class="LineNumber"> 020 </span>	ตตฺถ  อาเสวมาโนติ  ติสฺโส  ติกจตุกฺกชฺฌานวเสน  อุเปกฺขํ  
<span class="LineNumber"> 021 </span>จตุตฺถชฺฌานวเสน  ภาวยมาโน ฯ
