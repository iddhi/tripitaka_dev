<span class="LineNumber"> 001 </span>			เล่มที่  42  อวิทูเรนิทานกถา หน้า  109

<span class="LineNumber"> 002 </span>จตฺตาโร  มงฺคลสินฺธเว  โยเชตฺวา  โพธิสตฺตสฺส  ปฏิเวเทสิ ฯ  
<span class="LineNumber"> 003 </span>โพธิสตฺโต  เทววิมานสทิสํ  รถํ  อภิรุหิตฺวา  อุยฺยานาภิมุโข  
<span class="LineNumber"> 004 </span>อคมาสิ ฯ  เทวตา  สิทฺธตฺถกุมารสฺส  อภิสมฺพุชฺฌนกาโล  
<span class="LineNumber"> 005 </span>อาสนฺโน  ปุพฺพนิมิตฺตํ  ทสฺเสสฺสามาติ  เอกํ  เทวปุตฺตํ  ชราชิณฺณํ  
<span class="LineNumber"> 006 </span>ขณฺฑทนฺตํ  ปลิตเกสํ  วงฺกํ  โอภคฺคสรีรํ  ทณฺฑหตฺถํ  ปเวธมานํ  
<span class="LineNumber"> 007 </span>กตฺวา  ทสฺเสสุํ ฯ  ตํ  โพธิสตฺโต  เจว  สารถิ  จ  ปสฺสนฺติ ฯ  
<span class="LineNumber"> 008 </span>ตโต  โพธิสตฺโต  สมฺม (๑)  โก  นาเมส ปุริโส เกสาปิสฺส น 
<span class="LineNumber"> 009 </span>ยถา  อฺเสนฺติ  มหาปทาเน  อาคตนเยน  สารถึ  ปุจฺฉิตฺวา  
<span class="LineNumber"> 010 </span>ตสฺส  วจนํ  สุตฺวา  ธิรตฺถุ  วต  โภ  ชาติ  ยตฺร  หิ  
<span class="LineNumber"> 011 </span>นาม  ชาตสฺส ชรา ปฺายิสฺสตีติ สํวิคฺคหทโย  ตโต ว  
<span class="LineNumber"> 012 </span>ปฏินิวตฺติตฺวา  ปาสาทเมว  อภิรุหิ ฯ  ราชา  กึ  การณา  
<span class="LineNumber"> 013 </span>มม  ปุตฺโต  ขิปฺปํ  ปฏินิวตฺตีติ  ปุจฺฉิ ฯ  ชิณฺณปุริสํ  ทิสฺวา  
<span class="LineNumber"> 014 </span>เทวาติ ฯ  ชิณฺณกํ  ทิสฺวา  ปพฺพชิสฺสตีติ  อาหํสุ  กสฺมา  มํ  
<span class="LineNumber"> 015 </span>นาเสถ  สีฆํ  ปุตฺตสฺส  นาฏกานิ  สชฺเชถ  สมฺปตฺตึ  อนุภวนฺโต  
<span class="LineNumber"> 016 </span>ปพฺพชฺชาย  สตึ  น  กริสฺสตีติ  วตฺวา  อารกฺขํ  วฑฺเฒตฺวา  
<span class="LineNumber"> 017 </span>สพฺพทิสาสุ อทฺธโยชเน อทฺธโยชเน อารกฺขํ €เปสิ ฯ  
<span class="LineNumber"> 018 </span>	ปุเนกทิวสํ  โพธิสตฺโต  ตเถว  อุยฺยานํ  คจฺฉนฺโต  
<span class="LineNumber"> 019 </span>เทวตาภินิมฺมิตํ  พฺยาธิตํ  ปุริสํ  ทิสฺวา ปุริมนเยเนว ปุจฺฉิตฺวา 
<span class="LineNumber"> 020 </span>สํวิคฺคหทโย นิวตฺติตฺวา ปาสาทํ  อภิรุหิ ฯ  ราชาปิ  ปุจฺฉิตฺวา  
<span class="LineNumber"> 021 </span>#  ๑ สี.  สมฺม สารถิ ฯ 
