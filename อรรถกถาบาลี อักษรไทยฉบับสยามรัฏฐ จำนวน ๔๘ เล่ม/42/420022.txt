<span class="LineNumber"> 001 </span>			เล่มที่  42   นิทานกถา  หน้า  22

<span class="LineNumber"> 002 </span>เยน  ธมฺโม  เยน  สงฺโฆ  ตนฺนินฺนา  ตปฺโปณา  ตปฺปพฺภารา  
<span class="LineNumber"> 003 </span>หุตฺวา  สตฺถารํ  อุปสงฺกมิตฺวา  วนฺทิตฺวา  คนฺธมาลาทีหิ  ปูเชตฺวา  
<span class="LineNumber"> 004 </span>เอกมนฺตํ  นิสินฺนา  ธมฺมเทสนํ  สุตฺวา  สฺวาตนาย นิมนฺเตตฺวา 
<span class="LineNumber"> 005 </span>อุฏฺ€ายาสนา ปกฺกมึสุ ฯ  
<span class="LineNumber"> 006 </span>	เต  ปุนทิวเส  มหาทานํ  สชฺเชตฺวา  นครํ  อลงฺกริตฺวา  
<span class="LineNumber"> 007 </span>ทสพลสฺส  อาคมนมคฺคํ  อลงฺกโรนฺตา  อุทกภินฺนฏฺ€าเนสุ  ปํสุํ 
<span class="LineNumber"> 008 </span>ปกฺขิปิตฺวา สมํ ภูมิตลํ กตฺวา  รชตปฏฺฏวณฺณํ  วาลุกํ  อากิรนฺติ  
<span class="LineNumber"> 009 </span>ลาเช  เจว ปุปฺผานิ จ วิกิรนฺติ นานาวิราเคหิ  วตฺเถหิ  
<span class="LineNumber"> 010 </span>ธชปฏาเก  อุสฺสาเปนฺติ  กทลิโย  เจว  ปุณฺณฆฏปนฺติโย  จ 
<span class="LineNumber"> 011 </span>ปติฏฺ€าเปนฺติ ฯ  ตสฺมึ  กาเล  สุเมธตาปโส  อตฺตโน  อสฺสมปทา  
<span class="LineNumber"> 012 </span>อากาสํ  อุคฺคนฺตฺวา  เตสํ  มนุสฺสานํ  อุปริภาเคน  อากาเสน  
<span class="LineNumber"> 013 </span>คจฺฉนฺโต  เต  หฏฺ€ตุฏฺเ€  มนุสฺเส  ทิสฺวา  กึ   นุ  โข  การณนฺติ  
<span class="LineNumber"> 014 </span>อากาสโต  โอรุยฺห  เอกมนฺตํ  €ิโต  มนุสฺเส  ปุจฺฉิ  อมฺโภ  
<span class="LineNumber"> 015 </span>กสฺส ตุมฺเห อิธ วิสมํ  มคฺคํ(๑) อลงฺกโรถาติ ฯ เตน วุตฺตํ  
<span class="LineNumber"> 016 </span>		ปจฺจนฺตเทสวิสเย   นิมนฺเตตฺวา ตถาคตํ  
<span class="LineNumber"> 017 </span>		ตสฺส อาคมนํ มคฺคํ   โสเธนฺติ ตุฏฺ€มานสา ฯ  
<span class="LineNumber"> 018 </span>		อหํ เตน สมเยน   นิกฺขมิตฺวา สกสฺสมา  
<span class="LineNumber"> 019 </span>		ธุนนฺโต วากจีรานิ   คจฺฉามิ อมฺพเร ตทา ฯ  
<span class="LineNumber"> 020 </span>		เวทชาตํ ชนํ ทิสฺวา   ตุฏฺ€หฏฺ€ํ ปโมทิตํ  
<span class="LineNumber"> 021 </span>		โอโรหิตฺวาน คคนา   มนุสฺเส ปุจฺฉิ ตาวเท ฯ  
<span class="LineNumber"> 022 </span># ๑  สี. ยุ. อิมํ มคฺคํ ฯ  
