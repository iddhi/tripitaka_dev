<span class="LineNumber"> 001 </span>			เล่มที่  42  อวิทูเรนิทานกถา หน้า  121

<span class="LineNumber"> 002 </span>		ติจีวรฺจ ปตฺโต จ  วาสี สูจิ จ พนฺธนํ  
<span class="LineNumber"> 003 </span>		ปริสฺสาวเนน อฏฺเ€เต  ยุตฺตโยคสฺส ภิกฺขุโนติ  
<span class="LineNumber"> 004 </span>อิเม  อฏฺ€  ปริกฺขาเร  อาหริตฺวา  อทาสิ ฯ  
<span class="LineNumber"> 005 </span>	โพธิสตฺโต  อรหทฺธชํ  นิวาเสตฺวา  อุตฺตมปพฺพชิตเวสํ  
<span class="LineNumber"> 006 </span>คณฺหิตฺวา  ฉนฺน  ตฺวํ  มม  วจเนน  มาตาปิตูนํ  อาโรคฺยํ  
<span class="LineNumber"> 007 </span>วเทหีติ  วตฺวา  อุยฺโยเชสิ ฯ  ฉนฺโน  โพธิสตฺตํ  วนฺทิตฺวา  ปทกฺขิณํ  
<span class="LineNumber"> 008 </span>กตฺวา  ปกฺกามิ ฯ  กณฺ€โก  ปน  ฉนฺเนน  สทฺธึ  มนฺตยมานสฺส  
<span class="LineNumber"> 009 </span>โพธิสตฺตสฺส  วจนํ  สุณฺโต ว(๑)  นตฺถิ  ทานํ(๒)  มยฺหํ  ปุน สามิโน 
<span class="LineNumber"> 010 </span>ทสฺสนนฺติ  จินฺเตตฺวา  จกฺขุปถํ  วิชหนฺโต  โสกํ  อธิวาเสตุํ  
<span class="LineNumber"> 011 </span>อสกฺโกนฺโต  หทเยน  ผลิเตน  กาลํ  กตฺวา  ตาวตึสภวเน  กณฺ€โก  
<span class="LineNumber"> 012 </span>นาม  เทวปุตฺโต  หุตฺวา  นิพฺพตฺติ ฯ  ฉนฺนสฺส  ป€มํ  เอโก ว  
<span class="LineNumber"> 013 </span>โสโก  อโหสิ  กณฺ€กสฺส  ปน  กาลกิริยาย  ทุติเยน  โสเกน  
<span class="LineNumber"> 014 </span>ปีฬิโต  โรทนฺโต ปริเทวนฺโต นครํ อคมาสิ ฯ  
<span class="LineNumber"> 015 </span>	โพธิสตฺโต  ปพฺพชิตฺวา  ตสฺมึเยว  ปเทเส  อนุปิยํ  นาม  
<span class="LineNumber"> 016 </span>อมฺพวนํ  อตฺถิ  ตตฺถ  สตฺตาหํ  ปพฺพชฺชาสุเขน  วีตินาเมตฺวา  
<span class="LineNumber"> 017 </span>เอกทิวเสเนว  ตึสโยชนมคฺคํ  ปทสา  คนฺตฺวา  ราชคหํ  ปาวิสิ ฯ  
<span class="LineNumber"> 018 </span>ปวิสิตฺวา  จ  สปทานํ  ปิณฺฑาย  จริ ฯ  สกลนครํ  โพธิสตฺตสฺส  
<span class="LineNumber"> 019 </span>รูปทสฺสเนเนว  ธนปาลเก  ปวิฏฺเ€  ราชคหํ  วิย  จ  อสุรินฺเท  
<span class="LineNumber"> 020 </span>ปวิฏฺเ€  เทวนครํ  วิย  จ  สงฺโขภํ  อคมาสิ(๓) ฯ  ราชปุริสา  คนฺตฺวา  
<span class="LineNumber"> 021 </span># ๑. ยุ. เอตฺถนฺตเร  €ตฺวาติ ทิสฺสติ ฯ  ๒. ม. ทานิ ฯ  ๓. สี. ปาปชฺชิ ฯ 
