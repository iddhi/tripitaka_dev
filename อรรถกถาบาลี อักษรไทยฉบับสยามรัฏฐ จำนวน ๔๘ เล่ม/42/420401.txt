<span class="LineNumber"> 001 </span>	เล่มที่  42  สารีปุตฺตตฺเถราปทานวณฺณนา  หน้า  401

<span class="LineNumber"> 002 </span>	เอกจฺเจ  อเสฺมน  โกฏฺฏิตา  ปาสาเณน  โกฏฺเฏตฺวา 
<span class="LineNumber"> 003 </span>ขาทนฺติ ฯ 
<span class="LineNumber"> 004 </span>	เอกจฺเจ สยํปติตผลาหาราติ สมฺพนฺโธ ฯ  
<span class="LineNumber"> 005 </span>		อุทโกโรหณา เกจิ   สายํ ปาโต สุจีรตา  
<span class="LineNumber"> 006 </span>		โตยาภิเสจนกรา   มม สิสฺสา ทุราสทา ฯ  
<span class="LineNumber"> 007 </span>	ทุราสทา  มม  สิสฺสา  เกจิ  สุจีรตา  สุทฺธิกามา  สายํ  
<span class="LineNumber"> 008 </span>ปาโต  จ  อุทโกโรหณา  อุทกปเวสกาติ  อตฺโถ ฯ  
<span class="LineNumber"> 009 </span>	เกจิ  โตยาภิเสจนกรา  อุทเกน  อตฺตนิ  อภิสิฺจนกราติ 
<span class="LineNumber"> 010 </span>อตฺโถ ฯ  
<span class="LineNumber"> 011 </span>		ปรูฬฺหกจฺฉนขโลมา   ปงฺกทนฺตา รชสฺสิรา  
<span class="LineNumber"> 012 </span>		คนฺธิตา สีลคนฺเธน   มม สิสฺสา ทุราสทา ฯ  
<span class="LineNumber"> 013 </span>	ตตฺถ  เต  ทุราสทา  มม  สิสฺสา  กจฺเฉสุ  อุภยกจฺเฉสุ  จ  
<span class="LineNumber"> 014 </span>หตฺถปาเทสุ  จ  ปรูฬฺหา  สฺชาตา  ทีฆนขโลมาติ  อตฺโถ ฯ  
<span class="LineNumber"> 015 </span>	ขุรกมฺมรหิตตฺตา  อมณฺฑิตา  อปสาธิตาติ  อธิปฺปาโย ฯ  
<span class="LineNumber"> 016 </span>	ปงฺกทนฺตาติ  อิฏฺ€กจุณฺณขีรปาสาณจุณฺณาทีหิ  ธวลม-
<span class="LineNumber"> 017 </span>กตตฺตา  มลคฺคหิตทนฺตาติ  อตฺโถ ฯ  
<span class="LineNumber"> 018 </span>	รชสฺสิราติ  เตลมกฺขนาทิรหิตตฺตา  ธูลีหิ  มกฺขิตสีสาติ  
<span class="LineNumber"> 019 </span>อตฺโถ ฯ  
<span class="LineNumber"> 020 </span>	คนฺธิตา  สีลคนฺเธนาติ  ฌานสมาธิสมาปตฺตีหิ  สมฺปยุตฺตสีเลน  
<span class="LineNumber"> 021 </span>สมงฺคีภูตตฺตา  โลกิยสีลคนฺเธน  สพฺพตฺถ  สุคนฺธีภูตาติ  อตฺโถ ฯ  
