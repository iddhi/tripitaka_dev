<span class="LineNumber"> 001 </span>			เล่มที่  42   นิทานกถา  หน้า  78

<span class="LineNumber"> 002 </span>อรินฺทโม  นาม  ราชา  หุตฺวา  พุทฺธปฺปมุขสฺส  ภิกฺขุสงฺฆสฺส  
<span class="LineNumber"> 003 </span>สจีวรํ  มหาทานํ  ปวตฺเตตฺวา  สตฺตรตนปฏิมณฺฑิตํ  หตฺถิรตนํ  
<span class="LineNumber"> 004 </span>ทตฺวา  หตฺถิปฺปมาณํ  กตฺวา  กปฺปิยภณฺฑํ  อทาสิ ฯ  โสปิ  
<span class="LineNumber"> 005 </span>นํ  สตฺถา  อิโต  เอกตฺตึสกปฺเป  พุทฺโธ  ภวิสฺสตีติ  พฺยากาสิ ฯ  
<span class="LineNumber"> 006 </span>ตสฺส  ปน  ภควโต  อรุณวตี  นาม  นครํ  อโหสิ  อรุโณ  
<span class="LineNumber"> 007 </span>นาม  ขตฺติโย  ปิตา  ปภาวตี  นาม  มาตา  อภิภู  จ  สมฺภโว (๑)  
<span class="LineNumber"> 008 </span>จ  เทฺว  อคฺคสาวกา  เขมงฺกโร  นามุปฏฺ€าโก  สขิลา (๒)  จ  
<span class="LineNumber"> 009 </span>ปทุมา  จ  เทฺว  อคฺคสาวิกา ปุณฺฑรีกรุกฺโข โพธิ  สรีรํ  
<span class="LineNumber"> 010 </span>สตฺตติหตฺถุพฺเพธํ  อโหสิ  สรีรปฺปภา  โยชนตฺตยํ  ผริตฺวา  อฏฺ€าสิ 
<span class="LineNumber"> 011 </span>สตฺตติ  วสฺสสหสฺสานิ อายูติ ฯ  
<span class="LineNumber"> 012 </span>	วิปสฺสิสฺส อปเรน   สมฺพุทฺโธ ทฺวิปทุตฺตโม  
<span class="LineNumber"> 013 </span>	สิขิวฺหโย อาสิ ชิโน  อสโม อปฺปฏิปุคฺคโลติ ฯ(๓)  
<span class="LineNumber"> 014 </span>	ตสฺส  อปรภาเค  เวสฺสภู  นาม  สตฺถา  อุทปาทิ ฯ  
<span class="LineNumber"> 015 </span>ตสฺสาปิ  ตโย  สาวกสนฺนิปาตา ฯ  ป€มสนฺนิปาเต  อสีติ  ภิกฺขุ-
<span class="LineNumber"> 016 </span>สหสฺสานิ  อเหสุํ  ทุติเย  สตฺตติ  ตติเย  สฏฺ€ิ ฯ  ตทา  โพธิสตฺโต  
<span class="LineNumber"> 017 </span>สุทสฺสโน  นาม  ราชา  หุตฺวา  พุทฺธปฺปมุขสฺส  ภิกฺขุสงฺฆสฺส  
<span class="LineNumber"> 018 </span>สจีวรํ  มหาทานํ  ทตฺวา  ตสฺส สนฺติเก ปพฺพชิตฺวา  อาจารคุณ-
<span class="LineNumber"> 019 </span>สมฺปนฺโน  พุทฺธรตเน  จิตฺตีการปีติพหุโล  อโหสิ ฯ  โสปิ  นํ  
<span class="LineNumber"> 020 </span>ภควา  อิโต  เอกตฺตึสกปฺเป  พุทฺโธ  ภวิสฺสตีติ  พฺยากาสิ ฯ  
<span class="LineNumber"> 021 </span># ๑  สี.  สมฺภูโต ฯ ๒ สี. มขิลา ฯ  ๓ ขุ. พุทฺธ.  ๓๓/๒๑/๕๒๐ ฯ  
