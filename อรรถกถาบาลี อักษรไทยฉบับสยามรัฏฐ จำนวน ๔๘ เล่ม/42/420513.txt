<span class="LineNumber"> 001 </span>	เล่มที่  42  อุปาลิตฺเถราปทานวณฺณนา  หน้า  513

<span class="LineNumber"> 002 </span>สนฺตมานโส จรามิ อหนฺติ สมฺพนฺโธ ฯ  
<span class="LineNumber"> 003 </span>	ปุน  อตฺตโน  พุทฺธทสฺสนาย  อุปมํ  ทสฺเสนฺโต  ยถาปิ  
<span class="LineNumber"> 004 </span>ปทุมํ  นามาติอาทิมาห ฯ  สูริยรํเสน  สูริยรํสิสมฺผสฺเสน  ยถา  
<span class="LineNumber"> 005 </span>ปทุมํ  นาม  อปิ  ปุปฺผติ  วิกสติ  มหาวีร  วีรุตฺตม  อหํ  
<span class="LineNumber"> 006 </span>ตถา  เอว  พุทฺธรํเสน  พุทฺเธน  ภควตา  เทสิตธมฺมรํสิปฺปภาเวน 
<span class="LineNumber"> 007 </span>ปุปฺผิโตติ อตฺโถ ฯ  
<span class="LineNumber"> 008 </span>	ปุน  พุทฺธทสฺสเนน  นิพฺพานทสฺสนํ  ทีเปนฺโต  ยถา  
<span class="LineNumber"> 009 </span>พลากาติอาทิมาห ฯ  ตตฺถ  พลากโยนิมฺหิ  พลากชาติยํ  สทา  
<span class="LineNumber"> 010 </span>สพฺพสฺมึ  กาเล  ปุมา  ปุริโส  ยถา  น  วิชฺชติ ฯ  ปุเม  
<span class="LineNumber"> 011 </span>อวิชฺชมาเน  กถํ  พลากานํ  คพฺภคฺคหณํ  โหตีติ  เจ ฯ เมเฆสุ  
<span class="LineNumber"> 012 </span>คชฺชมาเนสุ  สทฺทํ  กโรนฺเตสุ  เมฆคชฺชนํ  สุตฺวา  ตา  พลากินิโย  
<span class="LineNumber"> 013 </span>สทา  สพฺพกาเล  คพฺภํ  คณฺหนฺติ  อณฺฑํ  ธาเรนฺตีติ  อตฺโถ ฯ  
<span class="LineNumber"> 014 </span>ยาว  ยตฺตกํ  กาลํ  เมโฆ  น  คชฺชติ  เมโฆ  สทฺทํ  น  กโรติ  
<span class="LineNumber"> 015 </span>ตาว  ตตฺตกํ  กาลํ  จิรํ  จิรกาเลน  คพฺภํ  อณฺฑํ  ธาเรนฺติ ฯ  
<span class="LineNumber"> 016 </span>ยทา  ยสฺมึ  กาเล  เมโฆ  ปวสฺสติ  ปกาเรน  คชฺชิตฺวา  วสฺสติ  
<span class="LineNumber"> 017 </span>วุฏฺ€ิธารํ  ปคฺฆรติ  ตทา  ตสฺมึ  กาเล  ภารโต  คพฺภธารณโต 
<span class="LineNumber"> 018 </span>ปริมุจฺจนฺติ อณฺฑํ ปาเตนฺตีติ อตฺโถ ฯ  
<span class="LineNumber"> 019 </span>	ตโต  ปรํ  อุปเมยฺยสมฺปทํ  ทสฺเสนฺโต  ปทุมุตฺตรพุทฺธสฺสาติ-
<span class="LineNumber"> 020 </span>อาทิมาห ฯ  ปทุมุตฺตรสฺส  พุทฺธสฺส  ธมฺมเมเฆน  โวหาร-
<span class="LineNumber"> 021 </span>ปรมตฺถเทสนาสงฺขาตเมเฆน  คชฺชโต  คชฺชนฺตสฺส  เทเสนฺตสฺส  
