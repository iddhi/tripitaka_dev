<span class="LineNumber"> 001 </span>		เล่มที่  42  พุทธฺวคฺควณฺณนา  หน้า  448

<span class="LineNumber"> 002 </span>มหาโมคฺคลฺลานํ เอวํ วเทหิ อตฺถิ นุ  โข มาริส โมคฺคลฺลาน 
<span class="LineNumber"> 003 </span>อฺเปิ ตสฺส ภควโต สาวกา เอวํมหิทฺธิกา  เอวํมหานุภาวา 
<span class="LineNumber"> 004 </span>เสยฺยถาปิ ภวํ โมคฺคลฺลาโน กสฺสโป กปฺปิโน  อนุรุทฺโธติ ฯ เอวํ 
<span class="LineNumber"> 005 </span>มาริสาติ โข โส พฺรหฺมปาริสชฺโช ตสฺส  พฺรหฺมุโน ปฏิสฺสุตฺวา  
<span class="LineNumber"> 006 </span>เยนายสฺมา มหาโมคฺคลฺลาโน เตนุปสงฺกมิ  อุปสงฺกมิตฺวา 
<span class="LineNumber"> 007 </span>อายสฺมนฺตํ มหาโมคฺคลฺลานํ เอตทโวจ อตฺถิ นุ โข  มาริส 
<span class="LineNumber"> 008 </span>โมคฺคลฺลาน อฺเปิ ตสฺส ภควโต สาวกา เอวํมหิทฺธิกา  
<span class="LineNumber"> 009 </span>เอวํมหานุภาวา เสยฺยถาปิ ภวํ โมคฺคลฺลาโน กสฺสโป กปฺปิโน  
<span class="LineNumber"> 010 </span>อนุรุทฺโธติ ฯ อถ โข อายสฺมา มหาโมคฺคลฺลาโน ตํ พฺรหฺม-
<span class="LineNumber"> 011 </span>ปาริสชฺชํ  คาถาย อชฺฌภาสิ  
<span class="LineNumber"> 012 </span>		เตวิชฺชา อิทฺธิปตฺตา จ   เจโตปริยายโกวิทา  
<span class="LineNumber"> 013 </span>		ขีณาสวา อรหนฺโต    พหู พุทฺธสฺส สาวกาติ ฯ  
<span class="LineNumber"> 014 </span>	อถ โข โส พฺรหฺมปาริสชฺโช อายสฺมโต มหาโมคฺคลฺลา-
<span class="LineNumber"> 015 </span>นสฺส  ภาสิตํ อภินนฺทิตฺวา อนุโมทิตฺวา เยน โส พฺรหฺมา 
<span class="LineNumber"> 016 </span>เตนุปสงฺกมิ  อุปสงฺกมิตฺวา ตํ พฺรหฺมานํ เอตทโวจ อายสฺมา 
<span class="LineNumber"> 017 </span>มาริส มหาโมคฺคลฺลาโน เอวมาห  
<span class="LineNumber"> 018 </span>		เตวิชฺชา อิทฺธิปตฺตา จ   เจโตปริยายโกวิทา  
<span class="LineNumber"> 019 </span>		ขีณาสวา อรหนฺโต    พหู พุทฺธสฺส สาวกาติ  
<span class="LineNumber"> 020 </span>	อิทมโวจ  โส  พฺรหฺมปาริสชฺโช ฯ  อตฺตมโน  จ  โส  
<span class="LineNumber"> 021 </span>พฺรหฺมา  ตสฺส  พฺรหฺมปาริสชฺชสฺส ภาสิตํ อภินนฺทีติ ฯ 
