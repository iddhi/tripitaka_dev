<span class="LineNumber"> 001 </span>			เล่มที่  42   นิทานกถา  หน้า  24

<span class="LineNumber"> 002 </span>เทวตาสุ  ทิพฺพคนฺธมาลาทีหิ  ปูชยนฺตาสุ  ทิพฺพตุริเยหิ  วชฺชนฺตาสุ  
<span class="LineNumber"> 003 </span>ทิพฺพสงฺคีเตสุ  ปวตฺเตนฺเตสุ  มนุสฺเสสุ  มานุสเกหิ  คนฺธ-
<span class="LineNumber"> 004 </span>มาลาทีหิ  เจว  ตุริเยหิ  จ  ปูชยนฺเตสุ  อโนปมาย  พุทฺธลีลาย(๑)  
<span class="LineNumber"> 005 </span>มโนสิลาตเล  วิชมฺภมาโน  สีโห  วิย  ตํ  อลงฺกตปฏิยตฺตํ  มคฺคํ 
<span class="LineNumber"> 006 </span>ปฏิปชฺชิ ฯ  สุเมธตาปโส  อกฺขีนิ  อุมฺมีเลตฺวา  อลงฺกตมคฺเคน  
<span class="LineNumber"> 007 </span>อาคจฺฉนฺตสฺส  ทสพลสฺส  ทฺวตฺตึสมหาปุริสลกฺขณปฏิมณฺฑิตํ  
<span class="LineNumber"> 008 </span>อสีติยา  อนุพฺยฺชเนหิ อนุรฺชิตํ พฺยามปฺปภาย  สมฺปริวาริตํ  
<span class="LineNumber"> 009 </span>มณิวณฺณคคนตเล  นานปฺปการา  วิชฺชุลตา  วิย  อาเวฬา-
<span class="LineNumber"> 010 </span>เวฬภูตา  เจว  ยุคลยุคลภูตา  จ  ฉพฺพณฺณฆนพุทฺธรสฺมิโย  
<span class="LineNumber"> 011 </span>วิสฺสชฺเชนฺตํ  รูปโสภคฺคปฺปตฺตํ  อตฺตภาวํ  โอโลเกตฺวา  อชฺช  
<span class="LineNumber"> 012 </span>มยา  ทสพลสฺส  ชีวิตปริจฺจาคํ  กาตุํ  วฏฺฏติ  มา  ภควา  กลลํ  
<span class="LineNumber"> 013 </span>อกฺกมิ  มณิผลกเสตุํ  ปน  อกฺกมนฺโต  วิย  สทฺธึ  จตูหิ  
<span class="LineNumber"> 014 </span>ขีณาสวสตสหสฺเสหิ  มม  ปิฏฺ€ึ  มทฺทมาโน  คจฺฉตุ  ตํ เม 
<span class="LineNumber"> 015 </span>ภวิสฺสติ ทีฆรตฺตํ หิตาย  สุขายาติ  เกเส  โมเจตฺวา  อชินจมฺม-
<span class="LineNumber"> 016 </span>ชฏามณฺฑลวากจีรานิ  กาฬวณฺเณ  กลเล  ปตฺถริตฺวา มณิ-
<span class="LineNumber"> 017 </span>ผลกเสตุ วิย กลลปิฏฺเ€ นิปชฺชิ ฯ เตน วุตฺตํ  
<span class="LineNumber"> 018 </span>		เต เม ปุฏฺ€า วิยากํสุ  พุทฺโธ โลเก อนุตฺตโร  
<span class="LineNumber"> 019 </span>		ทีปงฺกโร นาม ชิโน   อุปฺปชฺชิ โลกนายโก  
<span class="LineNumber"> 020 </span>		ตสฺส โสธียติ มคฺโค   อฺชสํ วฏุมายนํ ฯ  
<span class="LineNumber"> 021 </span># ๑. สี. ยุ. พุทฺธลีฬาย ฯ 
