<span class="LineNumber"> 001 </span>		เล่มที่  42  พุทธฺวคฺควณฺณนา  หน้า  482

<span class="LineNumber"> 002 </span>นาม  น  สกฺกา  ปริตฺตคุเณน  ธาเรตุํ  ปฏิพเลเนวิทํ  ปฏิปตฺติ  
<span class="LineNumber"> 003 </span>ปูรณสมตฺเถน  ชาติปํสุกูลิเกน  ธาเรตุํ  วฏฺฏตีติ  วตฺวา เถเรน 
<span class="LineNumber"> 004 </span>สทฺธึ จีวรํ ปริวตฺเตสิ ฯ  
<span class="LineNumber"> 005 </span>	เอวํ  จีวรํ  ปริวตฺเตตฺวา  เถรสฺส  จีวรํ  ภควา  ปารุปิ  
<span class="LineNumber"> 006 </span>สตฺถุ  จีวรํ  เถโร ฯ  ตสฺมึ  ขเณ  อเจตนาปิ  อยํ  มหาป€วี  
<span class="LineNumber"> 007 </span>ทุกฺกรํ  ภนฺเต  อกตฺถ  อตฺตโน  ปารุตจีวรํ  สาวเกน  ปริวตฺติต-
<span class="LineNumber"> 008 </span>ปุพฺพํ  นาม  นาโหสิ  อหํ  ตุมฺหากํ  คุณํ  ธาเรตุํ  น  สกฺโกมีติ  
<span class="LineNumber"> 009 </span>วทนฺตี  วิย  อุทกปริยนฺตํ  กตฺวา  กมฺปิ ฯ  เถโรปิ  ลทฺธํ  
<span class="LineNumber"> 010 </span>เม  พุทฺธานํ  ปริโภคจีวรํ  กึ  เม  อิทานิ  อุตฺตริ  กตฺตพฺพนฺติ  
<span class="LineNumber"> 011 </span>อุนฺนตึ  อกตฺวา  สตฺถุ  สนฺติเกเยว  เตรส  ธุตคุเณ  สมาทาย  
<span class="LineNumber"> 012 </span>สตฺตทิวสมตฺตํ  ปุถุชฺชโน  อโหสิ ฯ  อฏฺ€เม  ทิวเส  สห  ปฏิ-
<span class="LineNumber"> 013 </span>สมฺภิทาหิ  อรหตฺตํ  ปาปุณิ ฯ  อถ  นํ  สตฺถา  กสฺสโป  
<span class="LineNumber"> 014 </span>ภิกฺขเว  จนฺทูปโม  กุลานิ  อุปสงฺกมติ  อปกสฺเสว  กายํ  อปกสฺส  
<span class="LineNumber"> 015 </span>จิตฺตํ  นิจฺจนวโก  กุเลสุ  อปฺปคพฺโภติ (๑)  เอวมาทินา  ปสํสิตฺวา  
<span class="LineNumber"> 016 </span>อปรภาเค  อริยคณมชฺเฌ  นิสินฺโน  เอตทคฺคํ  ภิกฺขเว  มม  
<span class="LineNumber"> 017 </span>สาวกานํ  ภิกฺขูนํ  ธุตวาทานํ  ยทิทํ มหากสฺสโปติ(๒) ธุตวาทานํ 
<span class="LineNumber"> 018 </span>อคฺคฏฺ€าเน €เปสิ ฯ  
<span class="LineNumber"> 019 </span>	เอวํ  ภควตา  เอตทคฺคฏฺ€าเน  €ปิโต  อายสฺมา  มหา-
<span class="LineNumber"> 020 </span>กสฺสโป  มหาสาวกภาวํ  ปตฺโต  อตฺตโน  ปุพฺพกมฺมํ  สริตฺวา  
<span class="LineNumber"> 021 </span># ๑. สํ. นิ. ๑๖/๔๗๐/๒๓๓ ฯ  ๒. องฺ. ๒๐/๑๔๖/๓๑ ฯ
