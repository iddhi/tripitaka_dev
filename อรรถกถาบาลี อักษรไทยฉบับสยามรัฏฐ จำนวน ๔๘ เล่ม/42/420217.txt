<span class="LineNumber"> 001 </span>		เล่มที่  42  พุทฺธาปทานวณฺณนา  หน้า  217

<span class="LineNumber"> 002 </span>มฺจํ  พนฺธิตฺวา  ปาโตว  สนฺนิปตึสุ ฯ  
<span class="LineNumber"> 003 </span>	ภควาปิ  กตสรีรปฏิชคฺคโน  ภิกฺขุสงฺฆปริวุโต  ราชคหํ  
<span class="LineNumber"> 004 </span>ปิณฺฑาย  ปาวิสิ  ตสฺมึ  ขเณ วุตฺตนิยาเมเนว นาฬาคิรึ  
<span class="LineNumber"> 005 </span>วิสฺสชฺเชสุํ ฯ  โส  วีถิจจฺจราทโย  วิธเมนฺโต  อาคจฺฉติ  ตทา  
<span class="LineNumber"> 006 </span>เอกา  อิตฺถี ทารกํ  คเหตฺวา  วีถิโต  วีถึ  คจฺฉติ  หตฺถี  ตํ 
<span class="LineNumber"> 007 </span>อิตฺถึ ทิสฺวา อนุพนฺธิ ฯ ภควา นาฬาคิริ  น  ตํ  หนตฺถาย (๑) 
<span class="LineNumber"> 008 </span>เปสิโต  อิธาคจฺฉาหีติ  อาห ฯ  โส  ตํ  สทฺทํ  สุตฺวา  
<span class="LineNumber"> 009 </span>ภควนฺตาภิมุโข  ธาวิ ฯ  ภควา  อปริมาเณสุ  จกฺกวาเฬสุ  
<span class="LineNumber"> 010 </span>อนนฺตสตฺเตสุ  ผรณารหํ  เมตฺตํ  เอกสฺมึเยว  นาฬาคิริมฺหิ  
<span class="LineNumber"> 011 </span>ผริ ฯ  โส  ภควโต  เมตฺตาย  ผุโฏ  นิพฺภโย  หุตฺวา  ภควโต 
<span class="LineNumber"> 012 </span>ปาทมูเล  นิปติ ฯ  ภควา  ตสฺส  มตฺถเก  หตฺถํ  €เปสิ ฯ  
<span class="LineNumber"> 013 </span>ตทา  เทวพฺรหฺมาทโย  อจฺฉริยพฺภุตชาตจิตฺตา  ปุปฺผปราคาทีหิ 
<span class="LineNumber"> 014 </span>ปูเชสุํ ฯ  สกลนคเร  ชณฺณุกมตฺตา  ธนราสโย  อเหสุํ ฯ  ราชา  
<span class="LineNumber"> 015 </span>ปจฺฉิมทฺวาเร  ธนานิ  นครวาสีนํ  โหนฺตุ  ปุรตฺถิมทฺวาเร  ธนานิ  
<span class="LineNumber"> 016 </span>ราชภณฺฑาคาเร  โหนฺตูติ  เภรึ  จราเปสิ ฯ  สพฺเพ  ตถา  
<span class="LineNumber"> 017 </span>กรึสุ ฯ  ตทา  นาฬาคิริ  ธนปาโล  นาม  อโหสิ ฯ  ภควา 
<span class="LineNumber"> 018 </span>เวฬุวนารามํ  อคมาสิ ฯ เตน วุตฺตํ  
<span class="LineNumber"> 019 </span>	หตฺถาโรโห ปุเร อาสึ  ปจฺเจกมุนิมุตฺตมํ  
<span class="LineNumber"> 020 </span>	ปิณฺฑาย วิจรนฺตํ ตํ   อาสาเทสึ คเชนหํ ฯ  
<span class="LineNumber"> 021 </span># ๑ สี. ยุ. อตฺถาย ฯ  
