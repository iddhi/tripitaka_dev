<span class="LineNumber"> 001 </span>			เล่มที่  42  ทูเรนิทานกถา หน้า  9

<span class="LineNumber"> 002 </span>ปูติกายํ  ฉฑฺเฑตฺวา  อนเปกฺเขน  นิพฺพานนครํ  ปวิสิตพฺพํ ฯ  
<span class="LineNumber"> 003 </span>ยถา  จ  นรนาริโย  อุกฺการภูมิยํ อุจฺจารปสฺสาวํ กตฺวา  น  
<span class="LineNumber"> 004 </span>ตํ  อุจฺฉงฺเคน  วา  อาทาย  ทุสฺสนฺเตน(๑) วา เวเ€ตฺวา คจฺฉนฺติ 
<span class="LineNumber"> 005 </span>ชิคุจฺฉมานา  ปน  อนเปกฺขา ว  ฉฑฺเฑตฺวา  คจฺฉนฺติ  เอวํ  มยาปิ  
<span class="LineNumber"> 006 </span>[๒] ปูติกายํ  อนเปกฺเขน  ฉฑฺเฑตฺวา  อมตนิพฺพานนครํ  ปวิสิตุํ  
<span class="LineNumber"> 007 </span>วฏฺฏติ ฯ  ยถา  จ  นาวิกา  นาม  ชชฺชรํ  นาวํ  อนเปกฺขา ว  
<span class="LineNumber"> 008 </span>ฉฑฺเฑตฺวา  คจฺฉนฺติ  เอวํ  อหมฺปิ  อิมํ  นวหิ  วณมุเขหิ  ปคฺฆรนฺตํ  
<span class="LineNumber"> 009 </span>กายํ  ฉฑฺเฑตฺวา  อนเปกฺโข  นิพฺพานปุรํ  ปวิสิสฺสามิ ฯ  ยถา  
<span class="LineNumber"> 010 </span>จ  ปุริโส  นานารตนานิ  อาทาย  โจเรหิ  สทฺธึ  มคฺคํ  คจฺฉนฺโต  
<span class="LineNumber"> 011 </span>อตฺตโน  รตนนาสภเยน (๓)  เต  ฉฑฺเฑตฺวา  เขมํ  มคฺคํ คณฺหาติ 
<span class="LineNumber"> 012 </span>เอวํ อยมฺปิ(๔) กรชกาโย  รตนวิโลปกโจรสทิโส ฯ  สจาหํ  เอตฺถ  
<span class="LineNumber"> 013 </span>ตณฺหํ  กริสฺสามิ  อริยมคฺคกุสลธมฺมรตนํ  เม  นสฺสิสฺสติ  ตสฺมา  
<span class="LineNumber"> 014 </span>มยา  อิมํ  โจรสทิสํ  กายํ  ฉฑฺเฑตฺวา อมตมหานิพฺพานนครํ  
<span class="LineNumber"> 015 </span>ปวิสิตุํ วฏฺฏตีติ ฯ เตน วุตฺตํ  
<span class="LineNumber"> 016 </span>		ยถาปิ กุณปํ ปุริโส   กณฺเ€ พทฺธํ ชิคุจฺฉิย(๕)  
<span class="LineNumber"> 017 </span>		โมจยิตฺวาน คจฺเฉยฺย  สุขี เสรี สยํ วสี ฯ  
<span class="LineNumber"> 018 </span>		ตเถวิมํ ปูติกายํ    นานากุณปสฺจยํ  
<span class="LineNumber"> 019 </span>		ฉฑฺฑยิตฺวาน คจฺเฉยฺยํ  อนเปกฺโข อนตฺถิโก ฯ  
<span class="LineNumber"> 020 </span># ๑ สี.  ทสนฺเตน ฯ  ๒ ม. เอตฺถนฺตเร อิมนฺติ ทิสฺสติ ฯ 
<span class="LineNumber"> 021 </span># ๓ ยุ.  รตนนสฺสนภาเวน ฯ  ๔ ยุ. มยฺหมฺปิ ฯ  ๕. ยุ. ชิคุจฺฉิยํ ฯ  
