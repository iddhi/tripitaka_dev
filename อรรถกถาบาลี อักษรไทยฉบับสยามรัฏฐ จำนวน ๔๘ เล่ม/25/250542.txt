<span class="LineNumber"> 001 </span>	*เล่มที่ 25  ทุกนิปาตวณฺณนา  หน้า  542
	
<span class="LineNumber"> 002 </span>อภาวนาย  ราเคน อภิภุยฺยนฺติ ภาวนาย สติ ตํ (๑) นตฺถีติ 
<span class="LineNumber"> 003 </span>ภาวนํ โถเมนฺโต  
<span class="LineNumber"> 004 </span>		ยถา อคารํ ทุจฺฉนฺนํ	วุฏฺ€ิ สมติวิชฺฌติ  
<span class="LineNumber"> 005 </span>		เอวํ อภาวิตํ จิตฺตํ		ราโค สมติวิชฺฌติ ฯ  
<span class="LineNumber"> 006 </span>		ยถา อคารํ สุจฺฉนฺนํ	วุฏฺ€ิ น สมติวิชฺฌติ  
<span class="LineNumber"> 007 </span>		เอวํ สุภาวิตํ จิตฺตํ		ราโค น สมติวิชฺฌตีติ  
<span class="LineNumber"> 008 </span>คาถาทฺวยมาห ฯ 
<span class="LineNumber"> 009 </span>	ตตฺถ  อคารนฺติ  ยํ  กิฺจิ  เคหํ ฯ ทุจฺฉนฺนนฺติ วิรฬจฺฉนฺนํ
<span class="LineNumber"> 010 </span>ฉิทฺทาวฉิทฺทํ ฯ สมติวิชฺฌตีติ  วสฺสวุฏฺ€ิ  วินิวิชฺฌติ ฯ
<span class="LineNumber"> 011 </span>	อภาวิตนฺติ ตํ อคารํ วุฏฺ€ิ วิย ภาวนาย รหิตตฺตา  อภาวิตํ 
<span class="LineNumber"> 012 </span>จิตฺตํ ฯ  (๓)  
<span class="LineNumber"> 013 </span>	ราโค  สมติวิชฺฌตีติ  น  เกวลํ  ราโคว โทสโมหมานาทโยปิ  (๔)
<span class="LineNumber"> 014 </span>สพฺพกิเลสา  ตถารูปํ จิตฺตํ อภิวิชฺฌนฺติเยว ฯ 
<span class="LineNumber"> 015 </span>	สุภาวิตนฺติ สมถวิปสฺสนาภาวนาหิ  สุฏฺ€ุ  ภาวิตํ  เอวรูปํ 
<span class="LineNumber"> 016 </span>จิตฺตํ  สุจฺฉนฺนํ  เคหํ  วุฏฺ€ิ วิย ราคาทโย กิเลสา อติวิชฺฌิตุํ น 
<span class="LineNumber"> 017 </span>สกฺโกนฺตีติ ฯ  
<span class="LineNumber"> 018 </span>		ราธตฺเถรคาถาวณฺณนา นิฏฺ€ิตา ฯ  
<span class="LineNumber"> 019 </span># ๑. สี. สหิตํ ฯ  ๒. ขุ. เถร. ๒๖/๒๖๔/๒๘๙ ฯ 
<span class="LineNumber"> 020 </span># ๓. ยุ. จิตฺตมฺปิ ฯ  ๔. สี. โมหาทโยปิ ฯ 
