<span class="LineNumber"> 001 </span>	*เล่มที่ 25  จตุตฺถวคฺเค อุปวาณตฺเถรคาถาวณฺณนา หน้า 659
	
<span class="LineNumber"> 002 </span>		กุมฺภณฺฑา จ สมาคนฺตฺวา	เอกโต มนฺตยุํ ตทา  
<span class="LineNumber"> 003 </span>		มนุสฺสา เจว เทวา จ	นาคา จ ครุฬา ตถา ฯ  
<span class="LineNumber"> 004 </span>		ปจฺเจกํ พุทฺธเสฏฺ€สฺส	อกํสุ ถูปมุตฺตมํ  
<span class="LineNumber"> 005 </span>		มา โน ปมตฺตา อสฺสุมฺหา  อปฺปมตฺตา สเทวกา ฯ  
<span class="LineNumber"> 006 </span>		มยมฺปิ ถูปํ กริสฺสาม	โลกนาถสฺส ตาทิโน  
<span class="LineNumber"> 007 </span>		รตเนหิ(๑) ฉาทยิสฺสาม	อายตํ พุทฺธเจติยํ ฯ  
<span class="LineNumber"> 008 </span>		โยชนํ เตปิ วฑฺเฒสุํ	อายตํ พุทฺธเจติยํ  
<span class="LineNumber"> 009 </span>		ปฺจโยชนมุพฺเพโธ	ถูโป โอภาสตี  ตทา ฯ  
<span class="LineNumber"> 010 </span>		ยกฺขา ตตฺถ สมาคนฺตฺวา	เอกโต มนฺตยุํ ตทา  
<span class="LineNumber"> 011 </span>		มนุชา เทวตา นาคา	ครุฬา จ กุมฺภณฺฑกา ฯ  
<span class="LineNumber"> 012 </span>		ปจฺเจกํ พุทฺธเสฏฺ€สฺส	อกํสุ ถูปมุตฺตมํ  
<span class="LineNumber"> 013 </span>		มา โน ปมตฺตา อสฺสุมฺหา  อปฺปมตฺตา สเทวกา ฯ  
<span class="LineNumber"> 014 </span>		มยมฺปิ ถูปํ กริสฺสาม	โลกนาถสฺส ตาทิโน  
<span class="LineNumber"> 015 </span>		ผลิกา ฉาทยิสฺสาม		อายตํ พุทฺธเจติยํ ฯ  
<span class="LineNumber"> 016 </span>		โยชนํ เตปิ วฑฺเฒสุํ	อายตํ พุทฺธเจติยํ  
<span class="LineNumber"> 017 </span>		ฉโยชนิกมุพฺเพโธ(๒)	ถูโป โอภาสตี ตทา ฯ  
<span class="LineNumber"> 018 </span>		คนฺธพฺพา จ สมาคนฺตฺวา  เอกโต มนฺตยุํ ตทา  
<span class="LineNumber"> 019 </span>		มนุชา เทวตา นาคา	กุมฺภณฺฑา ครุฬา ตถา ฯ (๓)  
<span class="LineNumber"> 020 </span># ๑. ยุ. ผลิกา ฯ  ๒. สฺยา. ฉโยชนานิ ฯ  อุพฺพิทฺโธ ฯ 
<span class="LineNumber"> 021 </span># ๓. สฺยา. ครุฬา กุมฺภยกฺขกา ฯ สี. กุมฺภณฺฑา จ ยกฺขา ตถา ฯ 
