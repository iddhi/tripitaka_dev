<span class="LineNumber"> 001 </span>			*เล่มที่ 25    หน้า  697

<span class="LineNumber"> 002 </span>			พฺรหฺมาลิตฺเถรคาถาวณฺณนา  
<span class="LineNumber"> 003 </span>	กสฺสินฺทฺริยานิ  สมถํ  คตานีติ  อายสฺมโต  พฺรหฺมาลิตฺเถรสฺส
<span class="LineNumber"> 004 </span>คาถา ฯ  กา อุปฺปตฺติ  
<span class="LineNumber"> 005 </span>	อยมฺปิ  ปุริมพุทฺเธสุ  กตาธิกาโร  ตตฺถ  ตตฺถ  ภเว 
<span class="LineNumber"> 006 </span>วิวฏฺฏูปนิสฺสยํ  กุสลํ อุปจินนฺโต วิปสฺสิสฺส ภควโต กาเล
<span class="LineNumber"> 007 </span>กุลเคเห นิพฺพตฺติตฺวา วิฺุตํ ปตฺโต เอกทิวสํ สตฺถารํ 
<span class="LineNumber"> 008 </span>ปิณฺฑาย  จรนฺตํ  ทิสฺวา  ปสนฺนมานโส  วนฺทิตฺวา  ปาทผลํ(๑) ฯ
<span class="LineNumber"> 009 </span>สตฺถา อนุโมทนํ  วตฺวา  ปกฺกามิ ฯ  
<span class="LineNumber"> 010 </span>	โส  เตน  ปุฺกมฺเมน  เทวมนุสฺเสสุ สํสรนฺโต
<span class="LineNumber"> 011 </span>อิมสฺมึ พุทฺธุปฺปาเท  โกสลรฏฺเ€  พฺราหฺมณกุเล  นิพฺพตฺติตฺวา 
<span class="LineNumber"> 012 </span>พฺรหฺมาลีติ  ลทฺธนาโม วิฺุตํ  ปตฺโต  เหตุสมฺปตฺติยา  โจทิยมาโน
<span class="LineNumber"> 013 </span>สํสาเร สฺชาตสํเวโค ตาทิเสน กลฺยาณมิตฺตสนฺนิสฺสเยน 
<span class="LineNumber"> 014 </span>พุทฺธสาสเน  ปพฺพชิตฺวา  ปฏิรูปกมฺมฏฺ€านํ  คเหตฺวา  อรฺเ 
<span class="LineNumber"> 015 </span>วิหรนฺโต  าณสฺส  ปริปากคตตฺตา  น  จิรสฺเสว  วิปสฺสนํ 
<span class="LineNumber"> 016 </span>วฑฺเฒตฺวา  ฉฬภิฺโ อโหสิ ฯ เตน วุตฺตํ อปทาเน (๒)  
<span class="LineNumber"> 017 </span>		สุวณฺณวณฺณํ สมฺพุทฺธํ	อาหุตีนํ ปฏิคฺคหํ  
<span class="LineNumber"> 018 </span>		รถิยํ ปฏิปชฺชนฺตํ		ปาทผลํ(๓) อทาสหํ ฯ
<span class="LineNumber"> 019 </span>		เอกนวุเต อิโต กปฺเป	ยํ ผลํ อททึ ตทา  
<span class="LineNumber"> 020 </span>		ทุคฺคตึ นาภิชานามิ		ผลทานสฺสิทํ ผลํ ฯ  
<span class="LineNumber"> 021 </span>		กิเลสา ฌาปิตา มยฺหํ ฯเปฯ  กตํ พุทฺธสฺส สาสนนฺติ ฯ  
<span class="LineNumber"> 022 </span># ๑. สี. ยุ. วารผลํ ฯ  ๒. ขุ. อ. ๓๓/๙๕/๑๔๖ ฯ 
<span class="LineNumber"> 023 </span># ๓. สฺยา. จารผลํ ฯ สี. ยุ. วารผลํ ฯ
