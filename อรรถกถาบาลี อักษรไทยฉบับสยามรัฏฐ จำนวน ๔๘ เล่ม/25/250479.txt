<span class="LineNumber"> 001 </span>	*เล่มที่ 25  ทฺวาทสมวคฺเค วจฺฉโคตฺตตฺเถรคาถาวณฺณนา  หน้า 479

<span class="LineNumber"> 002 </span>สมุทยปกฺขิยสฺส  กิเลสคณสฺส  ฌาปนโต  มหนฺเตน  มคฺคผลฌาเนน 
<span class="LineNumber"> 003 </span>มหนฺตสฺส  อุฬารสฺส  ปณีตสฺส  นิพฺพานสฺส  ฌายนโต  จ
<span class="LineNumber"> 004 </span>มหาฌายี ฯ  
<span class="LineNumber"> 005 </span>	เจโตสมถโกวิโทติ  จิตฺตสงฺโขภกรานํ  สงฺกิเลสธมฺมานํ  
<span class="LineNumber"> 006 </span>วูปสมเนน เจตโส  สมาทหเน  กุสโล ฯ เอเตน เตวิชฺชภาวสฺส (๑)
<span class="LineNumber"> 007 </span>การณมาห ฯ สมาธิ  โกสลฺลสหิเตน  หิ  อาสวกฺขเยน  เตวิชฺชตา
<span class="LineNumber"> 008 </span>น  เกวเลน ฯ  
<span class="LineNumber"> 009 </span>	สทตฺโถติ  สกตฺโถ  กการสฺสายํ  ทกาโร  กโต  
<span class="LineNumber"> 010 </span>อนุปฺปตฺตสทตฺโถติ  อาทีสุ  วิย ฯ สทตฺโถติ จ อรหตฺตํ 
<span class="LineNumber"> 011 </span>เวทิตพฺพํ ฯ  ตํ  หิ  อตฺตปฏิพนฺธฏฺเ€น  อตฺตานํ อวิชหนฏฺเ€น
<span class="LineNumber"> 012 </span>อตฺตโน ปรมตฺถฏฺเ€น อตฺตโน  อตฺถตฺตา  สกตฺโถติ  วุจฺจติ ฯ
<span class="LineNumber"> 013 </span>สฺวายํ  สทตฺโถ  เม  มยา  อนุปฺปตฺโต อธิคโต ฯ  เอเตน  
<span class="LineNumber"> 014 </span>ยถาวุตฺตํ  มหาฌายิภาวํ  สิขาปตฺตํ  กตฺวา  ทสฺเสติ ฯ เสสํ 
<span class="LineNumber"> 015 </span>วุตฺตนยเมว ฯ  
<span class="LineNumber"> 016 </span>		วจฺฉโคตฺตตฺเถรคาถาวณฺณนา นิฏฺ€ิตา ฯ  
<span class="LineNumber"> 017 </span># ๑. สี. วิชฺชาภาวสฺส ฯ
