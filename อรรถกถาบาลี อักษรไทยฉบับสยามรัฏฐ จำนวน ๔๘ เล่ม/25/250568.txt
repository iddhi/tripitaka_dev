<span class="LineNumber"> 001 </span>	*เล่มที่ 25  ทุกนิปาตวณฺณนา  หน้า  568
	
<span class="LineNumber"> 002 </span>นิวตฺเตตุกาโม  ตสฺมึเยว กมฺเม อภิรตํ ทิสฺวา ตํ โจเทนฺโต  
<span class="LineNumber"> 003 </span>		อจฺจยนฺติ อโหรตฺตา	ชีวิตํ อุปรุชฺฌติ  
<span class="LineNumber"> 004 </span>		อายุ ขียติ มจฺจานํ		กุนฺนทีนํว โอทกํ ฯ  
<span class="LineNumber"> 005 </span>		อถ ปาปานิ กมฺมานิ	กรํ พาโล น พุชฺฌติ  
<span class="LineNumber"> 006 </span>		ปจฺฉาสฺส กฏุกํ โหติ	วิปาโก หิสฺส ปาปโกติ(๑)  
<span class="LineNumber"> 007 </span>คาถาทฺวยํ อภาสิ ฯ  
<span class="LineNumber"> 008 </span>	ตตฺถ  อจฺจยนฺตีติ  อติกฺกมนฺติ  ลหุํ  ลหุํ  อปคจฺฉนฺตีติ 
<span class="LineNumber"> 009 </span>อตฺโถ ฯ
<span class="LineNumber"> 010 </span>	อโหรตฺตาติ รตฺตินฺทิวา ฯ 
<span class="LineNumber"> 011 </span>	ชีวิตํ  อุปรุชฺฌตีติ  ชีวิตินฺทฺริยํ  จ ขณิกนิโรธวเสน
<span class="LineNumber"> 012 </span>นิรุชฺฌติ ฯ วุตฺตํ  หิ  ขเณ  ขเณ ตฺวํ ภิกฺขุ ชายสิ จ ชิยฺยสิ จ
<span class="LineNumber"> 013 </span>มิยฺยสิ จ จวสิ จ อุปปชฺชสิ จาติ ฯ  (๒)  
<span class="LineNumber"> 014 </span>	อายุ  ขียติ  มจฺจานนฺติ  มริตพฺพสภาวตฺตา มจฺจาติ 
<span class="LineNumber"> 015 </span>ลทฺธนามานํ อิเมสํ สตฺตานํ  อายุ  โย  จิรํ  ชีวติ  
<span class="LineNumber"> 016 </span>โส  วสฺสสตํ  อปฺปํ  วา  ภิยฺโยติ  เอวํ ปริจฺฉินฺนกาลปรมายุ
<span class="LineNumber"> 017 </span>ขียติ ขยํ จ สมฺเภทํ จ คจฺฉติ ยถา กึ กุนฺนทีนํว
<span class="LineNumber"> 018 </span>โอทกํ ยถา นาม  กุนฺนทีนํ ปพฺพเตยฺยานํ ขุทฺทกนทีนํ อุทกํ (๓) 
<span class="LineNumber"> 019 </span>จิรํ น ติฏฺ€ติ ลหุตรํ ขียติ อาคตมตฺตํเยว  วิคจฺฉติ  เอวํ  
<span class="LineNumber"> 020 </span>สตฺตานํ  อายุ  ลหุตรํ ขียติ ขยํ คจฺฉติ ฯ เอตฺถ จ อุทกเมว
<span class="LineNumber"> 021 </span># ๑. ขุ. เถร. ๒๖/๒๗๐/๒๙๑ ฯ  ๒. สี. จาติ อาทิ ฯ 
<span class="LineNumber"> 022 </span># ๓. สี. ยุ. ปพฺพเตยฺยํ อุทกํ ฯ
