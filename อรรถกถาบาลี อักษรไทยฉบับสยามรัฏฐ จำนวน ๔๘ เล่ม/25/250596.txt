<span class="LineNumber"> 001 </span>	*เล่มที่ 25  ทุกนิปาตวณฺณนา  หน้า  596
	
<span class="LineNumber"> 002 </span>ตุเมฺห  อปฺปมตฺตา  ปุลินเจติยปูชมนุยุฺชถ ภาวนาย จ 
<span class="LineNumber"> 003 </span>ยุตฺตปฺปยุตฺตา โหถาติ วตฺวา พฺรหฺมโลกเมว คโต ฯ  
<span class="LineNumber"> 004 </span>	เอวํ  โส  เทวมนุสฺเสสุ  สํสรนฺโต อิมสฺมึ พุทฺธุปฺปาเท 
<span class="LineNumber"> 005 </span>สาวตฺถิยํ คหปติกุเล นิพฺพตฺติ  ตสฺส  ชาตทิวสโต  ปฏฺ€าย
<span class="LineNumber"> 006 </span>ตสฺมึ  กุเล  สิริสมฺปตฺติยา  วฑฺฒมานตฺตา สิริมาเตฺวว  นามํ  
<span class="LineNumber"> 007 </span>อกํสุ ฯ  ตสฺส  ปทสา  คมนกาเล  กนิฏฺ€ภาตา  นิพฺพตฺติ  ตสฺส 
<span class="LineNumber"> 008 </span>อยํ  สิรึ  วฑฺเฒนฺโต  ชาโตติ  สิริวฑฺโฒติ  นามํ  อกํสุ ฯ  เต  
<span class="LineNumber"> 009 </span>อุโภปิ เชตวนปฺปฏิคฺคหเณ  พุทฺธานุภาวํ  ทิสฺวา  ปฏิลทฺธสทฺธา 
<span class="LineNumber"> 010 </span>ปพฺพชึสุ ฯ  เตสุ  สิริวฑฺโฒ  น ตาว (๑) อุตฺตริมนุสฺสธมฺมสฺส ลาภี 
<span class="LineNumber"> 011 </span>อโหสิ จตุนฺนํ ปจฺจยานํ ลาภี คหฏฺ€ปพฺพชิตานํ สกฺกโต  
<span class="LineNumber"> 012 </span>ครุกโต  สิริมตฺเถโร  ปน  ปพฺพชิตกาลโต  ปฏฺ€าย  ตาทิเสน
<span class="LineNumber"> 013 </span>กมฺมจฺฉิทฺเทน  อปฺปลาภี  อโหสิ  พหุชนาสมฺภาวิโต  (๒)  สมถ-
<span class="LineNumber"> 014 </span>วิปสฺสนาสุ  กมฺมํ กโรนฺโต น จิรสฺเสว ฉฬภิฺโ อโหสิ ฯ
<span class="LineNumber"> 015 </span>เตน วุตฺตํ อปทาเน (๓)  
<span class="LineNumber"> 016 </span>		ปพฺพเต หิมวนฺตมฺหิ	เทวโล นาม ตาปโส  
<span class="LineNumber"> 017 </span>		ตตฺถ เม จงฺกโม อาสิ	อมนุสฺเสหิ มาปิโต ฯ  
<span class="LineNumber"> 018 </span>		ชฏาภารสฺส (๔) ภริโต	กมณฺฑลุธโร ตทา   
<span class="LineNumber"> 019 </span>		อุตฺตมตฺถํ คเวสนฺโต	วิปินา นิกฺขมึ ตทา(๕) ฯ  
<span class="LineNumber"> 020 </span># ๑. สี. สิริวฑฺโฒ ตาว ฯ  ๒. สี. พหุชนสฺส จ สมฺภาวิโต ฯ 
<span class="LineNumber"> 021 </span># ยุ. พหุชนา อสมฺภาวิโต ฯ  ๓. ขุ. อ. ๓๓/๗๗/๑๑๑ ฯ 
<span class="LineNumber"> 022 </span># ๔. สฺยา. ชฏาภารสฺส ฯ  ๕. ยุ. อภินิกฺขมึ ฯ 
