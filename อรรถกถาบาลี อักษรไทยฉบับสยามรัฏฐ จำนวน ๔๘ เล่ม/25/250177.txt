<span class="LineNumber"> 001 </span>	*เล่มที่ 25  ตติยวคฺเค  อภยตฺเถรคาถาวณฺณนา หน้า 177
		
<span class="LineNumber"> 002 </span>	อรหตฺตํ ปน ปตฺวา อตฺตโน ปฏิปตฺติกิตฺตเนน อฺํ 
<span class="LineNumber"> 003 </span>พฺยากโรนฺโต  
<span class="LineNumber"> 004 </span>		สุตฺวา สุภาสิตํ วาจํ	พุทฺธสฺสาทิจฺจพนฺธุโน  
<span class="LineNumber"> 005 </span>		ปจฺจพฺยธึ หิ นิปุณํ		วาลคฺคํ อุสุนา ยถาติ(๑)  
<span class="LineNumber"> 006 </span>คาถํ อภาสิ ฯ 
<span class="LineNumber"> 007 </span>	ตตฺถ  สุตฺวาติ  โสตํ  โอทหิตฺวา  โสตทฺวารานุสาเรน 
<span class="LineNumber"> 008 </span>อุปธาเรตฺวา ฯ  
<span class="LineNumber"> 009 </span>	สุภาสิตนฺติ  สุฏฺ€ุ  ภาสิตํ  สมฺมเทว ภาสิตํ สมฺมาสมฺพุทฺธ-
<span class="LineNumber"> 010 </span>ภาวโต มหาการุณิกตาย จ  กิฺจิ  อวิสํวาเทตฺวา  ยถาธิปฺเปตสฺส 
<span class="LineNumber"> 011 </span>อตฺถสฺส  เอกนฺตโต  สาธนวเสน  ภาสิตํ จตุสจฺจวิภาวนีย-
<span class="LineNumber"> 012 </span>ธมฺมกถํ ฯ น หิ สจฺจวินิมุตฺตา ภควโต ธมฺมเทสนา อตฺถิ ฯ 
<span class="LineNumber"> 013 </span>	พุทฺธสฺสาติ สพฺพฺุพุทฺธสฺส ฯ  
<span class="LineNumber"> 014 </span>	อาทิจฺจพนฺธุโนติ  อาทิจฺจวํเส  สมฺภูตตฺตา  อาทิจฺโจ  พนฺธุ 
<span class="LineNumber"> 015 </span>เอตสฺสาติ  อาทิจฺจพนฺธุ  ภควา ฯ  ตสฺส  อาทิจฺจพนฺธุโน ฯ
<span class="LineNumber"> 016 </span>อาทิจฺจสฺส  วา พนฺธูติ อาทิจฺจพนฺธุ ภควา ฯ ตสฺส ภควโต
<span class="LineNumber"> 017 </span>โอรสปุตฺตภาวโต ฯ เตนาห ภควา  
<span class="LineNumber"> 018 </span>		โย อนฺธกาเร ตมสี ปภงฺกโร  
<span class="LineNumber"> 019 </span>		เวโรจโน มณฺฑลี อุคฺคเตโช  
<span class="LineNumber"> 020 </span>		มา ราหุ คิลี จรมนฺตลิกฺเข  
<span class="LineNumber"> 021 </span>		ปชํ มมํ ราชา (๒) ปมุฺจ สูริยนฺติ ฯ 
<span class="LineNumber"> 022 </span># ๑. ขุ. เถร. ๒๖/๑๖๓/๒๖๖ ฯ  ๒. ม. ราหุ ฯ 
