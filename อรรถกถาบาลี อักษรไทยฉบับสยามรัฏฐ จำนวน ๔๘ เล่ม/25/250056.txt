<span class="LineNumber"> 001 </span>	*เล่มที่ 25  เอกนิปาตวณฺณนา  หน้า  56

<span class="LineNumber"> 002 </span>อคฺคฏฺ€าเน  €เปนฺตํ  ทิสฺวา  อยํ  กิร  อิมสฺมึ สาสเน 
<span class="LineNumber"> 003 </span>ปฏิสมฺภิทาปตฺตานํ อคฺโค อโห  วตาหมฺปิ  เอกสฺส  พุทฺธสฺส 
<span class="LineNumber"> 004 </span>สาสเน  อยํ วิย ปฏิสมฺภิทาปตฺโต (๑) ภเวยฺยนฺติ จินฺเตตฺวา 
<span class="LineNumber"> 005 </span>สตฺถุ เทสนาปริโยสาเน วุฏฺ€ิตาย ปริสาย ภควนฺตํ 
<span class="LineNumber"> 006 </span>อุปสงฺกมิตฺวา ภนฺเต เสฺว มยฺหํ ภิกฺขํ คณฺหถาติ 
<span class="LineNumber"> 007 </span>นิมนฺเตสิ ฯ สตฺถา อธิวาเสสิ ฯ 
<span class="LineNumber"> 008 </span>	โส ภควนฺตํ อภิวาเทตฺวา ปทกฺขิณํ  กตฺวา  สกนิเวสนํ  
<span class="LineNumber"> 009 </span>คนฺตฺวา  สพฺพรตฺตึ  พุทฺธสฺส  ภิกฺขุสํฆสฺส  จ นิสชฺชฏฺ€านํ  
<span class="LineNumber"> 010 </span>คนฺธมาลาทามาทีหิ  (๒)  อลงฺกริตฺวา  ปณีตํ  ขาทนียํ  โภชนียํ 
<span class="LineNumber"> 011 </span>ปฏิยาทาเปตฺวา  ตสฺสา  รตฺติยา อจฺจเยน สเก นิเวสเน
<span class="LineNumber"> 012 </span>ภิกฺขุสตสหสฺสปริวารํ ภควนฺตํ วิวิธยาคุขชฺชกปริวารํ  (๓)  นานา-
<span class="LineNumber"> 013 </span>รสสูปพฺยฺชนํ  คนฺธสาลิโภชนํ  โภเชตฺวา ภตฺตกิจฺจปริโยสาเน 
<span class="LineNumber"> 014 </span>จินฺเตสิ  มหนฺตํ  โข  อหํ  ตํ  €านนฺตรํ  ปตฺเถมิ น โข ปน 
<span class="LineNumber"> 015 </span>มยฺหํ  (๔)  ยุตฺตํ เอกทิวสเมว ทานํ ทตฺวา ตํ €านนฺตรํ ปตฺเถตุํ 
<span class="LineNumber"> 016 </span>อนุปฏิปาฏิยา สตฺต ทิวเส  (๕)  ทานํ ทตฺวา ปตฺเถสฺสามีติ ฯ 
<span class="LineNumber"> 017 </span>	โส เตเนว นิยาเมน สตฺต ทิวเส มหาทานานิ  ทตฺวา
<span class="LineNumber"> 018 </span>ภตฺตกิจฺจปริโยสาเน  ทุสฺสโกฏฺ€าคารํ  วิวราเปตฺวา อุตฺตมํ 
<span class="LineNumber"> 019 </span>ติจีวรปฺปโหนกํ สุขุมวตฺถํ  พุทฺธสฺส  ปาทมูเล  €เปตฺวา 
<span class="LineNumber"> 020 </span># ๑. ม. ปฏิสมฺภิทาปตฺตานํ อคฺโค ฯ  ๒. ม. คนฺธทามมาลาทามาทีหิ ฯ 
<span class="LineNumber"> 021 </span># ๓. สี. ...ขชฺชกาทิปริวารํ ฯ   ๔. สี. มยา ฯ  ๕. สี. สตฺตทิวสํ ฯ
