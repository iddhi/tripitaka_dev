<span class="LineNumber"> 001 </span>	*เล่มที่ 25  เอกนิปาตวณฺณนา  หน้า  508
	
<span class="LineNumber"> 002 </span>วชฺชีปุตฺโตเตฺวว จสฺส สมฺา  อโหสิ ฯ  โส  ทหโร  หุตฺวา 
<span class="LineNumber"> 003 </span>หตฺถิสิกฺขาทิสิกฺขนกาเลปิ  เหตุสมฺปนฺนตาย นิสฺสรณชฺฌาสโยว 
<span class="LineNumber"> 004 </span>หุตฺวา  วิจรนฺโต  สตฺถุ  ธมฺมเทสนากาเล  วิหารํ  คนฺตฺวา 
<span class="LineNumber"> 005 </span>ปริสปริยนฺเต  นิสินฺโน  ธมฺมํ  สุตฺวา  ปฏิลทฺธสทฺโธ  สตฺถุ  สนฺติเก 
<span class="LineNumber"> 006 </span>ปพฺพชิตฺวา วิปสฺสนาย  กมฺมํ  กโรนฺโต  น  จิรสฺเสว  ฉฬภิฺโ
<span class="LineNumber"> 007 </span>อโหสิ ฯ  เตน  วุตฺตํ  อปทาเน (๑)  
<span class="LineNumber"> 008 </span>		สหสฺสรํสี ภควา		สยมฺภู อปราชิโต  
<span class="LineNumber"> 009 </span>		วิเวกา วุฏฺ€หิตฺวาน	โคจรายาภินิกฺขมิ ฯ  
<span class="LineNumber"> 010 </span>		ผลหตฺโถ อหํ ทิสฺวา	อุปคจฺฉึ นราสภํ  
<span class="LineNumber"> 011 </span>		ปสนฺนจิตฺโต สุมโน	อวฏํ อททึ ผลํ ฯ  
<span class="LineNumber"> 012 </span>		จตุนฺนวุติโต กปฺเป	ยํ ผลํ อททึ ตทา
<span class="LineNumber"> 013 </span>		ทุคฺคตึ นาภิชานามิ	ผลทานสฺสิทํ ผลํ ฯ  
<span class="LineNumber"> 014 </span>		กิเลสา ฌาปิตา มยฺหํ ฯเปฯ  กตํ พุทฺธสฺส สาสนนฺติ ฯ  
<span class="LineNumber"> 015 </span>	ฉฬภิฺโ  ปน  หุตฺวา  อปรภาเค  อจิรปรินิพฺพุเต  สตฺถริ 
<span class="LineNumber"> 016 </span>ธมฺมํ  สงฺคายิตุํ สงฺเกตํ  กตฺวา  มหาเถเรสุ  ตตฺถ  ตตฺถ  วิหรนฺเตสุ  
<span class="LineNumber"> 017 </span>เอกทิวสํ อายสฺมนฺตํ อานนฺทํ เสขํเยว  สมานํ  มหติยา  ปริสาย  
<span class="LineNumber"> 018 </span>ปริวุตํ ธมฺมํ เทเสนฺตํ ทิสฺวา ตสฺส อุปริมคฺคาธิคมาย อุสฺสาหํ 
<span class="LineNumber"> 019 </span>ชเนนฺโต  
<span class="LineNumber"> 020 </span>		รุกฺขมูลคหนํ ปสกฺกิย(๒)  
<span class="LineNumber"> 021 </span>		นิพฺพานํ หทยสฺมึ โอปิย(๓)  
<span class="LineNumber"> 022 </span># ๑. ขุ. อ. ๓๓/๙๔/๑๔๕ ฯ ๒. สฺยา. ปสกฺขิย ฯ  ๓. ยุ. โอสิย ฯ 
