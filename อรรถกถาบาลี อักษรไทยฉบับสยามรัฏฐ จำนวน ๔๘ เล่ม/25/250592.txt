<span class="LineNumber"> 001 </span>	*เล่มที่ 25  ทุติยวคฺเค นนฺทตฺเถรคาถาวณฺณนา  หน้า 592

<span class="LineNumber"> 002 </span>		อโยนิโสมนสิการา		มณฺฑนํ อนุยุฺชิสํ  
<span class="LineNumber"> 003 </span>		อุทฺธโต จปโล จาสึ	กามราเคน อฏฺฏิโต ฯ  
<span class="LineNumber"> 004 </span>		อุปายกุสเลนาหํ		พุทฺเธนาทิจฺจพนฺธุนา  
<span class="LineNumber"> 005 </span>		โยนิโส ปฏิปชฺชิตฺวา	ภเว จิตฺตํ อุทพฺพหินฺติ(๑)  
<span class="LineNumber"> 006 </span>คาถาทฺวยํ อภาสิ ฯ  
<span class="LineNumber"> 007 </span>	ตตฺถ  อโยนิโสมนสิการาติ  อนุปายมนสิการโต  อสุภํ 
<span class="LineNumber"> 008 </span>กายํ  สุภโต  มนสิ  กริตฺวา  สุภโต  มนสิการเหตุ  อสุภํ  กายํ  (๒) 
<span class="LineNumber"> 009 </span>สุภสฺายาติ (๓) อตฺโถ ฯ 
<span class="LineNumber"> 010 </span>	มณฺฑนนฺติ หตฺถูปคาทิอาภรเณหิ  เจว  มาลาคนฺธาทีหิ  
<span class="LineNumber"> 011 </span>จ  อตฺตภาวสฺส อลงฺกรณํ ฯ
<span class="LineNumber"> 012 </span>	อนุยุฺชิสนฺติ อนุยุฺชึ  สรีรสฺส  วิภูสนปฺปสุโต  อโหสินฺติ 
<span class="LineNumber"> 013 </span>อตฺโถ ฯ  
<span class="LineNumber"> 014 </span>	อุทฺธโตติ ชาติโคตฺตรูปโยพฺพนมทาทีหิ  อุทฺธโต  อวูปสนฺต-
<span class="LineNumber"> 015 </span>จิตฺโต ฯ 
<span class="LineNumber"> 016 </span>	จปโลติ  วนมกฺกโฏ วิย อนวฏฺ€ิตจิตฺตตาย โลโล  กาย-
<span class="LineNumber"> 017 </span>มณฺฑนวตฺถมณฺฑนาทิจาปเลฺย  ยุตฺตตาย  วา  จปโล  จ ฯ 
<span class="LineNumber"> 018 </span>	อาสินฺติ อโหสึ ฯ  
<span class="LineNumber"> 019 </span>	กามราเคนาติ วตฺถุกาเมสุ ฉนฺทราเคน อฏฺฏิโต ปีฬิโต 
<span class="LineNumber"> 020 </span>วิพาธิโต อาสินฺติ โยชนา ฯ (๔)
<span class="LineNumber"> 021 </span># ๑. ขุ. เถร. ๒๖/๒๗๖/๒๙๓ ฯ ๒. สี. อสุเภ กาเย ฯ 
<span class="LineNumber"> 022 </span># ๓. ยุ. สุภมฺเยฺยาติ ฯ  ๔. ยุ. วิพาธิโตติ โยชนา ฯ 
