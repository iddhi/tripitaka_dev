<span class="LineNumber"> 001 </span>	*เล่มที่ 25  นวมวคฺเค นีตตฺเถรคาถาวณฺณนา  หน้า 389

<span class="LineNumber"> 002 </span>ภุฺชิตฺวา นิวาเตสุ  เสนาสเนสุ  วิหรนฺติ  อิเมสุ  ปพฺพชิตฺวา  
<span class="LineNumber"> 003 </span>สุเขน  วิหริตุํ  สกฺกาติ สุขาภิลาสาย ปพฺพชิตฺวาว สตฺถุ 
<span class="LineNumber"> 004 </span>สนฺติเก กมฺมฏฺ€านํ คเหตฺวา กติปาหเมว มนสิกริตฺวา ตํ 
<span class="LineNumber"> 005 </span>ฉฑฺเฑตฺวา  ยาวทตฺถํ  อุทราวเทหกํ  ภุฺชิตฺวา  ทิวสภาคํ 
<span class="LineNumber"> 006 </span>สงฺคณิการาโม ติรจฺฉานกถาย  วีตินาเมติ  รตฺติภาเคปิ 
<span class="LineNumber"> 007 </span>ถีนมิทฺธาภิภูโต  สพฺพรตฺตึ  สุปติ ฯ สตฺถา ตสฺส เหตุปริปากํ
<span class="LineNumber"> 008 </span>โอโลเกตฺวา โอวาทํ เทนฺโต  
<span class="LineNumber"> 009 </span>		สพฺพรตฺตึ สุปิตฺวาน	ทิวา สงฺคณิเก รโต  
<span class="LineNumber"> 010 </span>		กุทาสฺสุ นาม ทุมฺเมโธ	ทุกฺขสฺสนฺตํ กริสฺสตีติ(๑)  
<span class="LineNumber"> 011 </span>คาถํ อภาสิ ฯ  
<span class="LineNumber"> 012 </span>	ตตฺถ  สพฺพรตฺตินฺติ  สกลํ  รตฺตึ ฯ
<span class="LineNumber"> 013 </span>	สุปิตฺวานาติ  นิทฺทายิตฺวา  รตฺติยา ป€มํ  ยามํ  จงฺกเมน 
<span class="LineNumber"> 014 </span>นิสชฺชาย  อาวรณีเยหิ  ธมฺเมหิ  จิตฺตํ  ปริโสเธตีติ  อาทินา 
<span class="LineNumber"> 015 </span>วุตฺตํ ชาคริยํ อนนุยุฺชิตฺวา เกวลํ รตฺติยา ตีสุปิ ยาเมสุ 
<span class="LineNumber"> 016 </span>นิทฺทํ โอกฺกมิตฺวาติ อตฺโถ ฯ 
<span class="LineNumber"> 017 </span>	ทิวาติ  ทิวสํ  สกลํ  ทิวสภาคนฺติ อตฺโถ ฯ 
<span class="LineNumber"> 018 </span>	สงฺคณิเกติ (๒) ติรจฺฉานกถิเกหิ กายทฬฺหิพหุลปุคฺคเลหิ  
<span class="LineNumber"> 019 </span>สนฺนิสชฺชา สงฺคณิโก ตสฺมึ รโต อภิรโต ตตฺถ อวิคตจฺฉนฺโท 
<span class="LineNumber"> 020 </span># ๑. ขุ. เถร. ๒๖/๒๒๑/๒๗๙ ฯ  ๒. สี. สงฺคณิเก รโต วิหาโร 
<span class="LineNumber"> 021 </span># สงฺคณิโก ฯ  ๓. สี. อยํ ปาโ€ นตฺถิ ฯ 
