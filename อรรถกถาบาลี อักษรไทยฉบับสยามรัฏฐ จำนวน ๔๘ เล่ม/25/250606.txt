<span class="LineNumber"> 001 </span>	*เล่มที่ 25  ทุกนิปาตวณฺณนา  หน้า  606
	
<span class="LineNumber"> 002 </span>	สุสมูหตาติ  สมุคฺฆาฏิตา ฯ  เอเตน สมุทยสจฺจสฺส 
<span class="LineNumber"> 003 </span>ปหานาภิสมยํ  วทติ ฯ  
<span class="LineNumber"> 004 </span>	ภาวิตา  มม  โพชฺฌงฺคาติ  โพธิสงฺขาตาย  สติอาทิธมฺม-  
<span class="LineNumber"> 005 </span>สามคฺคิยา  ตํสมงฺคิโน  วา  โพธิสงฺขาตสฺส  อริยปุคฺคลสฺส องฺคาติ
<span class="LineNumber"> 006 </span>โพชฺฌงฺคา ฯ (๑) สติธมฺมวิจยวิริยปีติปสฺสทฺธิสมาธิอุเปกฺขาสงฺขาตา
<span class="LineNumber"> 007 </span>มคฺคปริยาปนฺนา  ธมฺมา  มยา ภาวิตา  อุปฺปาทิตา  วฑฺฒิตา ฯ
<span class="LineNumber"> 008 </span>โพชฺฌงฺคคฺคหเณเนว  เจตฺถ  ตํสหจริตตาย  (๒) สพฺเพ  มคฺคธมฺมา
<span class="LineNumber"> 009 </span>สพฺเพ  จ  โพธิปกฺขิยธมฺมา  คหิตาติ  ทฏฺ€พฺพา ฯ  เอเตเนว
<span class="LineNumber"> 010 </span>มคฺคสจฺจสฺส ภาวนาภิสมยํ  ทสฺเสติ ฯ  
<span class="LineNumber"> 011 </span>	ปตฺโต  เม  อาสวกฺขโยติ  กามาสวาทโย  อาสวา  ขียนฺติ  
<span class="LineNumber"> 012 </span>เอตฺถาติ  อาสวกฺขโยติ  ลทฺธนาโม  อสงฺขตธมฺโม  มยา  ปตฺโต 
<span class="LineNumber"> 013 </span>อธิคโต ฯ  เอเตน  นิโรธสจฺจสฺส  สจฺฉิกิริยาภิสมยํ  กเถติ ฯ 
<span class="LineNumber"> 014 </span>เอตฺตาวตา  อตฺตโน  สอุปาทิเสสนิพฺพานสมฺปตฺตึ (๓) ทสฺเสติ ฯ  
<span class="LineNumber"> 015 </span>	อิทานิ  ปน  อนุปาทิเสสนิพฺพานสมฺปตฺตึ  ทสฺเสนฺโต
<span class="LineNumber"> 016 </span>โสหนฺติอาทินา  ทุติยคาถมาห ฯ  
<span class="LineNumber"> 017 </span>	ตสฺสตฺโถ  โสหํ  (๔) เอวํ วุตฺตนเยน ขนฺเธ ปริฺาย 
<span class="LineNumber"> 018 </span>ปริชานิตฺวา ตถา  ปริชานนฺโตเอว  สกอตฺตภาวปรอตฺตภาเวสุ 
<span class="LineNumber"> 019 </span>อชฺฌตฺติกพาหิรายตเนสุ อตีตาทิเภทภินฺเนสุ สํสิพฺพนาการํ  (๕)  ปุนปฺปุนํ 
<span class="LineNumber"> 020 </span># ๑. สี. ยุ. โพชฺฌงฺคาติ ฯ  ๒. สี. ยุ. ... จริตาย ฯ  
<span class="LineNumber"> 021 </span># ๓. สี. สอุปาทิเสสนิพฺพานธาตุสมฺปตฺตึ ฯ ๔. สพฺพตฺถ โย หนฺติ 
<span class="LineNumber"> 022 </span># ทิสฺสติ ฯ  ๕. สี. ยุ. สํสิพฺพนปริสิพฺพนการํ 
