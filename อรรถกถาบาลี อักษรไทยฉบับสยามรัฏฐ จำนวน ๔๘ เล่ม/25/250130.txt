<span class="LineNumber"> 001 </span>	*เล่มที่ 25  เอกนิปาตวณฺณนา  หน้า  130
	
<span class="LineNumber"> 002 </span>วิย  จ หุตฺวา เถรสฺส ปทานุปทิกา หุตฺวา คุมฺพโต 
<span class="LineNumber"> 003 </span>นิกฺขนฺตา ฯ เอกมนฺเต €ิโต  สหายกตฺเถโร  ตํ การณํ ทิสฺวาว
<span class="LineNumber"> 004 </span>โทมนสฺสชาโต นฏฺโ€ ทานิ เม อิมินา ภิกฺขุนา สทฺธึ  
<span class="LineNumber"> 005 </span>ทีฆรตฺตานุคโต  สิเนโห  สจาหํ  เอวํ  วิรุฬฺหภาวํ  (๑)  ชาเนยฺยํ
<span class="LineNumber"> 006 </span>เอตฺตกํ อทฺธานํ  อิมินา  สทฺธึ  วิสฺสาสํ  น  กเรยฺยนฺติ  จินฺเตตฺวา
<span class="LineNumber"> 007 </span>อาคจฺฉนฺตสฺเสวสฺส หนฺทาวุโส  (๒)  ตุยฺหํ ปตฺตจีวรํ ตาทิเสน 
<span class="LineNumber"> 008 </span>ปาเปน สทฺธึ เอกมคฺคํ (๓) นาคจฺฉามีติ อาห ฯ  ตํ  กถํ  สุตฺวา
<span class="LineNumber"> 009 </span>ตสฺส  ลชฺชีภิกฺขุโน  หทยํ ติขิณสตฺตึ คเหตฺวา วิทฺธํ วิย 
<span class="LineNumber"> 010 </span>อโหสิ ฯ  ตโต  นํ  อาห  อาวุโส  กึ  นาเมตํ วทสิ อหํ 
<span class="LineNumber"> 011 </span>เอตฺตกํ กาลํ ทุกฺกฏมตฺตํปิ อาปตฺตึ  น  ชานามิ ฯ  ตฺวํ  ปน
<span class="LineNumber"> 012 </span>มํ  อชฺช  ปาโปติ  วทสิ  กึ  เต  ทิฏฺ€นฺติ ฯ กึ  อฺเน 
<span class="LineNumber"> 013 </span>ทิฏฺเ€น  กึ  ตฺวํ  เอวํวิเธน  อลงฺกตปฏิยตฺเตน  มาตุคาเมน  สทฺธึ 
<span class="LineNumber"> 014 </span>เอกฏฺ€าเน  หุตฺวา  นิกฺขนฺโตติ ฯ (๔) นตฺเถตํ อาวุโส มยฺหํ นาหํ 
<span class="LineNumber"> 015 </span>เอวรูปํ มาตุคามํ ปสฺสามีติ ฯ  ตสฺส  ยาวตติยํ  กเถนฺตสฺสาปิ
<span class="LineNumber"> 016 </span>อิตโร เถโร กถํ อสทฺทหิตฺวา (๕) อตฺตนา ทิฏฺ€การณํ  เยว
<span class="LineNumber"> 017 </span>ภูตตฺถํ(๖)  กตฺวา คณฺหนฺโต เตน สทฺธึ เอกมคฺเคน อคนฺตฺวา 
<span class="LineNumber"> 018 </span>อฺเน มคฺเคน  สตฺถุ  สนฺติกํ  คโต ฯ  อิตโรปิ  ภิกฺขุ  อฺเน 
<span class="LineNumber"> 019 </span>มคฺเคน สตฺถุ สนฺติกํเยว คโต ฯ  
<span class="LineNumber"> 020 </span># ๑. ม. เอวํวิธภาวํ ฯ  ๒. สี. คณฺหาวุโส ฯ ๓. สี. เอกมคฺเคน ฯ
<span class="LineNumber"> 021 </span># ๔. สี. น นิกฺขนฺโตติ ฯ  ๕. สี. น ตสฺส กถํ สทฺทหิ ฯ 
<span class="LineNumber"> 022 </span># ๖. ม. ภูตตฺตํ ฯ สี. ภูตตฺถิกํ ฯ
