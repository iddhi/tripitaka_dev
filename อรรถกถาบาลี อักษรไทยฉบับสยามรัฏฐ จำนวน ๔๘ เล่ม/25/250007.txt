<span class="LineNumber"> 001 </span>		*เล่มที่ 25    หน้า 7
	
<span class="LineNumber"> 002 </span>		นิทานคาถาวณฺณนา
<span class="LineNumber"> 003 </span>	เอวํ ปริจฺฉินฺนปริมาณาสุ ปเนตาสุ เถรคาถา อาทิ ฯ
<span class="LineNumber"> 004 </span>ตตฺถาปิ  
<span class="LineNumber"> 005 </span>		สีหานํว นทนฺตานํ		ทา€ีนํ คิริคพฺภเร  
<span class="LineNumber"> 006 </span>		สุณาถ ภาวิตตฺตานํ	คาถา อตฺถุปนายิกาติ (๑)  
<span class="LineNumber"> 007 </span>	อยํ  ป€มมหาสงฺคีติกาเล  อายสฺมตา  อานนฺเทน  เตสํ  
<span class="LineNumber"> 008 </span>เถรานํ  โถมนตฺถํ  ภาสิตา  คาถา  อาทิ ฯ
<span class="LineNumber"> 009 </span>	ตตฺถ  สีหานนฺติ  สีหสทฺโท  สีโห  ภิกฺขเว  มิคราชาติ
<span class="LineNumber"> 010 </span>อาทีสุ  มิคราเช  อาคโต ฯ  อถ  โข  สีโห  เสนาปติ  เยน
<span class="LineNumber"> 011 </span>ภควา เตนุปสงฺกมีติอาทีสุ ปฺตฺติยํ ฯ  สีโหติ  โข  
<span class="LineNumber"> 012 </span>ภิกฺขเว  ตถาคตสฺเสตํ  อธิวจนํ  อรหโต  สมฺมาสมฺพุทฺธสฺสาติ
<span class="LineNumber"> 013 </span>อาทีสุ  ตถาคเต ฯ ตตฺถ ยถา  ตถาคเต สทิสกปฺปนาย 
<span class="LineNumber"> 014 </span>อาคโต เอวํ  อิธาปิ  สทิสกปฺปนาวเสเนว  เวทิตพฺโพ  ตสฺมา 
<span class="LineNumber"> 015 </span>สีหานํวาติ  สีหานํ อิว ฯ สนฺธิวเสน  สรโลโป  เอวํส  ส  เตติ
<span class="LineNumber"> 016 </span>อาทีสุ วิย ฯ ตตฺถ อิวาติ นิปาตปทํ ฯ
<span class="LineNumber"> 017 </span>	สุณาถาติ อาขฺยาตปทํ ฯ อิตรานิ  นามปทานิ ฯ
<span class="LineNumber"> 018 </span>	สีหานํวาติ  จ  สมฺพนฺเธ  สามิวจนํ ฯ  กามฺเจตฺถ  สมฺพนฺธี 
<span class="LineNumber"> 019 </span>สรูปโต  น  วุตฺโต  อตฺถโต  ปน  วุตฺโตว  โหติ ฯ  ยถา  หิ 
<span class="LineNumber"> 020 </span>โอฏฺ€สฺเสว  มุขํ เอตสฺสาติ  วุตฺเต  โอฏฺ€สฺส  มุขํ  วิย มุขํ
<span class="LineNumber"> 021 </span># ๑. สี. อตฺตูปนายิกา ฯ  ม. อตฺถูปนายิกา ฯ 
<span class="LineNumber"> 022 </span># ยุ. อตฺตุปนายิกา ฯ 
