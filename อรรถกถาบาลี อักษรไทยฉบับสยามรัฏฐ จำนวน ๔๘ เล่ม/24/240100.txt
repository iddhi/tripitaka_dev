<span class="LineNumber"> 001 </span>	เล่มที่  24  อุพฺพรีวคฺควณฺณนา  หน้า  100

<span class="LineNumber"> 002 </span>	อถายสฺมา  สาริปุตฺโต  ตํ  เปตึ  ปีณินฺทฺริยํ  ปริสุทฺธ-
<span class="LineNumber"> 003 </span>ฉวิวณฺณํ ทิพฺพวตฺถาภรณาลงฺการํ  สมนฺตโต  อตฺตโน  ปภาย  
<span class="LineNumber"> 004 </span>โอภาเสนฺตึ  อตฺตโน  สนฺติกํ  อุปคนฺตฺวา  €ิตํ  ทิสฺวา  ปจฺจกฺขโต  
<span class="LineNumber"> 005 </span>กมฺมผลํ  ตาย  วิภาเวตุกาโม  หุตฺวา ติสฺโส คาถา อภาสิ  
<span class="LineNumber"> 006 </span>		อภิกฺกนฺเตน วณฺเณน  ยา ตฺวํ ติฏฺ€สิ เทวเต  
<span class="LineNumber"> 007 </span>		โอภาเสนฺตี ทิสา สพฺพา  โอสธี วิย ตารกา ฯ  
<span class="LineNumber"> 008 </span>		เกน เตตาทิโส วณฺโณ  เกน เต อิธ มิชฺฌติ  
<span class="LineNumber"> 009 </span>		อุปฺปชฺชนฺติ จ เต โภคา  เย เกจิ มนโส ปิยา ฯ  
<span class="LineNumber"> 010 </span>			ปุจฺฉามิ ตํ เทวิ มหานุภาเว  
<span class="LineNumber"> 011 </span>			มนุสฺสภูตา กิมกาสิ ปุฺํ  
<span class="LineNumber"> 012 </span>			เกนาสิ เอวํ ชลิตานุภาวา  
<span class="LineNumber"> 013 </span>			วณฺโณ จ เต สพฺพทิสา ปภาสตีติ  
<span class="LineNumber"> 014 </span>	ตตฺถ  อภิกฺกนฺเตนาติ  อติมนาเปน  อภิรูเปนาติ  อตฺโถ ฯ  
<span class="LineNumber"> 015 </span>วณฺเณนาติ  ฉวิวณฺเณน ฯ  โอภาเสนฺตี  ทิสา  สพฺพาติ  สพฺพาปิ 
<span class="LineNumber"> 016 </span>ทส  ทิสา  โชเตนฺตี  เอกาโลกํ  กโรนฺตี ฯ  ยถา  กินฺติ  อาห 
<span class="LineNumber"> 017 </span>โอสธี  วิย  ตารกาติ ฯ  อุสฺสนฺนา  ปภา  เอตาย  ธียติ  โอสธานํ 
<span class="LineNumber"> 018 </span>วา อนุพลปฺปทายิกาติ กตฺวา  โอสธีติ ลทฺธนามา ตารกา  
<span class="LineNumber"> 019 </span>ยถา  สมนฺตโต  อาโลกํ  กุรุมานา  ติฏฺ€ติ  เอวเมว ตฺวํ 
<span class="LineNumber"> 020 </span>สพฺพทิสา  โอภาเสนฺตีติ อตฺโถ ฯ  
<span class="LineNumber"> 021 </span>	เกนาติ  กึสทฺโท  ปุจฺฉายํ ฯ  เหตุอตฺเถ  เจตํ กรณวจนํ 
