<span class="LineNumber"> 001 </span>		เล่มที่  24  อุรคเปตวตฺถุวณฺณนา  หน้า  93

<span class="LineNumber"> 002 </span>มตํ อนุโสจติ ตสฺเสตํ อนุโสจนํ เอวํสมฺปทํ เอวรูปํ 
<span class="LineNumber"> 003 </span>อากาเสน  คจฺฉนฺตสฺส  จนฺทสฺส คเหตุกามตาสทิสํ อลพฺภ-
<span class="LineNumber"> 004 </span>เนยฺยวตฺถุสฺมึ อิจฺฉาภาวโตติ  อธิปฺปาโย ฯ  
<span class="LineNumber"> 005 </span>	เอวํ  ตสฺส  ภริยาย  วจนํ  สุตฺวา  ทาสึ  ปุจฺฉิ อมฺม 
<span class="LineNumber"> 006 </span>ตุยฺหํ โส กึ โหตีติ ฯ อยฺโย  เม  สามีติ ฯ  ยทิ  เอวํ 
<span class="LineNumber"> 007 </span>เตน  ตฺวํ โปเถตฺวา เวยฺยาวจฺจํ การิตา ภวิสฺสสิ ฯ ตสฺมา 
<span class="LineNumber"> 008 </span>มฺเ  สุมุตฺตาหํ  เตนาติ  น  โรทสีติ ฯ  สามิ  มา มํ 
<span class="LineNumber"> 009 </span>เอวํ อวจ น เจตํ  อนุจฺฉวิกํ  อติวิย ขนฺติเมตฺตานุทฺทยาสมฺปนฺโน 
<span class="LineNumber"> 010 </span>ยุตฺตวาที มยฺหํ อยฺยปุตฺโต  อุเร  สํวฑฺฒปุตฺโต  วิย  อโหสีติ ฯ
<span class="LineNumber"> 011 </span>อถ  กสฺมา น โรทสีติ ฯ สาปิ อตฺตโน อโรทนการณํ 
<span class="LineNumber"> 012 </span>กเถนฺตี  
<span class="LineNumber"> 013 </span>	ยถาปิ พฺรเหฺม อุทกุมฺโภ  	ภินฺโน อปฺปฏิสนฺธิโย  
<span class="LineNumber"> 014 </span>	เอวํสมฺปทเมเวตํ			โย เปตมนุโสจติ ฯ  
<span class="LineNumber"> 015 </span>	ฑยฺหมาโน น ชานาติ	าตีนํ ปริเทวิตํ  
<span class="LineNumber"> 016 </span>	ตสฺมา เอตํ น โรทามิ  	คโต โส ตสฺส ยา คตีติ  
<span class="LineNumber"> 017 </span>คาถาทฺวยมาห ฯ  
<span class="LineNumber"> 018 </span>	ตตฺถ  ยถาปิ  พฺรเหฺม  อุทกุมฺโภ ภินฺโน อปฺปฏิสนฺธิโยติ 
<span class="LineNumber"> 019 </span>พฺราหฺมณ เสยฺยถาปิ อุทกฆโฏ  มุคฺครปฺปหาราทินา  ภินฺโน  
<span class="LineNumber"> 020 </span>อปฺปฏิสนฺธิโย  ปุน  ปากติโก  น  โหติ ฯ เสสเมตฺถ อุตฺตนยตฺตา 
<span class="LineNumber"> 021 </span>อุตฺตานตฺถเมว ฯ  
