<span class="LineNumber"> 001 </span>		*เล่มที่  45  อกิตฺติวคฺควณฺณนา  หน้า  68

<span class="LineNumber"> 002 </span>โพธิสตฺตานํ  ทานปารมีติ ฯ  
<span class="LineNumber"> 003 </span>	อิทานิ  ทานโฆสนาย ตสฺส ตสฺส เทยฺยธมฺมสฺส อนุจฺฉวิก-
<span class="LineNumber"> 004 </span>ปุคฺคลปริกิตฺตนํ  ทสฺเสตุํ  โก ฉาตโกติอาทิ วุตฺตํ ฯ 
<span class="LineNumber"> 005 </span>	ตตฺถ ฉาตโกติ ชิฆจฺฉิโต ฯ ตสิโตติ ปิปาสิโต ฯ โก  มาลํ 
<span class="LineNumber"> 006 </span>โก  วิเลปนนฺติปิ  อิจฺฉตีติ ปทํ อาเนตฺวา โยเชตพฺพํ ฯ นคฺโคติ 
<span class="LineNumber"> 007 </span>วตฺถวิกโล  วตฺเถน อตฺถิโกติ อธิปฺปาโย ฯ ปริทหิสฺสตีติ 
<span class="LineNumber"> 008 </span>นิวาสิสฺสติ ฯ  
<span class="LineNumber"> 009 </span>	โก  ปเถ  ฉตฺตมาเทตีติ  โก  ปถิโก  ปเถ  มคฺเค  อตฺตโน  
<span class="LineNumber"> 010 </span>วสฺสวาตาตปรกฺขณตฺถํ  ฉตฺตํ  คณฺหาติ  ฉตฺเตน  อตฺถิโกติ  
<span class="LineNumber"> 011 </span>อตฺโถ ฯ  โกปาหนา  มุทู  สุภาติ  ทสฺสนียตาย  สุภา  
<span class="LineNumber"> 012 </span>สุขสมฺผสฺสตาย  มุทู  อุปาหนา อตฺตโน ปาทานํ จกฺขูนฺจ  
<span class="LineNumber"> 013 </span>รกฺขณตฺถํ ฯ  โก  อาเทตีติ  โก  ตาหิ อตฺถิโกติ อธิปฺปาโย ฯ 
<span class="LineNumber"> 014 </span>สายฺจ ปาโต จาติ เอตฺถ  จสทฺเทน  มชฺฌนฺติเก  จาติ  
<span class="LineNumber"> 015 </span>อาหริตฺวา  วตฺตพฺพํ ฯ  ทิวเส  ติกฺขตฺตุํ โฆสาเปมีติ  หิ วุตฺตํ ฯ  
<span class="LineNumber"> 016 </span>	น  ตํ  ทสสุ  €าเนสูติ  ตํ  ทานํ น ทสสุ €าเนสุ 
<span class="LineNumber"> 017 </span>ปฏิยตฺตนฺติ โยชนา ฯ  นปิ  €านสเตสุ  วา  ปฏิยตฺตํ  อปิ  
<span class="LineNumber"> 018 </span>จ  โข  อเนกสเตสุ  €าเนสุ ปฏิยตฺตํ ฯ ยาจเก  ธนนฺติ  ยาจเก
<span class="LineNumber"> 019 </span>อุทฺทิสฺส  ธนํ  ปฏิยตฺตํ  อุปกฺขฏํ ฯ  ทฺวาทสโยชนายาเม  หิ 
<span class="LineNumber"> 020 </span>นคเร  สตฺตโยชนวิตฺถเต   สตฺตสุ  กาการนฺตเรสุ สตฺต ตาล-
<span class="LineNumber"> 021 </span>ปนฺติปริกฺเขปา ตาสุ ตาลปนฺตีสุ จตุราสีติ โปกฺขรณีสหสฺสานิ
