<span class="LineNumber"> 001 </span>		*เล่มที่  45  อกิตฺติวคฺควณฺณนา  หน้า  180

<span class="LineNumber"> 002 </span>	ตตฺถ  อหเมว  ตทา  อาสึ  โย  เต  ทานวเร อทาติ 
<span class="LineNumber"> 003 </span>โย ตานิ อุตฺตมทานานิ  อทาสิ  โส  อกิตฺติพฺราหฺมณาทิโก  
<span class="LineNumber"> 004 </span>อหเมว  ตทา ตสฺมึ กาเล อโหสึ น อฺโติ ฯ อิติ  เตสุ 
<span class="LineNumber"> 005 </span>อตฺตภาเวสุ  สติปิ  สีลาทิปารมีนํ  ยถารหํ  ปูริตภาเว  อตฺตโน
<span class="LineNumber"> 006 </span>ปน  ตทา  ทานชฺฌาสยสฺส  อติวิย  อุฬารภาวํ  สนฺธาย  
<span class="LineNumber"> 007 </span>ทานปารมิวเสเนว  เทสนํ  อาโรเปสิ ฯ  เอเต  ทานปริกฺขารา 
<span class="LineNumber"> 008 </span>เอเต  ทานสฺส  ปารมีติ  เย  อิเม  อกิตฺติชาตกาทีสุ  (๑)  อเนกา-
<span class="LineNumber"> 009 </span>การโวการา มยา ปวตฺติตา เทยฺยธมฺมปริจฺจาคา มม สรีรา-
<span class="LineNumber"> 010 </span>วยวปุตฺตทารปริจฺจาคา  ปรมโกฏิกา  กิฺจาปิ  เต  กรุณูปายโกสลฺล-
<span class="LineNumber"> 011 </span>ปริคฺคหิตตฺตา  สพฺพฺุตฺาณเมว  อุทฺทิสฺส  ปวตฺติตตฺตา  
<span class="LineNumber"> 012 </span>ทานสฺส  ปรมุกฺกํสคมเนน  ทานปารมี  เอว ตถาปิ มม ทานสฺส  
<span class="LineNumber"> 013 </span>ปรมตฺถปารมิภูตสฺส  ปริกฺขรณโต  (๒)  สนฺตานสฺส  ปริภาวนาวเสน
<span class="LineNumber"> 014 </span>อภิสงฺขรณโต เอเต  ทานปริกฺขารา  นาม ฯ  ยสฺส ปเนเต 
<span class="LineNumber"> 015 </span>ปริกฺขารา ตํ ทสฺเสตุํ ชีวิตํ ยาจเก ทตฺวา อิมํ  ปารมิ  
<span class="LineNumber"> 016 </span>ปูรยินฺติ  วุตฺตํ ฯ  เอตฺถ หิ €เปตฺวา สสปณฺฑิตจริยํ เสสาสุ 
<span class="LineNumber"> 017 </span>นวสุ จริยาสุ  ยถารหํ ทานปารมิทานอุปปารมิโย เวทิตพฺพา ฯ
<span class="LineNumber"> 018 </span>สสปณฺฑิตจริเย (๓) ปน ทานปรมตฺถปารมี ฯ  เตน วุตฺตํ  
<span class="LineNumber"> 019 </span>		ภิกฺขาย อุปคตํ ทิสฺวา		สกตฺตานํ ปริจฺจชึ  
<span class="LineNumber"> 020 </span>		ทาเนน เม สโม นตฺถิ		เอสา เม ทานปารมีติ ฯ (๔)  
<span class="LineNumber"> 021 </span># ๑. ขุ. ชา. ๒๗/๑๘๐๖/๓๕๔ ฯ  ๒. สี. ปริกฺขารคุณโต ฯ  
<span class="LineNumber"> 022 </span># ๓. ขุ. จริยา.	๓๓/๑๐/๕๖๕ ฯ  ๔. ขุ. จริยา. ๓๓/๑๐/๕๖๗ ฯ
