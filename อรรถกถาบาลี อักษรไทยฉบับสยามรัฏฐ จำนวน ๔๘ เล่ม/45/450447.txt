<span class="LineNumber"> 001 </span>		*เล่มที่  45  อุทฺทานคาถาวณฺณนา  หน้า  447

<span class="LineNumber"> 002 </span>ปารมิยา  ปูริตตฺตภาวานํ ปริมาณํ นาม นตฺถิ ฯ เอกนฺเตน 
<span class="LineNumber"> 003 </span>ปนสฺส มหาโลมหํสกาเล  
<span class="LineNumber"> 004 </span>		สุสาเน เสยฺยํ กปฺเปมิ		ฉวฏฺ€ิกํ อุปนิธาย   
<span class="LineNumber"> 005 </span>		คามณฺฑลา อุปาคนฺตฺวา	รูปํ ทสฺเสนฺตินปฺปกนฺติ (๑)  
<span class="LineNumber"> 006 </span>เอวํ  คามทารเกสุ  โอฏฺ€ุภนาทีหิ  เจว  มาลาคนฺธูปหาราทีหิ  
<span class="LineNumber"> 007 </span>จ  สุขทุกฺขํ  อุปฺปาเทนฺเตสุปิ  อุเปกฺขํ  อนติวตฺตนฺตสฺส  อุเปกฺขา-
<span class="LineNumber"> 008 </span>ปารมี  ปรมตฺถปารมี  นาม  ชาตา ฯ อิติ ภควา  
<span class="LineNumber"> 009 </span>		เอวํ พหุพฺพิธํ ทุกฺขํ		สมฺปตฺตี จ พหุพฺพิธา  
<span class="LineNumber"> 010 </span>		ภวาภเว อนุภวิตฺวา		ปตฺโต สมฺโพธิมุตฺตมนฺติ  
<span class="LineNumber"> 011 </span>สมฺมาสมฺโพธึ  อธิคนฺตุํ  อิมสฺมึ  ภทฺทกปฺเป  อตฺตนา  กตํ 
<span class="LineNumber"> 012 </span>ทุกฺกรจริยํ สงฺเขเปเนว  วตฺวา ปุน  
<span class="LineNumber"> 013 </span>		ทตฺวา ทาตพฺพกํ ทานํ	สีลํ ปูเรตฺวา อเสสโต  
<span class="LineNumber"> 014 </span>		เนกฺขมฺเม ปารมึ คนฺตฺวา	ปตฺโต สมฺโพธิมุตฺตมํ ฯ  
<span class="LineNumber"> 015 </span>		ปณฺฑิเต ปริปุจฺฉิตฺวา	วีริยํ กตฺวาน อุตฺตมํ 
<span class="LineNumber"> 016 </span>		ขนฺติยา ปารมึ คนฺตฺวา	ปตฺโต สมฺโพธิมุตฺตมํ ฯ  
<span class="LineNumber"> 017 </span>		กตฺวา ทฬฺหมธิฏฺ€านํ	สจฺจวาจานุรกฺขิย  
<span class="LineNumber"> 018 </span>		เมตฺตาย ปารมึ คนฺตฺวา	ปตฺโต สมฺโพธิมุตฺตมํ ฯ  
<span class="LineNumber"> 019 </span>		ลาภาลาเภ ยสายเส		สมฺมานนาวมานเน  
<span class="LineNumber"> 020 </span>		สพฺพตฺถ สมโก หุตฺวา	ปตฺโต สมฺโพธิมุตฺตมนฺติ  
<span class="LineNumber"> 021 </span>อตฺตนา สมฺมเทว ปริปูริตา ทส ปารมิโย ทสฺเสติ ฯ  
<span class="LineNumber"> 022 </span># ๑. ขุ. จริยา. ๓๓/๓๕/๕๙๔ ฯ
