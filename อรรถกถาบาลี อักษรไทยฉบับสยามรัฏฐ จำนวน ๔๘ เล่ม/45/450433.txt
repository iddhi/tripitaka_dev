<span class="LineNumber"> 001 </span>		*เล่มที่  45  มหาโลมหํสจริยาวณฺณนา  หน้า  433

<span class="LineNumber"> 002 </span>	โส  ลาภสกฺการํ  ชิคุจฺฉนฺโต  ปพฺพชฺชํ  อนุปคนฺตฺวา 
<span class="LineNumber"> 003 </span>ปโหมิ  จาหํ  ลาภาลาภาทีสุ   นิพฺพิกาโร   โหตุนฺติ  อตฺตานํ 
<span class="LineNumber"> 004 </span>ตกฺเกนฺโต  วิเสสโต  ปรปริภวสหนาทิปฏิปทํ  อุเปกฺขา-
<span class="LineNumber"> 005 </span>ปารมึ  มตฺถกํ  ปาเปสฺสามีติ นิวตฺถวตฺเถเนว เคหโต  นิกฺขมิตฺวา
<span class="LineNumber"> 006 </span>ปรมสลฺเลขวุตฺติโกปิ  อพลพโล  อมนฺทมนฺโท  วิย  ปเรสํ  อจิตฺตก-
<span class="LineNumber"> 007 </span>รูเปน  หีฬิตปริภูโต  หุตฺวา  คามนิคมราชธานีสุ  เอกรตฺติ-
<span class="LineNumber"> 008 </span>วาเสเนว  วิจรติ ฯ  ยตฺถ  ปน  มหนฺตํ  ปริภวํ ปฏิลภติ ตตฺถ
<span class="LineNumber"> 009 </span>จิรมฺปิ วสติ ฯ โส นิวตฺถวตฺเถ ชิณฺเณ ปิโลติกขณฺเฑน  ตสฺมิมฺปิ 
<span class="LineNumber"> 010 </span>ชิณฺเณ  เกนจิ  ทินฺนํ  อคฺคณฺหนฺโต  หิริโกปีนปฏิจฺฉาทนมตฺเตเนว  
<span class="LineNumber"> 011 </span>จรติ ฯ เอวํ คจฺฉนฺเต กาเล เอกํ นิคมคามํ อคมาสิ ฯ  
<span class="LineNumber"> 012 </span>	ตตฺถ คามทารกา ธุตฺตชาติกา เวธเวรา เกจิ (๑) ราช-
<span class="LineNumber"> 013 </span>วลฺลภานํ ปุตฺตนตฺตุทาสาทโย  จ   อุทฺธตา  อุนฺนฬา  จปลา  
<span class="LineNumber"> 014 </span>มุขรา  วิกิณฺณวาจา  กาเลน  กาลํ  กีฬาพหุลา  วิจรนฺติ ฯ 
<span class="LineNumber"> 015 </span>ทุคฺคเต  มหลฺลเก  ปุริเส  จ  อิตฺถิโย  จ คจฺฉนฺเต ทิสฺวา  
<span class="LineNumber"> 016 </span>ภสฺมปุเฏน ปิฏฺ€ิยํ อากิรนฺติ เกตกีปณฺณํ กจฺฉนฺตเร โอลมฺเพนฺติ
<span class="LineNumber"> 017 </span>เตน วิปฺปกาเรน  ปริวตฺเตตฺวา  โอโลเกนฺเต  ยถาวชฺชกีฬิตํ  
<span class="LineNumber"> 018 </span>ทสฺเสตฺวา  อุปหสนฺติ ฯ มหาปุริโส ตสฺมึ  นิคเม  เต  เอวํ  
<span class="LineNumber"> 019 </span>วิจรนฺเต ธุตฺตทารเก ทิสฺวา ลทฺโธ วต ทานิ เม อุเปกฺขา-
<span class="LineNumber"> 020 </span>ปารมิยา  ปริปูรณูปาโยติ  จินฺเตตฺวา  ตตฺถ  วิหาสิ ฯ  ตํ  เต
<span class="LineNumber"> 021 </span>ธุตฺตทารกา  ปสฺสิตฺวา  วิปฺปการํ กาตุํ อารภนฺติ ฯ  
<span class="LineNumber"> 022 </span># ๑. สี. เย เกจิ ฯ
