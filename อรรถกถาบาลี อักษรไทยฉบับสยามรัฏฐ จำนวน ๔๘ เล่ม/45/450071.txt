<span class="LineNumber"> 001 </span>		*เล่มที่  45  มหาสุทสฺสนจริยาวณฺณนา  หน้า  71

<span class="LineNumber"> 002 </span>จริตสฺส  วเสน  วุตฺตํ ฯ นปาหํ เทสฺสํ ธนํ ทมฺมีติ อิทํ ธนํ 
<span class="LineNumber"> 003 </span>นาม มยฺหํ น  เทสฺสํ อมนาปนฺติ เอวรูปํ มหาทานํ เทนฺโต 
<span class="LineNumber"> 004 </span>เคหโต จ ธนํ นีหราเปมิ นปิ นตฺถิ นิจโย  มยีติ  มม  
<span class="LineNumber"> 005 </span>สรีเร  ธนนิจโย  ธนสงฺคโห นาปิ นตฺถิ ฯ สลฺเลขวุตฺติสมโณ 
<span class="LineNumber"> 006 </span>วิย อสงฺคโหปิ  น  โหมีติ  อตฺโถ ฯ  อิทํ  เยน  อชฺฌาสเยน  
<span class="LineNumber"> 007 </span>ตสฺสิทํ  มหาทานํ ปวตฺติตํ ตํ ทสฺเสตุํ  วุตฺตํ ฯ  
<span class="LineNumber"> 008 </span>	อิทานิ  ตํ  อุปมาย  วิภาเวตุํ  ยถาปิ  อาตุโร  นามาติ-
<span class="LineNumber"> 009 </span>อาทิมาห ฯ  ตตฺถิทํ  อุปมาสํสนฺทเนน  สทฺธึ  อตฺถทสฺสนํ  ยถา 
<span class="LineNumber"> 010 </span>นาม  อาตุโร  โรคาภิภูโต  ปุริโส  โรคโต  อตฺตานํ  ปริโมเจตุ-
<span class="LineNumber"> 011 </span>กาโม  ธเนน  หิรฺสุวณฺณาทินา  เวชฺชํ  ติกิจฺฉกํ ตปฺเปตฺวา 
<span class="LineNumber"> 012 </span>อาราเธตฺวา ยถาวิธิ ปฏิปชฺชนฺโต ตโต โรคโต วิมุจฺจติ ฯ  
<span class="LineNumber"> 013 </span>	ตเถว  เอวเมว  อหมฺปิ  อฏฺฏภูตํ  (๑)  สกลโลกํ  กิเลสโรคโต  
<span class="LineNumber"> 014 </span>สกลสํสารทุกฺขโรคโต  จ  ปริโมเจตุกาโม  ตสฺส  ตโต  ปริโมจนสฺส  
<span class="LineNumber"> 015 </span>อยํ  สพฺพสาปเตยฺยปริจฺจาโค ทานปารมีอุปาโยติ ชานมาโน 
<span class="LineNumber"> 016 </span>พุชฺฌมาโน อเสสโต เทยฺยธมฺมสฺส  ปฏิคฺคาหกานฺจ  วเสน  
<span class="LineNumber"> 017 </span>อนวเสสโต  มหาทานสฺส  วเสน  สตฺตานํ  อชฺฌาสยํ  ปริปูเรตุํ  
<span class="LineNumber"> 018 </span>อตฺตโน  จ  น มยฺหํ ทานปารมี ปริปุณฺณา ตสฺมา  อูนมนนฺติ 
<span class="LineNumber"> 019 </span>ปวตฺตํ อูนํ  มนํ  ปูรยิตุํ  ปวตฺตยิตุํ  วนิพฺพเก  ยาจเก  อทาสึ ตํ 
<span class="LineNumber"> 020 </span>ทานํ เอวรูปํ มหาทานํ ททามิ  ตฺจ  โข  ตสฺมึ  ทานธมฺเม  
<span class="LineNumber"> 021 </span># ๑. สี. อนฺธตฺถภูตํ ฯ
