<span class="LineNumber"> 001 </span>		*เล่มที่  45  กณฺหทีปายนจริยาวณฺณนา  หน้า  391

<span class="LineNumber"> 002 </span>	เต  โลณมฺพิลเสวนตฺถาย  ชนปทจาริกํ  จรนฺตา  กาสิรฏฺ€ํ  
<span class="LineNumber"> 003 </span>สมฺปาปุณึสุ ฯ  ตเตฺรกสฺมึ  นิคเม  ทีปายนสฺส  คิหิสหาโย  
<span class="LineNumber"> 004 </span>มณฺฑโพฺย  นาม  ปฏิวสติ ฯ  เต  อุโภปิ  ตสฺส  สนฺติกํ  อุป-
<span class="LineNumber"> 005 </span>สงฺกมึสุ ฯ  โส  เต  ทิสฺวา  อตฺตมโน  ปณฺณสาลํ  กาเรตฺวา 
<span class="LineNumber"> 006 </span>จตูหิ  ปจฺจเยหิ  อุปฏฺ€หิ ฯ  เต  ตตฺถ  ตีณิ  จตฺตาริ  วสฺสานิ 
<span class="LineNumber"> 007 </span>วสิตฺวา ตํ อาปุจฺฉิตฺวา  จาริกํ  จรนฺตา  พาราณสิสมีเป  
<span class="LineNumber"> 008 </span>อติมุตฺตกสุสาเน  วสึสุ ฯ  ตตฺถ ทีปายโน ยถาภิรนฺตํ  วิหริตฺวา
<span class="LineNumber"> 009 </span>ปุน  ตสฺมึ  นิคเม  มณฺฑพฺยสฺส  อตฺตโน  สหายสฺส  สนฺติกํ 
<span class="LineNumber"> 010 </span>คโต ฯ  มณฺฑพฺยตาปโส ตตฺเถว วสิ ฯ  
<span class="LineNumber"> 011 </span>	อเถกทิวสํ  เอโก  โจโร  อนฺโตนคเร  โจริกํ  กตฺวา  ธนสารํ 
<span class="LineNumber"> 012 </span>อาทาย  นิกฺขนฺโต  ปฏิพุทฺเธหิ  เคหสามิเกหิ  นครารกฺขก-
<span class="LineNumber"> 013 </span>มนุสฺเสหิ  จ  อนุพทฺโธ นิทฺธมเนน  นิกฺขมิตฺวา  เวเคน  สุสานํ 
<span class="LineNumber"> 014 </span>ปวิสิตฺวา  ตาปสสฺส  ปณฺณสาลทฺวาเร  ภณฺฑิกํ  ฉฑฺเฑตฺวา  
<span class="LineNumber"> 015 </span>ปลายิ ฯ  มนุสฺสา  ภณฺฑิกํ  ทิสฺวา  อเร ทุฏฺ€ชฏิล รตฺตึ 
<span class="LineNumber"> 016 </span>โจริกํ กตฺวา  ทิวา  ตาปสเวเสน  จรสีติ  ตชฺเชตฺวา  โปเถตฺวา 
<span class="LineNumber"> 017 </span>ตํ  อาทาย  รฺโ  ทสฺสยึสุ ฯ  ราชา  อนุปปริกฺขิตฺวาว  สูเล 
<span class="LineNumber"> 018 </span>อุตฺตาเสถาติ  อาห ฯ  ตํ  สุสานํ เนตฺวา ขทิรสูเล  อาโรปยึสุ ฯ 
<span class="LineNumber"> 019 </span>ตาปสสฺส  สรีเร  สูลํ  น  ปวิสติ ฯ  ตโต  นิมฺพสูลํ  อาหรึสุ 
<span class="LineNumber"> 020 </span>ตมฺปิ น  ปวิสติ ฯ  ตโต  อยสูลํ  อาหรึสุ  ตมฺปิ  น  ปวิสติ ฯ 
<span class="LineNumber"> 021 </span># ๑. ชาตกฏฺ€. ๕/๕๑๗ ฯ  อธิมุตฺตกสุสาเน ฯ
