<span class="LineNumber"> 001 </span>		*เล่มที่  45  วฏฺฏโปตกจริยาวณฺณนา  หน้า  379

<span class="LineNumber"> 002 </span>อคฺคึ  อาลปติ ฯ  โส  หิ ชาโตว เวทิยติ  ธูมชาลุฏฺ€าเนน 
<span class="LineNumber"> 003 </span>ปฺายติ  ตสฺมา  ชาตเวโทติ  วุจฺจติ ฯ  ปฏิกฺกมาติ  ปฏิคจฺฉ  
<span class="LineNumber"> 004 </span>นิวตฺตาติ ชาตเวทํ อาณาเปติ ฯ  
<span class="LineNumber"> 005 </span>	อิติ  มหาสตฺโต  สเจ  มยฺหํ  ปกฺขานํ  อตฺถิภาโว  เต  
<span class="LineNumber"> 006 </span>จ  ปสาเรตฺวา  อากาเส  อปตนภาโว  ปาทานํ  อตฺถิภาโว  เต
<span class="LineNumber"> 007 </span>จ  อุกฺขิปิตฺวา  อวฺจนภาโว  มาตาปิตูนํ  มํ  กุลาวเกเยว 
<span class="LineNumber"> 008 </span>ฉฑฺเฑตฺวา  ปลาตภาโว  จ  สจฺจสภาวภูโตเอว  ชาตเวท  เอเตน 
<span class="LineNumber"> 009 </span>สจฺเจน  ตฺวํ  อิโต  ปฏิกฺกมาติ  กุลาวเก  นิปนฺโนว  สจฺจกิริยํ  
<span class="LineNumber"> 010 </span>อกาสิ ฯ  ตสฺส  สห  สจฺจกิริยาย  โสฬสกรีสมตฺเต  €าเน  ชาต-
<span class="LineNumber"> 011 </span>เวโท  ปฏิกฺกมิ ฯ  ปฏิกฺกมนฺโต  จ  น  ฌายมาโนว  (๑)  อรฺํ 
<span class="LineNumber"> 012 </span>คโต  อุทเก ปน โอปิลาปิตอุกฺกา วิย  ตตฺเถว นิพฺพายิ ฯ
<span class="LineNumber"> 013 </span>เตน วุตฺตํ  
<span class="LineNumber"> 014 </span>		สห สจฺเจ กเต มยฺหํ		มหาปชฺชลิโต สิขี  
<span class="LineNumber"> 015 </span>		วชฺเชสิ โสฬสกรีสานิ	อุทกํ ปตฺวา ยถา สิขีติ ฯ  
<span class="LineNumber"> 016 </span>	สา  ปเนสา  โพธิสตฺตสฺส  วฏฺฏกโยนิยํ ตสฺมึ สมเย
<span class="LineNumber"> 017 </span>พุทฺธคุณานํ อาวชฺชนปุพฺพิกา  สจฺจกิริยา  อนฺสาธารณาติ  
<span class="LineNumber"> 018 </span>อาห  สจฺเจน  เม  สโม  นตฺถิ  เอสา  เม  สจฺจปารมีติ ฯ 
<span class="LineNumber"> 019 </span>เตเนว  หิ  ตสฺส  €านสฺส  สกเลปิ  อิมสฺมึ  กปฺเป  อคฺคินา  
<span class="LineNumber"> 020 </span>อนภิภวนียตฺตา ตํ กปฺปฏฺ€ิยปาฏิหาริยํ นามํ ชาตํ ฯ  
<span class="LineNumber"> 021 </span># ๑. สี. นชฺฌายมาโนว ฯ
