<span class="LineNumber"> 001 </span>		*เล่มที่  45  สิวิราชจริยาวณฺณนา  หน้า  113

<span class="LineNumber"> 002 </span>ปุจฺฉึสุ ฯ มหาปุริโส  นาหํ  ทิฏฺ€ธมฺมิกํ  สมฺปรายิกํ  วา 
<span class="LineNumber"> 003 </span>สมฺปตฺตึ ปตฺเถตฺวา เทมิ อปิ จ โพธิสตฺตานํ  อาจิณฺณ-
<span class="LineNumber"> 004 </span>สมาจิณฺโณ  โปราณกมคฺโค  เอส  ยทิทํ  ทานปารมิปูรณํ  
<span class="LineNumber"> 005 </span>นามาติ  อาห ฯ  เตน วุตฺตํ  
<span class="LineNumber"> 006 </span>		อายุํ นุ วณฺณํ นุ สุขํ พลํ นุ  
<span class="LineNumber"> 007 </span>		กึ ปตฺถยาโน นุ ชนินฺท เทสิ  
<span class="LineNumber"> 008 </span>		กถฺหิ ราชา สิวินํ อนุตฺตโร  
<span class="LineNumber"> 009 </span>		จกฺขูนิ ทชฺชา ปรโลกเหตุ ฯ  
<span class="LineNumber"> 010 </span>		น วาหเมตํ ยสสา ททามิ  
<span class="LineNumber"> 011 </span>		น ปุตฺตมิจฺเฉ น ธนํ น รฏฺ€ํ  
<span class="LineNumber"> 012 </span>		สตฺจ ธมฺโม จริโต ปุราโณ  
<span class="LineNumber"> 013 </span>		อิจฺเจว ทาเน รมเต มโน มมาติ (๑) ฯ   
<span class="LineNumber"> 014 </span>	ตตฺถ ปรโลกเหตูติ มหาราช กถํ นาม ตุมฺหาทิโส 
<span class="LineNumber"> 015 </span>ปณฺฑิตปุริโส  สกฺกสมฺปตฺติสทิสํ สนฺทิฏฺ€ิกํ อิสฺสริยํ ปหาย 
<span class="LineNumber"> 016 </span>ปรโลกเหตุ จกฺขูนิ ทเทยฺยาติ ฯ  
<span class="LineNumber"> 017 </span>	น  วาหนฺติ  น เว อหํ ฯ ยสสาติ ทิพฺพสฺส วา 
<span class="LineNumber"> 018 </span>มานุสสฺส วา อิสฺสริยสฺส การณา  อปิจ  สตํ  โพธิสตฺตานํ 
<span class="LineNumber"> 019 </span>ธมฺโม พุทฺธการโก จริโต อาจริโต อาจิณฺโณ ปุราตโน อิจฺเจว  
<span class="LineNumber"> 020 </span>อิมินา การเณน ทาเนเยว อีทิโส มม มโน นิรโตติ ฯ  
<span class="LineNumber"> 021 </span># ๑ ขุ ฯชา ฯ ๒๗/๒๐๗๑/๔๒๐ ฯ
