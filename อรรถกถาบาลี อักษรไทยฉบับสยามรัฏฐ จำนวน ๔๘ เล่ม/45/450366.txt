<span class="LineNumber"> 001 </span>				*เล่มที่  45  หน้า  366

<span class="LineNumber"> 002 </span>			กปิราชจริยาวณฺณนา  (๑)

<span class="LineNumber"> 003 </span>		ยทา อหํ  กปิ  อาสึ		นทีกูเล  ทรีสเยติ
<span class="LineNumber"> 004 </span>	สตฺตเม  ยทา  อหํ  กปิ  อาสินฺติ  ยสฺมึ  กาเล  อหํ  
<span class="LineNumber"> 005 </span>กปิโยนิยํ  นิพฺพตฺติตฺวา  วุทฺธิมนฺวาย  นาคพโล  ถามสมฺปนฺโน 
<span class="LineNumber"> 006 </span>อสฺสโปตกปฺปมาโณ  มหาสรีโร  กปิ  โหมิ ฯ  นทีกูเล  ทรีสเยติ 
<span class="LineNumber"> 007 </span>เอกิสฺสา  นทิยา  ตีเร  เอกสฺมึ  ทรีภาเค  ยทา  วาสํ กปฺเปมีติ 
<span class="LineNumber"> 008 </span>อตฺโถ ฯ  
<span class="LineNumber"> 009 </span>	ตทา  กิร  โพธิสตฺโต  ยูถปริหรณํ  อกตฺวา  เอกจโร 
<span class="LineNumber"> 010 </span>หุตฺวา วิหาสิ ฯ ตสฺสา ปน  นทิยา  เวมชฺเฌ  เอโก  ทีปโก
<span class="LineNumber"> 011 </span>นานปฺปกาเรหิ  อมฺพปนสาทีหิ  ผลรุกฺเขหิ สมฺปนฺโน ฯ  โพธิสตฺโต
<span class="LineNumber"> 012 </span>ถามชวสมฺปนฺนตาย  นทิยา  โอริมตีรโต  อุปฺปติตฺวา  ทีปกสฺส 
<span class="LineNumber"> 013 </span>ปน  นทิยา  จ มชฺเฌ เอโก ปิฏฺ€ิปาสาโณ อตฺถิ ตสฺมึ 
<span class="LineNumber"> 014 </span>ปตติ ฯ ตโต อุปฺปติตฺวา ตสฺมึ ทีปเก ปตติ ฯ  โส  ตตฺถ 
<span class="LineNumber"> 015 </span>นานปฺปการานิ  ผลาผลานิ  ขาทิตฺวา  สายํ เตเนว อุปาเยน
<span class="LineNumber"> 016 </span>ปจฺจาคนฺตฺวา  อตฺตโน วสนฏฺ€าเน วสิตฺวา ปุนทิวเส ตเถว 
<span class="LineNumber"> 017 </span>กโรติ ฯ อิมินา นิยาเมน วาสํ กปฺเปสิ ฯ  
<span class="LineNumber"> 018 </span>	ตสฺมึ  ปน  กาเล  เอโก  กุมฺภีโล  สปชาปติโก  ตสฺสํ  
<span class="LineNumber"> 019 </span>นทิยํ วสติ ฯ ตสฺส ภริยา  โพธิสตฺตํ  อปราปรํ  คจฺฉนฺตํ  
<span class="LineNumber"> 020 </span>ทิสฺวา  ตสฺส หทยมํเส โทหฬํ อุปฺปาเทตฺวา กุมฺภีลํ  อาห 
<span class="LineNumber"> 021 </span># ๑. สฺยา. กปิลราชจริยนฺติ ทิสฺสติ ฯ
