<span class="LineNumber"> 001 </span>		*เล่มที่  45  เวสฺสนฺตรจริยาวณฺณนา  หน้า  129

<span class="LineNumber"> 002 </span>		ทสมาเส ธารยิตฺวาน		กโรนฺเต ปุรํ ปทกฺขิณํ  
<span class="LineNumber"> 003 </span>		เวสฺสานํ วีถิยา มชฺเฌ		ชเนสิ ผุสฺสตี มมํ ฯ  
<span class="LineNumber"> 004 </span>		น มยฺหํ มตฺติกํ นามํ		นาปิ เปตฺติกสมฺภวํ  
<span class="LineNumber"> 005 </span>		ชาเตตฺถ เวสฺสวีถิยํ		ตสฺมา เวสฺสนฺตโร อหูติ ฯ  
<span class="LineNumber"> 006 </span>	ตตฺถ กโรนฺเต ปุรํ ปทกฺขิณนฺติ เทวึ คเหตฺวา 
<span class="LineNumber"> 007 </span>สฺชยมหาราเช นครํ  ปทกฺขิณํ กุรุมาเน ฯ เวสฺสานนฺติ วาณิชานํ ฯ  
<span class="LineNumber"> 008 </span>	น มตฺติกํ นามนฺติ น มาตุอาคตํ มาตามหาทีนํ 
<span class="LineNumber"> 009 </span>นามํ ฯ เปตฺติกสมฺภวนฺติ  ปิตุ  อิทนฺติ  เปตฺติกํ  สมฺภวติ  เอตสฺมาติ  
<span class="LineNumber"> 010 </span>สมฺภโว  ตํ  เปตฺติกํ  สมฺภโว  เอตสฺมาติ   เปตฺติกสมฺภวํ  นามํ ฯ  
<span class="LineNumber"> 011 </span>มาตาปิตุสมฺพนฺธวเสน  น  กตนฺติ  ทสฺเสติ ฯ  ชาเตตฺถาติ  ชาโต 
<span class="LineNumber"> 012 </span>เอตฺถ ฯ  ชาโตมฺหีติปิ  ปาโ€ ฯ  ตสฺมา  เวสฺสนฺตโร  อหูติ  ยสฺมา
<span class="LineNumber"> 013 </span>ตทา  เวสฺสวีถิยํ ชาโต  ตสฺมา เวสฺสนฺตโร นาม อโหสิ 
<span class="LineNumber"> 014 </span>เวสฺสนฺตโรติ นามํ อกํสูติ อตฺโถ ฯ  
<span class="LineNumber"> 015 </span>	มหาสตฺโต  มาตุ  กุจฺฉิโต  นิกฺขมนฺโต  วิสโท หุตฺวา 
<span class="LineNumber"> 016 </span>อกฺขีนิ อุมฺมีเลตฺวาว  นิกฺขมิ ฯ  นิกฺขนฺตมตฺเต  เอว  มาตุ  หตฺถํ 
<span class="LineNumber"> 017 </span>ปสาเรตฺวา อมฺม ทานํ ทสฺสามิ อตฺถิ  กิฺจีติ  อาห ฯ 
<span class="LineNumber"> 018 </span>อถสฺส มาตา ตาต ยถาชฺฌาสยํ ทานํ เทหีติ หตฺถสมีเป 
<span class="LineNumber"> 019 </span>สหสฺสตฺถวิกํ  €เปสิ ฯ โพธิสตฺโต หิ มโหสธชาตเก (๑) อิมสฺมึ 
<span class="LineNumber"> 020 </span>ชาตเก (๒) ปจฺฉิมตฺตภาเวติ ตีสุ €าเนสุ  ชาตมตฺโตว กเถสิ ฯ 
<span class="LineNumber"> 021 </span># ๑. ขุ. ชา. ๒๘/๖๐๐/๒๒๓ ฯ  ๒. ขุ. ชา. ๒๘/๑๐๔๕/๓๖๕ ฯ
