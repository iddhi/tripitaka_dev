<span class="LineNumber"> 001 </span>		*เล่มที่  45  อกิตฺติวคฺควณฺณนา  หน้า  110

<span class="LineNumber"> 002 </span>		เตนานุสิฏฺโ€ อิธมาคโตสฺมิ  
<span class="LineNumber"> 003 </span>		วนิพฺพโก จกฺขุปถานิ ยาจิตุํ ฯ  
<span class="LineNumber"> 004 </span>		วนิพฺพโต (๑) มยฺหํ วนึ (๒) อนุตฺตรํ  
<span class="LineNumber"> 005 </span>		ททาหิ เม  จกฺขุปถานิ ยาจิโต  
<span class="LineNumber"> 006 </span>		ททาหิ เม จกฺขุปถํ อนุตฺตรํ  
<span class="LineNumber"> 007 </span>		ยมาหุ เนตฺตํ ปุริเสน ทุจฺจชนฺติ (๓) ฯ 
<span class="LineNumber"> 008 </span>มหาสตฺโต อาห  
<span class="LineNumber"> 009 </span>		เยน อตฺเถน อาคจฺฉิ		ยมตฺถมภิปตฺถยํ  
<span class="LineNumber"> 010 </span>		เต เต อิชฺฌนฺตุ สงฺกปฺปา	ลภ จกฺขูนิ พฺราหฺมณ ฯ  
<span class="LineNumber"> 011 </span>			เอกํ เต ยาจมานสฺส  
<span class="LineNumber"> 012 </span>			อุภยานิ ททามหํ  
<span class="LineNumber"> 013 </span>			ส จกฺขุมา คจฺฉ ชนสฺส เปกฺขโต  
<span class="LineNumber"> 014 </span>			ยทิจฺฉเส ตฺวํ ตท เต สมิชฺฌตูติ ฯ 
<span class="LineNumber"> 015 </span>	ตตฺถ วนิพฺพกาติ ตํ อาลปติ ฯ จกฺขุปถานีติ ทสฺสนสฺส 
<span class="LineNumber"> 016 </span>ปถภาวโต จกฺขูนเมเวตํ  นามํ ฯ  ยมาหูติ  ยํ  โลเก  ทุจฺจชนฺติ  
<span class="LineNumber"> 017 </span>กเถนฺติ ฯ วนิพฺพโตติ ยาจนฺตสฺส ฯ วนินฺติ  ยาจนํ ฯ  เต 
<span class="LineNumber"> 018 </span>เตติ เต ตว ตสฺส อนฺธสฺส สงฺกปฺปา ฯ ส จกฺขุมาติ 
<span class="LineNumber"> 019 </span>โส ตฺวํ มม จกฺขูหิ  จกฺขุมา หุตฺวา ฯ ตท เต สมิชฺฌตูติ 
<span class="LineNumber"> 020 </span>ยํ ตฺวํ มม สนฺติกา อิจฺฉสิ ตํ เต สมิชฺฌตูติ ฯ  
<span class="LineNumber"> 021 </span># ๑. สฺยา. วนิพฺพโก ฯ  ๒. สฺยา. วณึ ฯ  ๓. ขุ. ชา. ๒๗/๒๐๖๘/๔๑๙
