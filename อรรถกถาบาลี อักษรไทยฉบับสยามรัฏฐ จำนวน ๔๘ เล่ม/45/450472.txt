<span class="LineNumber"> 001 </span>		*เล่มที่  45  ปกิณฺณกกถา  หน้า  472

<span class="LineNumber"> 002 </span>อยาจิตฺวาว  มม  สนฺตกํ  ยาจกา  กทา  สยเมว  คเณฺหยฺยุนฺติ  
<span class="LineNumber"> 003 </span>จ กถมหํ ยาจกานํ  ปิโย  จสฺสํ  มนาโปติ  จ  กถํ  
<span class="LineNumber"> 004 </span>วา  เต  มยฺหํ ปิยา จสฺสุ มนาปาติ จ กถํ วาหํ  ททมาโน
<span class="LineNumber"> 005 </span>ทตฺวาปิ  จ  อตฺตมโน  จสฺสํ  ปมุทิโต  ปีติโสมนสฺสชาโตติ จ 
<span class="LineNumber"> 006 </span>กถํ วา เม  ยาจกา  ภเวยฺยุํ  อุฬาโร  จ  ทานชฺฌาสโยติ 
<span class="LineNumber"> 007 </span>จ  กถํ วาหมยาจิโต เอว ยาจกานํ  หทยมฺาย  ทเทยฺยนฺติ 
<span class="LineNumber"> 008 </span>จ  สติ  ธเน ยาจเก จ อปริจฺจาโค มหตี มยฺหํ วฺจนาติ  
<span class="LineNumber"> 009 </span>จ  กถํ  วาหํ  อตฺตโน  องฺคานิ  ชีวิตํ  วาปิ  ยาจกานํ 
<span class="LineNumber"> 010 </span>ปริจฺจเชยฺยนฺติ  จ  ปริจฺจาคนินฺนตา  อุปฏฺ€เปตพฺพา ฯ  อปิ  จ
<span class="LineNumber"> 011 </span>อตฺโถ นามายํ นิรเปกฺขํ ทายกมนุคจฺฉติ  ยถา ตํ นิรเปกฺขํ 
<span class="LineNumber"> 012 </span>เขปกํ กิฏโกติ จ อตฺเถ นิรเปกฺขตาย จิตฺตํ อุปฺปาเทตพฺพํ ฯ  
<span class="LineNumber"> 013 </span>	ยาจมาโน  ปน  ยทิ  ปิยปุคฺคโล  โหติ  ปิโย  มํ  ยาจตีติ  
<span class="LineNumber"> 014 </span>โสมนสฺสํ  อุปฺปาเทตพฺพํ ฯ  อถ  อุทาสีนปุคฺคโล  โหติ  อยํ
<span class="LineNumber"> 015 </span>มํ  ยาจมาโน  อทฺธา  อิมินา  ปริจฺจาเคน  มิตฺโต  โหตีติ  โสมนสฺสํ
<span class="LineNumber"> 016 </span>อุปฺปาเทตพฺพํ ฯ ททนฺโตปิ หิ ยาจกานํ ปิโย  โหตีติ ฯ  อถ 
<span class="LineNumber"> 017 </span>ปน  เวรี  ปุคฺคโล  ยาจติ  ปจฺจตฺถิโก  มํ ยาจติ อยํ มํ 
<span class="LineNumber"> 018 </span>ยาจมาโน  อทฺธา  อิมินา  ปริจฺจาเคน  เวรี  ปิโย  มิตฺโต  โหตีติ 
<span class="LineNumber"> 019 </span>วิเสเสน  โสมนสฺสํ  อุปฺปาเทตพฺพํ ฯ เอวํ ปิยปุคฺคเล วิย 
<span class="LineNumber"> 020 </span>มชฺฌตฺตเวริปุคฺคเลสุปิ เมตฺตาปุพฺพงฺคมํ  กรุณํ อุปฏฺ€เปตฺวาว
<span class="LineNumber"> 021 </span>ทาตพฺพํ ฯ  
