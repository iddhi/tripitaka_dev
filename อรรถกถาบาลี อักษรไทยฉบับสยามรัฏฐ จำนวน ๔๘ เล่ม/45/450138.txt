<span class="LineNumber"> 001 </span>		*เล่มที่  45  อกิตฺติวคฺควณฺณนา  หน้า  138

<span class="LineNumber"> 002 </span>		หทยํ จกฺขุมฺปหํ ทชฺชํ		กึ เม พาหิรกํ ธนํ  
<span class="LineNumber"> 003 </span>		หิรฺํ วา สุวณฺณํ วา	มุตฺตา เวฬุริยา มณิ ฯ  
<span class="LineNumber"> 004 </span>		ทกฺขิณํ วาปหํ พาหุํ		ทิสฺวา ยาจกมาคเต  
<span class="LineNumber"> 005 </span>		ทเทยฺยํ น วิกมฺเปยฺยํ		ทาเน เม รมตี  มโน ฯ  
<span class="LineNumber"> 006 </span>		กามํ มํ สิวโย สพฺเพ		ปพฺพาเชนฺตุ หนนฺตุ วา  
<span class="LineNumber"> 007 </span>		เนว ทานา วิรมิสฺสํ		กามํ ฉินฺทนฺตุ สตฺตธาติ (๑)  
<span class="LineNumber"> 008 </span>วตฺวา  นาครา  เม เอกทิวสํ ทานํ ทาตุํ โอกาสํ เทนฺตุ 
<span class="LineNumber"> 009 </span>เสฺว ทานํ ทตฺวา ตติยทิวเส  คมิสฺสามีติ  วตฺวา  กตฺตารํ 
<span class="LineNumber"> 010 </span>เตสํ  สนฺติเก  เปเสตฺวา  อหํ  เสฺว สตฺตสตกํ นาม  มหาทานํ  
<span class="LineNumber"> 011 </span>ทสฺสามิ  สตฺตหตฺถิสตานิ  สตฺตอสฺสสตานิ  สตฺตรถสตานิ  
<span class="LineNumber"> 012 </span>สตฺตอิตฺถิสตานิ  สตฺตทาสสตานิ  สตฺตทาสิสตานิ (๒) สตฺตเธนุสตานิ 
<span class="LineNumber"> 013 </span>สตฺตอุสภสตานิ  ปฏิยาเทหิ  นานปฺปการฺจ  อนฺนปานาทึ  สพฺพํ 
<span class="LineNumber"> 014 </span>ทาตพฺพยุตฺตกํ อุปฏฺ€เปหีติ สพฺพกมฺมิกํ อมจฺจํ  อาณาเปตฺวา 
<span class="LineNumber"> 015 </span>เอโกว  มทฺทิเทวิยา  วสนฏฺ€านํ  คนฺตฺวา  ภทฺเท  มทฺทิ 
<span class="LineNumber"> 016 </span>อนุคามิกนิธึ  นิทหมานา  สีลวนฺเตสุ  ทเทยฺยาสีติ ตมฺปิ ทาเน 
<span class="LineNumber"> 017 </span>นิโยเชตฺวา ตสฺสา อตฺตโน คมนการณํ  อาจิกฺขิตฺวา  อหํ  
<span class="LineNumber"> 018 </span>วนํ  วสนตฺถาย  คมิสฺสามิ ตฺวํ อิเธว อนุกฺกณฺ€ิตา วสาหีติ  
<span class="LineNumber"> 019 </span>อาห ฯ สา นาหํ มหาราช ตุเมฺหหิ วินา เอกทิวสมฺปิ 
<span class="LineNumber"> 020 </span>วสิสฺสามีติ อาห ฯ  
<span class="LineNumber"> 021 </span># ๑. ขุ. ชา. ๒๘/๑๐๖๘/๓๗๑ ฯ  ๒. ม. อยํ ปาโ€ นตฺถิ ฯ
