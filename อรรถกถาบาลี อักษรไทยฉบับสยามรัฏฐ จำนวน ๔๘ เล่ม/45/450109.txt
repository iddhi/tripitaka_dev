<span class="LineNumber"> 001 </span>		*เล่มที่  45  สิวิราชจริยาวณฺณนา  หน้า  109

<span class="LineNumber"> 002 </span>		อโห เม มานสํ สิทฺธํ		สงฺกปฺโป ปริปูริโต  
<span class="LineNumber"> 003 </span>		อทินฺนปุพฺพํ ทานวรํ		อชฺช ทสฺสามิ ยาจเกติ (๑) ฯ  
<span class="LineNumber"> 004 </span>	ตตฺถ  ตสฺสาติ  ตสฺส  พฺราหฺมณรูปธรสฺส  สกฺกสฺส ฯ 
<span class="LineNumber"> 005 </span>หฏฺโ€ติ  ตุฏฺโ€ ฯ  สํวิคฺคมานโสติ  มม  จิตฺตํ  ชานิตฺวา  วิย 
<span class="LineNumber"> 006 </span>อิมินา  พฺราหฺมเณน  จกฺขุ  ยาจิตํ  เอตฺตกํ  กาลํ  เอวํ 
<span class="LineNumber"> 007 </span>อจินฺเตตฺวา  ปมชฺชิโต  วตมฺหีติ  สํวิคฺคจิตฺโต ฯ เวทชาโตติ  
<span class="LineNumber"> 008 </span>ชาตปีติปาโมชฺโช ฯ  อพฺรวินฺติ  อภาสึ ฯ  มานสนฺติ  มนสิ  ภวํ 
<span class="LineNumber"> 009 </span>มานสํ  ทานชฺฌาสโย  จกฺขุํ  ทสฺสามีติ  อุปฺปนฺนทานชฺฌาสโยติ 
<span class="LineNumber"> 010 </span>อตฺโถ ฯ สงฺกปฺโปติ มโนรโถ ฯ ปริปูริโตติ  ปริปุณฺโณ ฯ  
<span class="LineNumber"> 011 </span>	อถ  โพธิสตฺโต จินฺเตสิ อยํ พฺราหฺมโณ มม จิตฺตาจารํ 
<span class="LineNumber"> 012 </span>ตฺวา วิย ทุจฺจชมฺปิ  จกฺขุํ  มํ  ยาจติ สิยา นุ โข กายจิ
<span class="LineNumber"> 013 </span>เทวตาย อนุสิฏฺโ€ ภวิสฺสติ ฯ ปุจฺฉิสฺสามิ ตาว  นนฺติ จินฺเตตฺวา 
<span class="LineNumber"> 014 </span>ตํ พฺราหฺมณํ ปุจฺฉิ ฯ เตนาห ภควา ชาตกเทสนายํ  
<span class="LineNumber"> 015 </span>		เกนานุสิฏฺโ€ อิธมาคโตสิ  
<span class="LineNumber"> 016 </span>		วนิพฺพก จกฺขุปถานิ ยาจิตุํ  
<span class="LineNumber"> 017 </span>		สุทุจฺจชํ ยาจสิ อุตฺตมงฺคํ  
<span class="LineNumber"> 018 </span>		ยมาหุ เนตฺตํ ปุริเสน ทุจฺจชนฺติ (๒) ฯ 
<span class="LineNumber"> 019 </span>ตํ สุตฺวา พฺราหฺมณรูปธโร สกฺโก อาห  
<span class="LineNumber"> 020 </span>		ยมาหุ เทเวสุ สุชมฺปตีติ  
<span class="LineNumber"> 021 </span>		มฆวาติ นํ อาหุ มนุสฺสโลเก  
<span class="LineNumber"> 022 </span># ๑. ขุ. จริยา. ๓๓/๘/๕๕๗-๘ ฯ  ๒. ขุ. ชา. ๒๗/๒๐๖๗/๔๑๙ ฯ
