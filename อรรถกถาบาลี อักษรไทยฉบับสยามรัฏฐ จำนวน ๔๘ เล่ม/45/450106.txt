<span class="LineNumber"> 001 </span>		*เล่มที่  45  อกิตฺติวคฺควณฺณนา  หน้า  106

<span class="LineNumber"> 002 </span>สีสํ  วา  หทยมํสํ วา อกฺขีนิ วา อุปฑิฒสรีรํ วา  สกลเมว
<span class="LineNumber"> 003 </span>วา อตฺตภาวํ ทาสภาเวน ยาเจยฺย ตํตเทวสฺส  อธิปฺปายํ 
<span class="LineNumber"> 004 </span>ปูเรนฺโต ทาตุํ สกฺโกมีติ จินฺเตสิ ฯ ปาฬิยํ ปน อกฺขีนํเอว 
<span class="LineNumber"> 005 </span>วเสน อาคตา ฯ  เตน วุตฺตํ  
<span class="LineNumber"> 006 </span>		นิสชฺช ปาสาทวเร	เอวํ จินฺเตสหํ ตทา ฯ  
<span class="LineNumber"> 007 </span>		ยํ กิฺจิ มานุสํ ทานํ	อทินฺนํ เม น วิชฺชติ  
<span class="LineNumber"> 008 </span>		โยปิ ยาเจยฺย มํ จกฺขุํ	ทเทยฺยํ อวิกมฺปิโตติ ฯ  
<span class="LineNumber"> 009 </span>	ตตฺถ มานุสํ ทานนฺติ ปกติมนุสฺเสหิ ทาตพฺพทานํ 
<span class="LineNumber"> 010 </span>อนฺนปานาทิ ฯ เอวํ ปน  มหาสตฺตสฺส  อุฬาเร  ทานชฺฌาสเย 
<span class="LineNumber"> 011 </span>อุปฺปนฺเน  สกฺกสฺส  ปณฺฑุกมฺพลสิลาสนํ  อุณฺหาการํ  ทสฺเสสิ ฯ 
<span class="LineNumber"> 012 </span>โส  ตสฺส  การณํ  อาวชฺเชนฺโต โพธิสตฺตสฺส อชฺฌาสยํ ทิสฺวา  
<span class="LineNumber"> 013 </span>สิวิราชา  อชฺช  สมฺปตฺตยาจกา  จกฺขูนิ  เจ  ยาจนฺติ จกฺขูนิ 
<span class="LineNumber"> 014 </span>อุปฺปาเฏตฺวา เนสํ  ทสฺสามีติ  จินฺเตสีติ  สกฺโก  เทวปริสาย  วตฺวา 
<span class="LineNumber"> 015 </span>โส สกฺขิสฺสติ นุ โข ตํ ทาตุํ  อุทาหุ  โนติ  วีมํสิสฺสามิ  
<span class="LineNumber"> 016 </span>ตาว  นนฺติ โพธิสตฺเต โสฬสหิ คนฺโธทกฆเฏหิ นฺหาตฺวา  
<span class="LineNumber"> 017 </span>สพฺพาลงฺกาเรหิ  ปฏิมณฺฑิเต  อลงฺกตหตฺถิกฺขนฺธวรคเต  ทานคฺคํ 
<span class="LineNumber"> 018 </span>คจฺฉนฺเต ชราชิณฺโณ  อนฺธพฺราหฺมโณ  วิย  หุตฺวา  ตสฺส 
<span class="LineNumber"> 019 </span>จกฺขุปเถ  เอกสฺมึ  อุนฺนตปฺปเทเส  อุโภ หตฺเถ  ปสาเรตฺวา
<span class="LineNumber"> 020 </span>ราชานํ  ชยาเปตฺวา  €ิโต  โพธิสตฺเตน  ตทภิมุขํ  วารณํ 
<span class="LineNumber"> 021 </span>เปเสตฺวา  พฺราหฺมณ  กึ อิจฺฉสีติ ปุจฺฉิโต ตว ทานชฺฌาสยํ 
