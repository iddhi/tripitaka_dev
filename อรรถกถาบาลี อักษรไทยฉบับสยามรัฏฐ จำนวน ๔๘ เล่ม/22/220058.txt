<span class="LineNumber"> 001 </span>	*เล่มที่ 22  สุตฺตนิปาเต  จูฬวคฺควณฺณนา  หน้า  58
		
<span class="LineNumber"> 002 </span>อาจริโย  อาห  อหมฺปิ  ตาต  เอวเมวาติ ฯ  อถ  โก  อาจริย 
<span class="LineNumber"> 003 </span>อิมสฺส  สิปฺปสฺส  ปริโยสานํ  ชานาตีติ ฯ  อิสิปตเน  ตาต 
<span class="LineNumber"> 004 </span>อิสโย  อตฺถิฯ เต  ชาเนยฺยุนฺติ ฯ  เต  อุปสงฺกมิตฺวา ปุจฺฉามิ 
<span class="LineNumber"> 005 </span>อาจริยาติ ฯ ปุจฺฉ ตาต ยถาสุขนฺติ ฯ โส  อิสิปตนํ 
<span class="LineNumber"> 006 </span>คนฺตฺวา  ปจฺเจกพุทฺเธ  อุปสงฺกมิตฺวา  ปุจฺฉิ  อาทิมชฺฌปริโยสานํ 
<span class="LineNumber"> 007 </span>ชานาถาติ ฯ  อามาวุโส  ชานามาติ ฯ  ตํ  มมฺปิ  สิกฺขาเปถาติ ฯ
<span class="LineNumber"> 008 </span>เตน  หาวุโส  ปพฺพชาหิฯ  น  สกฺกา  อปพฺพชิเตน  สิกฺขิตุนฺติ ฯ
<span class="LineNumber"> 009 </span>สาธุ  ภนฺเต  ปพฺพาเชถ  วา มํฯ  ยํ  วา  อิจฺฉถฯ  ตํ  กตฺวา  ปริโยสานํ 
<span class="LineNumber"> 010 </span>ชานาเปถาติ ฯ  เต  ปพฺพาเชตฺวา  กมฺมฏฺ€าเน  นิโยเชตุํ  
<span class="LineNumber"> 011 </span>อสมตฺถา  เอวํ  เต  นิวาเสตพฺพํฯ  เอวํ  ปารุปิตพฺพนฺติอาทินา 
<span class="LineNumber"> 012 </span>นเยน  อาภิสมาจาริกํ  สิกฺขาเปสุํ ฯ  โส  จ  (๑)  ตตฺถ  สิกฺขนฺโต  
<span class="LineNumber"> 013 </span>อุปนิสฺสยสมฺปนฺนตฺตา  อจิเรเนว  ปจฺเจกโพธึ  อภิสมฺพุชฺฌิ ฯ 
<span class="LineNumber"> 014 </span>สกลพาราณสิยํ สุสีมปจฺเจกพุทฺโธติ  ปากโฏ  อโหสิ  
<span class="LineNumber"> 015 </span>ลาภคฺคยสคฺคปฺปตฺโต  สมฺปนฺนปริวาโร ฯ โส  อปฺปายุก-
<span class="LineNumber"> 016 </span>สํวตฺตนิยสฺส  กมฺมสฺส  กตตฺตา  น  จิเรเนว  ปรินิพฺพายิฯ ตสฺส 
<span class="LineNumber"> 017 </span>ปจฺเจกพุทฺธา  จ  มหาชนกาโย  จ  สรีรกิจฺจํ  กตฺวา  ธาตุโย  
<span class="LineNumber"> 018 </span>คเหตฺวา  นครทฺวาเร ถูปํ ปติฏฺ€าเปสุํ ฯ  
<span class="LineNumber"> 019 </span>	อถ  โข  สงฺโข  พฺราหฺมโณ  ปุตฺโต  เม  จิรํ  คโต 
<span class="LineNumber"> 020 </span>น  จสฺส  ปวตฺตึ  ชานามีติ  ปุตฺตํ  ทฏฺ€ุกาโม  ตกฺกสิลาย  
<span class="LineNumber"> 021 </span># ๑. ม. จสทฺโท นตฺถิ ฯ 
