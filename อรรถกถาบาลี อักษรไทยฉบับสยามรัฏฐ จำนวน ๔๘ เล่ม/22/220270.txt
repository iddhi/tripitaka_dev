<span class="LineNumber"> 001 </span>			*เล่มที่ 22    หน้า 270
			
<span class="LineNumber"> 002 </span>			สุตฺตนิปาเต  มหาวคฺควณฺณนา
<span class="LineNumber"> 003 </span>			     ปพฺพชฺชาสุตฺตวณฺณนา
<span class="LineNumber"> 004 </span>	ปพฺพชฺชํ  กิตฺตยิสฺสามีติ  ปพฺพชฺชาสุตฺตํ ฯ  กา  อุปฺปตฺติฯ  
<span class="LineNumber"> 005 </span>ภควติ กิร  สาวตฺถิยํ  วิหรนฺเต  อายสฺมโต  อานนฺทสฺส 
<span class="LineNumber"> 006 </span>ปริวิตกฺโก  อุทปาทิ สาริปุตฺตาทีนํ  มหาสาวกานํ  ปพฺพชฺชา
<span class="LineNumber"> 007 </span>กิตฺติตาฯ ตํ ภิกฺขู จ อุปาสกา จ ชานนฺติ ฯ ภควโต  ปน 
<span class="LineNumber"> 008 </span>อกิตฺติตาฯ  ยนฺนูนาหํ  กิตฺเตยฺยนฺติ ฯ  โส  เชตวเน  วิหาเร 
<span class="LineNumber"> 009 </span>อาสเน  นิสีทิตฺวา  จิตฺตวีชนึ  คเหตฺวา ภิกฺขูนํ ภควโต ปพฺพชฺชํ 
<span class="LineNumber"> 010 </span>กิตฺเตนฺโต อิมํ สุตฺตํ อภาสิ  
<span class="LineNumber"> 011 </span>	  ปพฺพชฺชํ กิตฺตยิสฺสามิ  	ยถา ปพฺพชิ จกฺขุมา  
<span class="LineNumber"> 012 </span>	  ยถา วีมํสมาโน โส  	ปพฺพชฺชํ สมโรจยีติ ฯ (๑)  
<span class="LineNumber"> 013 </span>	ตตฺถ  ยสฺมา  ปพฺพชฺชํ  กิตฺเตนฺเตน  ยถา  ปพฺพชิฯ  ตํ  
<span class="LineNumber"> 014 </span>กิตฺเตตพฺพํ ฯ  ยถา จ  ปพฺพชิฯ  ตํ  กิตฺเตนฺเตน  ยถา วีมํสมาโน
<span class="LineNumber"> 015 </span>ปพฺพชฺชํ โรเจสิฯ (๒)  ตํ กิตฺเตตพฺพํ ฯ ตสฺมา  ปพฺพชฺชํ  กิตฺตยิสฺสามีติ 
<span class="LineNumber"> 016 </span>วตฺวา  ยถา  ปพฺพชีติอาทิมาห ฯ  จกฺขุมาติ ปฺจหิ จกฺขูหิ 
<span class="LineNumber"> 017 </span>ุสมฺปนฺโนติ อตฺโถ ฯ เสสมาทิคาถาย  อุตฺตานเมว ฯ  
<span class="LineNumber"> 018 </span>	อิทานิ  ยถา  วีมํสมาโนติ  ตมตฺถํ  ปกาเสนฺโต  อาห  
<span class="LineNumber"> 019 </span>สมฺพาโธยนฺติ ฯ 
<span class="LineNumber"> 020 </span># ๑. ม. อยํ คาถา นตฺถิ ฯ  ๒. ม. โรเจสิ ฯ 
