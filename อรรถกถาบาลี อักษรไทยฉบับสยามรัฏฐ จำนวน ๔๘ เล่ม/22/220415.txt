<span class="LineNumber"> 001 </span>	*เล่มที่ 22  โกกาลิกสุตฺตวณฺณนา  หน้า 415

<span class="LineNumber"> 002 </span>กุสลา  ภิกฺขู  ตตฺถายุปฺปมาณํ ปุจฺฉิสฺสนฺติฯ  ภควา  ตํ  (๑)
<span class="LineNumber"> 003 </span>อาจิกฺขนฺโต  อริยูปวาเท  อาทีนวํ  ปกาเสสฺสตีติ อิมินา  การเณน  
<span class="LineNumber"> 004 </span>ภควนฺตํ  อุปสงฺกมิตฺวา  เอตทโวจ ฯ  ภควา  ตเถว  อกาสิฯ  
<span class="LineNumber"> 005 </span>	อฺตโรปิ ภิกฺขุ ปุจฺฉิ ฯ เตน จ ปุฏฺโ€ เสยฺยถาปิ 
<span class="LineNumber"> 006 </span>ภิกฺขูติอาทิมาห ฯ  ตตฺถ  วีสติขาริโกติ  มาคธเกน  ปตฺเถน
<span class="LineNumber"> 007 </span>จตฺตาโร  ปตฺถา  โกสลรฏฺเ€  เอโก  ปตฺโถ  โหติฯ  เตน  ปตฺเถน 
<span class="LineNumber"> 008 </span>จตฺตาโร  ปตฺถา  อาฬฺหกํฯ  จตฺตาริ  อาฬฺหกานิ  โทณํฯ  
<span class="LineNumber"> 009 </span>จตุโทณา  มานิกาฯ  จตุมานิกา  ขารีฯ ตาย ขาริยา วีสติ-
<span class="LineNumber"> 010 </span>ขาริโก ฯ  ติลวาโหติ  ติลสกฏํ ฯ  อพฺพุโท  นิรโยติ  อพฺพุโท 
<span class="LineNumber"> 011 </span>นาม  โกจิ  ปจฺเจกนิรโย  นตฺถิฯ  อวีจิมฺหิเยว  อพฺพุทคณนาย 
<span class="LineNumber"> 012 </span>ปจฺจโนกาโส  ปน  อพฺพุโท  นิรโยติ  วุตฺโต ฯ เอส นโย 
<span class="LineNumber"> 013 </span>นิรพฺพุทาทีสุ ฯ  ตตฺถ  วสฺสคณนาปิ  เอวํ  เวทิตพฺพา  ยเถว
<span class="LineNumber"> 014 </span>หิ  สตํ  สตสหสฺสานิ  โกฏิ  โหติฯ  เอวํ  สตํ  สตสหสฺสโกฏิโย  ปโกฏิ 
<span class="LineNumber"> 015 </span>นาม โหติฯ สตํ สตสหสฺสปฺปโกฏิโย  โกฏิปฺปโกฏิ  นามฯ
<span class="LineNumber"> 016 </span>สตํ  สตสหสฺสโกฏิปฺปโกฏิโย  นหุตํฯ  สตํ  สตสหสฺสนหุตานิ  
<span class="LineNumber"> 017 </span>นินฺนหุตํฯ  สตํ  สตสหสฺสนินฺนหุตานิ  เอกํ  อพฺพุทํฯ  ตโต 
<span class="LineNumber"> 018 </span>วีสติคุณํ  นิรพฺพุทํ ฯ  เอส นโย สพฺพตฺถ ฯ เกจิ ปน ตตฺถ 
<span class="LineNumber"> 019 </span>ตตฺถ หิ(๒) เวทนานานตฺเตนปิ (๓) กมฺมกรณนานตฺเตนปิ นามานิ 
<span class="LineNumber"> 020 </span>ลทฺธานีติ วทนฺติฯ อปเร สีตนรกา เอว เอเตติ ฯ  
<span class="LineNumber"> 021 </span># ๑. ม. อยํ ปาโ€ นตฺถิ ฯ  ๒. ม. หิสทฺโท นตฺถิ ฯ 
<span class="LineNumber"> 022 </span># ๓. ม. ปริเทวนานตฺเตนปิ ฯ  ยุ. ปริเทวนานตฺเตน ฯ
