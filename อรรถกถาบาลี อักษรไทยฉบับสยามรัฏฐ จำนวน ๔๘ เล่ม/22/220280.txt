<span class="LineNumber"> 001 </span>	*เล่มที่ 22  สุตฺตนิปาเต  มหาวคฺควณฺณนา  หน้า  280
		
<span class="LineNumber"> 002 </span>ทสฺเสนฺโต  อาห  จรโต  จ  เต  พฺรหฺมจริยนฺติ ฯ
<span class="LineNumber"> 003 </span>	ตตฺถ  พฺรหฺมจริยนฺติ  กาเลน  กาลํ  เมถุนวิรตึ  สนฺธายาหฯ
<span class="LineNumber"> 004 </span>ชูหโตติ ชุหนฺตสฺส ฯ เสสเมตถ ปากฏเมว ฯ  
<span class="LineNumber"> 005 </span>	ทุคฺโค  มคฺโคติ  อิมํ  ปน  อฑฺฒคาถํ  ปธานวิจฺฉนฺทํ 
<span class="LineNumber"> 006 </span>ชเนนฺโต  อาห ฯ  ตตฺถ  อปฺปานกชฺฌานาทิวหตฺตา  ทุกฺเขน
<span class="LineNumber"> 007 </span>คนฺตพฺโพติ  ทุคฺโคฯ  ทุกฺขิตกายจิตฺเตน  กตฺตพฺพตฺตา  ทุกฺกโรฯ
<span class="LineNumber"> 008 </span>สนฺติกมรเณน  ตาทิเสนาปิ  ปาปุณิตุํ อสกฺกุเณยฺยโต  
<span class="LineNumber"> 009 </span>ทุรภิสมฺภโวติ  เอวมตฺโถ  เวทิตพฺโพ ฯ  อิโต  ปรํ  อิมา  คาถา  
<span class="LineNumber"> 010 </span>ภณํ  มาโรฯ  อฏฺ€า  พุทฺธสฺส  สนฺติเกติ  อยํ  อุปฑฺฒคาถา
<span class="LineNumber"> 011 </span>สงฺคีติกาเรหิ วุตฺตา ฯ สกลคาถาปีติ  เอเก ฯ  ภควตาเอว
<span class="LineNumber"> 012 </span>ปน  ปรํ  วิย  อตฺตานํ  นิทฺทิสนฺเตน  สพฺพเมตฺถ  เอวํชาติกํ 
<span class="LineNumber"> 013 </span>วุตฺตนฺติ  อยมมฺหากํ  ขนฺติ ฯ  ตตฺถ  อฏฺ€าติ  อฏฺ€าสิ ฯ 
<span class="LineNumber"> 014 </span>เสสมุตฺตานเมว ฯ  
<span class="LineNumber"> 015 </span>	ฉฏฺ€คาถาย  เยนตฺเถนาติ  เอตฺถ  ปเรสํ  อนฺตรายกรเณน 
<span class="LineNumber"> 016 </span>อตฺตโน  อตฺเถน ตฺวํ ปาปิม อาคโตสีติ อยมธิปฺปาโย ฯ 
<span class="LineNumber"> 017 </span>เสสมุตฺตานเมว ฯ  ชีวํ  ปุฺานิ  กาหสีติ  อิทํ  ปน  วจนํ 
<span class="LineNumber"> 018 </span>ปฏิกฺขิปนฺโต อณุมตฺโตปีติ  (๑)  อิมํ  คาถมาห ฯ  
<span class="LineNumber"> 019 </span>	ตตฺถ  ปุฺเนาติ  วฏฺฏคามึ  มาเรน  วุตฺตํ ปุฺํ สนฺธาย 
<span class="LineNumber"> 020 </span>ภณติ ฯ เสสมุตฺตานเมว ฯ  
<span class="LineNumber"> 021 </span># ๑. สี. อณุมตฺเตนาปีติ ฯ 
