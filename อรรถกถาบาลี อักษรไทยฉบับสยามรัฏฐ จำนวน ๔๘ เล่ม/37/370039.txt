<span class="LineNumber"> 001 </span>		*เล่มที่ 37  ภูริทตฺตชาตกํ  หน้า 39

<span class="LineNumber"> 002 </span>อนุปุพฺเพน  ตาปสสฺส  อสฺสมปทํ  ปตฺวา  ตาปสํ  วตฺตสมฺปทาย  
<span class="LineNumber"> 003 </span>อาราเธสิ ฯ  ตาปโส  อยํ  พฺราหฺมโณ  มยฺหํ  อติวิย  อุปการโก  
<span class="LineNumber"> 004 </span>สุปณฺณราเชน  ทินฺนํ  ทิพฺพมนฺตํ  อสฺส(๑)  ทสฺสามีติ  จินฺเตตฺวา
<span class="LineNumber"> 005 </span>พฺราหฺมณ  อหํ  อาลมฺพายนมนฺตํ  ชานามิ  ตนฺเต  ทมฺมิ  คณฺหาหิ 
<span class="LineNumber"> 006 </span>นนฺติ วตฺวา อลํ ภนฺเต  น  มยฺหํ  มนฺเตนตฺโถติ  วุตฺเตปิ  ปุนปฺปุนํ  
<span class="LineNumber"> 007 </span>ยาจิตฺวา(๒)  สมฺปฏิจฺฉาเปตฺวา  อทาสิเยว ฯ  ตสฺส  จ  มนฺตสฺส 
<span class="LineNumber"> 008 </span>อนุจฺฉวิกานิ  โอสถานิ  เจว  มนฺตู  ปจารฺจ  สพฺพํ  กเถสิ ฯ
<span class="LineNumber"> 009 </span>พฺราหฺมโณ  ลทฺโธ  เม  ชีวิตุปาโยติ  กติปาหํ  วสิตฺวา  วาตาพาโธ 
<span class="LineNumber"> 010 </span>เม  ภนฺเต  พาธตีติ  อปเทสํ  กตฺวา  ตาปเสน  วิสชฺชิโต  ตํ  
<span class="LineNumber"> 011 </span>วนฺทิตฺวา  ขมาเปตฺวา  อรฺา  นิกฺขมิตฺวา  อนุปุพฺเพน 
<span class="LineNumber"> 012 </span>ยมุนาตีรํ (๓) ปตฺวา  ตํ  มนฺตํ  สชฺฌายนฺโต  มหามคฺเคน(๔)  คจฺฉติ ฯ 
<span class="LineNumber"> 013 </span>	ตสฺมึ  ขเณ(๕)  สหสฺสมตฺตา  ภูริทตฺตสฺส  ปริจาริกา  
<span class="LineNumber"> 014 </span>นาคมาณวิกา  ตํ  สพฺพกามททํ  มณิรตนํ  อาทาย  นาคภวนา 
<span class="LineNumber"> 015 </span>นิกฺขมิตฺวา  ยมุนาตีเร  วาลุกราสิมตฺถเก  €เปตฺวา  ตสฺโสภาเสน  
<span class="LineNumber"> 016 </span>สพฺพรตฺตึ  อุทกกีฬํ  กีฬิตฺวา  อรุณุคฺคมเน  สพฺพาลงฺกาเรหิ (๖)
<span class="LineNumber"> 017 </span>อลงฺกริตฺวา  มณิรตนํ  ปริวาเรตฺวา  สิรึ  ปเวสิยมานา(๗) นิสีทึสุ ฯ 
<span class="LineNumber"> 018 </span>พฺราหฺมโณปิ  มนฺตํ  สชฺฌายนฺโต  ตํ  €านํ  ปาปุณิ ฯ  ตา  ตํ 
<span class="LineNumber"> 019 </span>มนฺตสทฺทํ  สุตฺวาว  อิมินา  สุปณฺเณน  ภวิตพฺพนฺติ  มรณภยตชฺชิตา 
<span class="LineNumber"> 020 </span># ๑. ม. ทิพฺพมนฺตมสฺส ฯ  ๒. สี. ยุ. ปุนปฺปุนํ นิพนฺธิตฺวา ฯ 
<span class="LineNumber"> 021 </span># ๓. ม. ยมุนาย ตีรํ ฯ  ๔. ม.มหามคฺคํ ฯ 
<span class="LineNumber"> 022 </span># ๕. ม. กาเล ฯ  ๖. ม. สพฺพาลงฺกาเรน ฯ  ๗. ม.ปเวสยมานา ฯ 
