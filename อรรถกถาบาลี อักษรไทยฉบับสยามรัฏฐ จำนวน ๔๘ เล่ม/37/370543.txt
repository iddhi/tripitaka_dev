<span class="LineNumber"> 001 </span>		*เล่มที่ 37  เวสฺสนฺตรชาตกํ  หน้า 543

<span class="LineNumber"> 002 </span>ภวิสฺสนฺติ ฯ  สกุณาปีติ  อวเสสสกุณา ฯ  มตา นูนาติ อทฺธา
<span class="LineNumber"> 003 </span>มตา ภวิสฺสนฺติ ฯ  
<span class="LineNumber"> 004 </span>	อิติ  สา  วิลปนฺตี  มหาสตฺตสฺส  สนฺติกํ  คนฺตฺวา  ผลปจฺฉึ  
<span class="LineNumber"> 005 </span>โอตาเรตฺวา  มหาสตฺตํ  ตุณฺหิมาสินํ  ทิสฺวา  ทารเกปสฺส (๑) สนฺติเก  
<span class="LineNumber"> 006 </span>อปฺปสฺสนฺตี อาห  
<span class="LineNumber"> 007 </span>	[๑๑๘๗]กิมิทํ ตุณฺหีภูโตสิ	อปิ รตฺเตว เม มโน  
<span class="LineNumber"> 008 </span>		กาโกลาปิ น วสฺสนฺติ	มตา เม นูน ทารกา  
<span class="LineNumber"> 009 </span>		กิมิทํ ตุณฺหีภูโตส		อปิ รตฺเตว เม มโน  
<span class="LineNumber"> 010 </span>		สกุณาปิ น วสฺสนฺติ	มตา เม นูน ทารกา  
<span class="LineNumber"> 011 </span>		กจฺจิ นุ เม อยฺยปุตฺต	มิคา ขาทึสุ ทารเก  
<span class="LineNumber"> 012 </span>		อรฺเ อีริเน วิวเน	เกน นีตา เม ทารกา  
<span class="LineNumber"> 013 </span>		อาทู เต ปหิตา ทูตา	อาทู สุตฺตา ปิยํวทา  
<span class="LineNumber"> 014 </span>		อาทู พหิโน นิกฺขนฺตา	ขิทฺทาสุ ปสุตา นุเต  
<span class="LineNumber"> 015 </span>		เนวาสํ เกสา ทิสฺสนฺติ	หตฺถปาทา จ ชาลิโน  
<span class="LineNumber"> 016 </span>		สกุณานฺจ โอปาโต	เกน นีตา เม ทารกาติ ฯ  
<span class="LineNumber"> 017 </span>	ตตฺถ  อปิ  รตฺเตว  เม  มโนติ  อปิจ  พลวปจฺจูเส  สุปินํ  
<span class="LineNumber"> 018 </span>ปสฺสนฺติยา  วิย  เม  มโน ฯ  มิคาติ  สีหาทโย  พาฬมิคา ฯ
<span class="LineNumber"> 019 </span>อีริเนติ  นิโรเช ฯ  วิวเนติ  วิวิเต ฯ  อาทู (๒) เตติ  อาทู 
<span class="LineNumber"> 020 </span>เชตุตฺตรนคเร  สิวิรฺโ  สนฺติกํ  ตยา  ทูตา  กตฺวา  เปสิตา ฯ  
<span class="LineNumber"> 021 </span># ๑. ม. ทารเก จสฺส ฯ  ๒. ม. อทุ ฯ
