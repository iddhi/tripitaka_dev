<span class="LineNumber"> 001 </span>		*เล่มที่ 37  มหานิปาตวณฺณนา  หน้า  530

<span class="LineNumber"> 002 </span>อวตฺถรนฺโต  อาคนฺตฺวา  อติวิย  ปลายิตุํ  เฉกา  ตุมฺเหติ  หตฺเถ  
<span class="LineNumber"> 003 </span>พนฺธิตฺวา ปุน เต เนติ ฯ  
<span class="LineNumber"> 004 </span>	ตมตฺถํ ปกาเสนฺโต สตฺถา อาห  
<span class="LineNumber"> 005 </span>	[๑๑๘๐]ตโต โส รชฺชุมาทาย	ทณฺฑมาทาย พฺราหฺมโณ  
<span class="LineNumber"> 006 </span>		อาโกฏยนฺโต เต เนติ	สิวีราชสฺส เปกฺขโตติ ฯ  
<span class="LineNumber"> 007 </span>	เอวํ  นียมาเนสุ  กณฺหาชินา  นิวตฺติตฺวา  โอโลเกนฺตี  ปิตรา  
<span class="LineNumber"> 008 </span>สทฺธึ สลฺลปิ ฯ  
<span class="LineNumber"> 009 </span>	ตมตฺถํ ปกาเสนฺโต สตฺถา อาห  
<span class="LineNumber"> 010 </span>	[๑๑๘๑]ตํ ตํ กณฺหาชินาโวจ	อยํ มํ ตาต พฺราหฺมโณ  
<span class="LineNumber"> 011 </span>		ลฏฺ€ิยา ปฏิโกเฏติ		ฆเร ชาตํว ทาสิยํ  
<span class="LineNumber"> 012 </span>		น จายํ พฺราหฺมโณ ตาต	ธมฺมิกา โหนฺติ พฺราหฺมณา  
<span class="LineNumber"> 013 </span>		ยกฺโข พฺราหฺมณวณฺเณน	ขาทิตุํ ตาต เนติ โน  
<span class="LineNumber"> 014 </span>		นียมานา ปิสาเจน  กินฺนุ	ตาต อุทิกฺขสีติ ฯ  
<span class="LineNumber"> 015 </span>	ตตฺถ  ตนฺติ  ตํ  ปสฺสมานํ  นิสินฺนํ  ปิตรํ  สิวีราชํ(๑) ฯ
<span class="LineNumber"> 016 </span>ทาสิยนฺติ  ทาสิกํ ฯ  ขาทิตุนฺติ  ขาทนตฺถาย ฯ  อยํ  หิ  ตาต
<span class="LineNumber"> 017 </span>โน  คิริทฺวาเรสุ(๒)  อสมฺปตฺเตเยว  อุโภหิ  จกฺขูหิ  รตฺตโลหิต-
<span class="LineNumber"> 018 </span>ปคฺฆรนฺเตหิ  ขาทิตุํ  เนติ  สพฺเพ  ขาทิสฺสามีติ  เนติ  ตฺวฺจ
<span class="LineNumber"> 019 </span>ขาทิตุํ  วา  ปจิตุํ  วา  นียมาเน  อมฺเห(๓)  อุทิกฺขสิ  สพฺพทา
<span class="LineNumber"> 020 </span>สุขิโต  โหหีติ  ปริเทวิ ฯ  
<span class="LineNumber"> 021 </span># ๑. ม. สิวิราชานํ ฯ  ๒. ม. คิริทฺวารํ ฯ  ๓. กึ อมฺเห ฯ 
