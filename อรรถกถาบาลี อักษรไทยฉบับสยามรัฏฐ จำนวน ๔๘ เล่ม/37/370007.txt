<span class="LineNumber"> 001 </span>		*เล่มที่ 37  ภูริทตฺตชาตกํ  หน้า 7

<span class="LineNumber"> 002 </span>วตฺถุสมึเยว  โปกฺขรณึ  กาเรยฺยาสิ  เอวํ  เต  น  กิลมิสฺสนฺตีติ ฯ  
<span class="LineNumber"> 003 </span>	สา  เอวฺจ  ปน  วตฺวา  ราชปุตฺตํ  วนฺทิตฺวา  ปทกฺขิณํ 
<span class="LineNumber"> 004 </span>กตฺวา  ปุตฺเต  อาลิงฺคิตฺวา  ถนนฺตเร  นิปชฺชาเปตฺวา  สีเส 
<span class="LineNumber"> 005 </span>จุมฺพิตฺวา ราชปุตฺตสฺส นิยฺยา  เทตฺวา  โรทิตฺวา  กนฺทิตฺวา  ตตฺเถว
<span class="LineNumber"> 006 </span>อนฺตรหิตา นาคภวนเมว อคมาสิ ฯ  ราชปุตฺโตปิ  โทมนสฺสปฺปตฺโต 
<span class="LineNumber"> 007 </span>อสฺสุปุณฺเณหิ  เนตฺเตหิ  นิเวสนา  นิกฺขมิตฺวา  อกฺขีนิ(๑)  ปุฺฉิตฺวา 
<span class="LineNumber"> 008 </span>อมจฺเจ  อุปสงฺกมิ ฯ  เต  ตํ  ตตฺเถว  อภิสิฺจิตฺวา  เทว  อมฺมหากํ 
<span class="LineNumber"> 009 </span>นครํ  คจฺฉามาติ  วทึสุ ฯ  เตน  หิ  สีฆํ  นาวํ  ขนิตฺวา  สกฏํ  
<span class="LineNumber"> 010 </span>อาโรเปตฺวา  อุทกสฺส  ปูเรตฺวา  อุทกปิฏฺเ€  วณฺณคนฺธสมฺปนฺนานิ  
<span class="LineNumber"> 011 </span>นานาปุปฺผานิ  วิกีรถ  มม  ปุตฺตา  อุทกวีชกา  เต  ตตฺถ  กีฬนฺตา 
<span class="LineNumber"> 012 </span>สุขํ  คมิสฺสนฺตีติ ฯ  อมจฺจา  ตถา  กรึสุ ฯ  ราชา  พาราณสึ  
<span class="LineNumber"> 013 </span>ปตฺวา  อลงฺกตนครํ  ปวิสิตฺวา  โสฬสสหสฺสาหิ  นาฏฺกิตฺถีหิ  
<span class="LineNumber"> 014 </span>อมจฺจาทีหิ  จ  ปริวุโต  มหาตเล  นิสีทิตฺวา  สตฺตาหํ  มหาปานํ  
<span class="LineNumber"> 015 </span>ปิวิตฺวา  ปุตฺตานํ  อตฺถาย  โปกฺขรณึ  กาเรสิ ฯ  เต  ตตฺถ  นิวทฺธํ  
<span class="LineNumber"> 016 </span>กีฬึสุ ฯ  
<span class="LineNumber"> 017 </span>	อเถกทิวสํ  โปกฺขรณิยํ  อุทเก  ปเวสิยมาเน  เอโก  กจฺฉโป  
<span class="LineNumber"> 018 </span>ปวิสิตฺวา  นิกฺขมนฏฺ€านํ  อปสฺสนฺโต  โปกฺขรณีตเล  นิมุชฺชิตฺวา  
<span class="LineNumber"> 019 </span>ทารกานํ  กีฬนกาเล  อุทกโต  อุฏฺ€าย  สีสํ  นีหริตฺวา  เต  
<span class="LineNumber"> 020 </span>โอโลเกตฺวา  ปุน  อุทเก  นิมุชฺชิ ฯ  เต  ตํ  ทิสฺวา  ภีตตสิตา(๒)  ปิตุ 
<span class="LineNumber"> 021 </span># ๑. สี. ยุ. อกฺขีหิ อสฺสูนิ ฯ  ๒. ม. ภีตา ฯ 
