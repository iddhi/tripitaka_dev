<span class="LineNumber"> 001 </span>		*เล่มที่ 37  เวสฺสนฺตรชาตกํ  หน้า 415

<span class="LineNumber"> 002 </span>อาห ฯ  อิทํ  กิร โส เทวตาวิคฺคหิโต หุตฺวา กเถติ ฯ  
<span class="LineNumber"> 003 </span>	ตํ  สุตฺวา  โพธิสตฺโต  สาธุ  โทสการกานํ  ราชูนมหํ  
<span class="LineNumber"> 004 </span>คมนมคฺเคน(๑)  คมิสฺสามิ  มํ  โข  ปน  นาครา  น  อฺเน
<span class="LineNumber"> 005 </span>โทเสน  ปพฺพาเชนฺติ  มยา  หตฺถิสฺส  ทินฺนตฺตา  ปพฺพาเชนฺติ  เอวํ 
<span class="LineNumber"> 006 </span>สนฺเตปิ  อหํ  เอกทิวสํ  สตฺตสตกมหาทานํ  ทสฺสามิ  นาครา
<span class="LineNumber"> 007 </span>เม  เอกทิวสํ ทานํ ทาตุํ  โอกาสํ เทนฺตุ เสฺว ทานํ ทตฺวา
<span class="LineNumber"> 008 </span>ตติยทิวเส คมิสฺสามีติ วตฺวา อาห  
<span class="LineNumber"> 009 </span>	[๑๐๗๐]โสหํ เตน คมิสฺสามิ	เยน คจฺฉนฺติ ทูสกา  
<span class="LineNumber"> 010 </span>		รตตินฺทิวํ เม ขมถ		ยาว ทานํ ททามิหนฺติ ฯ  
<span class="LineNumber"> 011 </span>	ตํ  สุตฺวา  กตฺตา  สาธุ  เทว  นาครานํ  ราชูนฺจ  ตํ 
<span class="LineNumber"> 012 </span>วกฺขามีติ  วตฺวา  ปกฺกามิ ฯ  มหาสตฺโต  ตํ  อุยฺโยเชตฺวา  
<span class="LineNumber"> 013 </span>มหาเสนาคุตฺตํ  ปกฺโกสาเปตฺวา [๒] อหํ  เสฺว  สตฺตสตกมหาทานํ  
<span class="LineNumber"> 014 </span>ทสฺสามิ  สตฺตหตฺถิสตานิ  สตฺตอสฺสสตานิ  สตฺตรถสตานิ 
<span class="LineNumber"> 015 </span>สตฺตอิตฺถีสตานิ  สตฺตเธนุสตานิ  สตฺตทาสสตานิ  สตฺตทาสีสตานิ 
<span class="LineNumber"> 016 </span>ปฏิยาเทหิ  นานปฺปการานิ  จ  อนฺนปานาทีนิ  อนฺตมโส  สุรํปิ  
<span class="LineNumber"> 017 </span>อทาตพฺพยุตฺตกํ  สพฺพํ  ตํ  อุปฏฺ€เปหีติ  สตฺตสตกมหาทานํ 
<span class="LineNumber"> 018 </span>วิจาเรตฺวา  อมจฺเจ  อุยฺโยเชตฺวา  เอกโกว มทฺทิยา  วสนฏฺ€านํ 
<span class="LineNumber"> 019 </span>คนฺตฺวา สิริสยนปิฏฺเ€ นิสีทิตฺวา ตาย สทฺธึ กถํ ปวตฺเตสิ ฯ  
<span class="LineNumber"> 020 </span>	ตมตฺถํ ปกาเสนฺโต สตฺถา อาห  
<span class="LineNumber"> 021 </span># ๑. ม. คตมคฺเคน ฯ  ๒. ม. เอตฺถนฺตเร ตาตาติ ทิสฺสติ ฯ 
