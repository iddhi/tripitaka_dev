<span class="LineNumber"> 001 </span>		*เล่มที่ 37  มหานิปาตวณฺณนา  หน้า  330

<span class="LineNumber"> 002 </span>	ตมตฺถํ ปกาเสนฺโต สตฺถา อาห  
<span class="LineNumber"> 003 </span>	[๙๗๖]เชฏฺ€ปุตฺตํ อุปคุยฺห	วิเนยฺย หทเย ทรํ  
<span class="LineNumber"> 004 </span>		อสฺสุปุณฺเณหิ เนตฺเตหิ	ปาวิสิ โส มหาฆรนฺติ ฯ  
<span class="LineNumber"> 005 </span>	ฆเร  ปนสฺส สหสฺสปุตฺตา สหสฺสธีตโร สหสฺสภริยา(๑) 
<span class="LineNumber"> 006 </span>สตฺตวณฺณทาสีสตานิ  จ [๒] เตหิเจว  อวเสสทาสกมฺมกราติ-
<span class="LineNumber"> 007 </span>มิตฺเตหิ (๓) จ  ตสฺส  สกลนิเวสนํ  ยุคนฺตวาตาภิฆาตปติเตหิ สาเลหิ 
<span class="LineNumber"> 008 </span>สาลวนํ วิย นิรนฺตรํ อโหสิ ฯ  
<span class="LineNumber"> 009 </span>	ตมตฺถํ ปกาเสนฺโต สตฺถา อาห  
<span class="LineNumber"> 010 </span>	[๙๗๗]สาลาว สมฺปมทฺทิตา(๔)	มาลุเตน ปมทฺทิตา  
<span class="LineNumber"> 011 </span>		เสนฺติ ปุตฺตา จ ทารา จ	วิธุรสฺส นิเวสเน  
<span class="LineNumber"> 012 </span>		อิตฺถีสหสฺสํ ภริยานํ	ทาสีสตฺตสตานี จ  
<span class="LineNumber"> 013 </span>		พาหา ปคฺคยฺห ปกฺกนฺทุํ	วิธุรสฺส นิเวสเน  
<span class="LineNumber"> 014 </span>		โอโรธา จ กุมารา จ	เวสิยานา จ พฺราหฺมณา  
<span class="LineNumber"> 015 </span>		พาหา ปคฺคยฺห ปกฺกนฺทุํ	วิธุรสฺส นิเวสเน  
<span class="LineNumber"> 016 </span>		หตฺถาโรหา อนีกฏฺ€า	รถิกา ปตฺติการกา  
<span class="LineNumber"> 017 </span>		พาหา ปคฺคยฺห ปกฺกนฺทุํ	วิธุรสฺส นิเวสเน  
<span class="LineNumber"> 018 </span>		สมาคตา ชานปทา		เนคมา จ สมาคตา  
<span class="LineNumber"> 019 </span>		พาหา ปคฺคยฺห ปกฺกนฺทุํ	วิธุรสฺส นิเวสเน  
<span class="LineNumber"> 020 </span># ๑. ม. สหสฺสภริยาโย จ ฯ  ๒. ม. เอตฺถนฺตเร สนฺตีติ ทิสฺสติ ฯ 
<span class="LineNumber"> 021 </span># ๓. ม. อวเสสทาสิทาสกมฺมกรฺาติมิตฺตสุหชฺชาทีหิ ฯ
<span class="LineNumber"> 022 </span># ๔. ม. สมฺมปติตา ฯ 
