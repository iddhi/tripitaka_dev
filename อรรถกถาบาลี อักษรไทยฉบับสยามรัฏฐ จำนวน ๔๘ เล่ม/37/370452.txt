<span class="LineNumber"> 001 </span>		*เล่มที่ 37  มหานิปาตวณฺณนา  หน้า  452

<span class="LineNumber"> 002 </span>	เต  ปฏิปเถ(๑)  อาคจฺฉนฺเต  มนุสฺเส  ทิสฺวา  กุหึ 
<span class="LineNumber"> 003 </span>วงฺกปพฺพโตติ  ปุจฺฉนฺติ ฯ มนุสฺสา ทูเรติ วทนฺติ ฯ  
<span class="LineNumber"> 004 </span>	เตน วุตฺตํ  
<span class="LineNumber"> 005 </span>	[๑๑๐๘]ยทิ เกจิ มนุชา เอนฺติ	อนุมคฺเค ปฏีปเถ  
<span class="LineNumber"> 006 </span>		มคฺคนฺเต ปฏิปุจฺฉาม	กุหึ วงฺกตปพฺพโต  
<span class="LineNumber"> 007 </span>		เต ตตฺถ อมฺเห ปสฺสิตฺวา	กลูนํ ปริเทวยุํ  
<span class="LineNumber"> 008 </span>		ทุกขนฺเต ปฏิเวเทนฺติ	ทูเร วงฺกตปพฺพโตติ ฯ  
<span class="LineNumber"> 009 </span>	มคฺคสฺส  อุโภสุ  ปสฺเสสุ  วิวิธผลธาริโน  รุกฺเข  ทิสฺวา  
<span class="LineNumber"> 010 </span>ทารกา  โรทนฺติ(๒) ฯ  มหาสตฺตสฺสานุภาเวน  ผลธาริโน  รุกฺขา
<span class="LineNumber"> 011 </span>โอนมิตฺวา  หตฺถสมฺผสฺสํ  อาคจฺฉนฺติ ฯ  ตโต  สุปกฺกผลาผลานิ  
<span class="LineNumber"> 012 </span>อุจฺจินิตฺวา  เตสํ  เทติ ฯ ตํ ทิสฺวา มทฺที อจฺฉริยํ ปเวเทติ(๓) ฯ  
<span class="LineNumber"> 013 </span>	เตน วุตฺตํ  
<span class="LineNumber"> 014 </span>	[๑๑๐๙]ยทิ ปสฺสนฺติ ปวเน	ทารกา ผลิเต(๔) ทุเม  
<span class="LineNumber"> 015 </span>		เตสํ ผลานํ เหตุมฺหิ	อุปโรทนฺติ ทารกา  
<span class="LineNumber"> 016 </span>		โรทนฺเต ทารเก ทิสฺวา	อุพฺพิคฺคา วิปุลา ทุมา  
<span class="LineNumber"> 017 </span>		สยเมโวนมิตฺวาน		อุปคจฺฉนฺติ ทารเก  
<span class="LineNumber"> 018 </span>		อิทํ อจฺเฉรกํ ทิสฺวา	อพฺภูตํ โลมหํสนํ  
<span class="LineNumber"> 019 </span>		สาธุการํ ปวตฺเตสิ		มทฺที สพฺพงฺคโสภณา  
<span class="LineNumber"> 020 </span>		อจฺเฉรํ วต โลกสฺมึ	อพฺภูตํ โลมหํสนํ  
<span class="LineNumber"> 021 </span>		เวสฺสนฺตรสฺส เตเชน	สยเมโวนตา ทุมาติ ฯ  
<span class="LineNumber"> 022 </span># ๑. ม. ปฏิปถํ ฯ  ๒. ม. กนฺทนฺติ ฯ  ๓. ม. ปเวเทสิ ฯ 
<span class="LineNumber"> 023 </span># ๔. ม. ผลิเน ฯ 
