<span class="LineNumber"> 001 </span>		*เล่มที่ 37  ภูริทตฺตชาตกํ  หน้า 47

<span class="LineNumber"> 002 </span>	ตตฺถ  อปายามีติ  อปคจฺฉามิ  ปลายามีติ  อตฺโถ ฯ  เอวฺจ  
<span class="LineNumber"> 003 </span>ปน  วตฺวา  ปณฺฑิตมาณโว  ปิตรํ  อตฺตโน  วจนํ  คาหาเปตุํ 
<span class="LineNumber"> 004 </span>อสกฺโกนฺโต  มหนฺเตน  สทฺเทน  เทวตาโย  อุชฺฌาเปตฺวา  เอวรูเปน
<span class="LineNumber"> 005 </span>ปาปการินา  สทฺธึ  น  คมิสฺสามีติ  ปิตุ  ปสฺสนฺตสฺเสว  ปลายิตฺวา 
<span class="LineNumber"> 006 </span>หิมวนฺตํ  ปวิสิตฺวา  อิสิปพฺพชฺชํ  ปพฺพชิตฺวา  อภิฺา  จ 
<span class="LineNumber"> 007 </span>สมาปตฺติโย  จ  นิพฺพตฺเตตฺวา อปริหีนชฺฌาโน พฺรหฺมโลเก
<span class="LineNumber"> 008 </span>อุปฺปชฺชิ ฯ  
<span class="LineNumber"> 009 </span>	ตมตฺถํ ปกาเสนฺโต สตฺถา อาห  
<span class="LineNumber"> 010 </span>	[๗๒๔]อิทํ วตฺวาน ปิตรํ		โสมทตฺโต พหุสฺสุโต  
<span class="LineNumber"> 011 </span>		อุชฺฌาเปตฺวาน ภูตานิ	ตมฺหา €านา อปกฺกมีติ ฯ  
<span class="LineNumber"> 012 </span>			โสมทตฺตกณฺฑํ นิฏฺ€ิตํ ฯ  
<span class="LineNumber"> 013 </span>	เนสาทพฺราหฺมโณ  โสมทตฺโต  €เปตฺวา  อตฺตโน  เคหํ  กุหึ  
<span class="LineNumber"> 014 </span>คมิสฺสตีติ  จินฺเตตฺวา(๑)  อาลมฺพายนํ(๒)  โถกํ  อนตฺตมนํ  ทิสฺวา  
<span class="LineNumber"> 015 </span>อาลมฺพายน  มา  จินฺตยิ  ทสฺสิสฺสามิ  เต  ภูริทตฺตนฺติ  ตํ  อาทาย 
<span class="LineNumber"> 016 </span>นาคราชสฺส  อุโปสถกรณฏฺ€านํ  คนฺตฺวา  วมฺมิกมตฺถเก  โภเค
<span class="LineNumber"> 017 </span>อาภุชิตฺวา  นิปนฺนํ  นาคราชานํ  ทิสฺวา  อวิทูเร  €ิโตว  หตฺถํ 
<span class="LineNumber"> 018 </span>ปสาเรตฺวา  เทฺว  คาถา  อภาสิ  
<span class="LineNumber"> 019 </span>	[๗๒๕]คณฺหาเหตํ มหานาคํ	อาหเรตํ มณึ มม  
<span class="LineNumber"> 020 </span>		อินฺทโคปกวณฺณาภา	ยสฺส โลหิตโก สิโร  
<span class="LineNumber"> 021 </span># ๑. ม. จินฺเตนฺโต ฯ  ๒. ม.อลมฺพายนํ ฯ 
