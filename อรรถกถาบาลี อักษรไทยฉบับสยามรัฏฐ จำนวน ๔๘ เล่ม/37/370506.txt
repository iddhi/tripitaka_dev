<span class="LineNumber"> 001 </span>		*เล่มที่ 37  มหานิปาตวณฺณนา  หน้า  506

<span class="LineNumber"> 002 </span>โอวทิตฺวา  มหาสตฺตสฺส  สนฺติกํ  คนฺตฺวา  เทว  ทารเกสุ  อปฺปมตฺตา
<span class="LineNumber"> 003 </span>โหถาติ  มหาสตฺตํ  ปุตฺเต  ปฏิจฺฉาเปตฺวา  ปจฺฉิขณิตฺติอาทีนิ  
<span class="LineNumber"> 004 </span>อาทาย  อสฺสูนิ  มุฺจนฺตี มูลผลาผลตฺถาย วนํ ปาวิสิ ฯ  
<span class="LineNumber"> 005 </span>	[๑]ชูชโกปิ  อิทานิ  มทฺที  อรฺํ  คตา  ภวิสฺสตีติ  
<span class="LineNumber"> 006 </span>สานุปพฺพตา  โอรุยฺห  เอกปทิกมคฺเคน  อสฺสมาภิมุโข  ปายาสิ ฯ
<span class="LineNumber"> 007 </span>อถ (๒) มหาสตฺโต  ปณฺณสาลโต  นิกฺขมิตฺวา [๓] ปาสาณผลเก  
<span class="LineNumber"> 008 </span>สุวณฺณปติมา  วิย  นิสีทิตฺวา (๔) จินฺเตสิ  อิทานิ  ยาจโก 
<span class="LineNumber"> 009 </span>อาคมิสฺสตีติ  ปิปาสิโต  วิย  สุราโสณฺโฑ  ตสฺสาคมนมคฺคํ 
<span class="LineNumber"> 010 </span>โอโลเกนฺโต  นิสีทิ ฯ  ปุตฺตาปิสฺส  ปาทมูเล  กีฬนฺติ ฯ  โส
<span class="LineNumber"> 011 </span>มคฺคํ  โอโลเกนฺโต  พฺราหฺมณํ  อาคจฺฉนฺตํ  ทิสฺวา  สตฺตมาเส  
<span class="LineNumber"> 012 </span>นิกฺขิตฺตํ  ทานธุรํ  อุกฺขิเปนฺโต  วิย  เอหิ  วต  โภ  พฺราหฺมณาติ  
<span class="LineNumber"> 013 </span>โสมนสฺสปฺปตฺโต ชาลิกุมารํ อามนฺเตนฺโต อิมํ คาถมาห  
<span class="LineNumber"> 014 </span>	[๑๑๕๘]อุฏฺเ€หิ ชาลิ ปติฏฺ€	โปราณํ วิย ทิสฺสติ  
<span class="LineNumber"> 015 </span>		พฺราหฺมณํ วิย ปสฺสามิ	นนฺทิโย มาภิกีรเรติ ฯ  
<span class="LineNumber"> 016 </span>	ตตฺถ  โปราณํ  วิย  ทิสฺสตีติ  ปุพฺเพ  เชตุตฺตรนคเร
<span class="LineNumber"> 017 </span>นานาทิสาหิ  ยาจกานํ  อาคมนํ  วิย  อชฺช  ยาจกานํ  อาคมนํ 
<span class="LineNumber"> 018 </span>ทิสฺสติ ฯ  นนฺทิโย  มาภิกีรเรติ  เอตสฺส  พฺราหฺณสฺส  ทิฏฺ€กาลโต 
<span class="LineNumber"> 019 </span>ปฏฺ€าย  มํ  โสมนสฺสานิ  อภิกีรนฺติ  ฆมฺมาภิตตฺตสฺส [๕] สีเส 
<span class="LineNumber"> 020 </span># ๑. ม. เอตฺถนฺตเร ตทาติ ทิสฺสติ ฯ  ๒. ม. อยํ ปาโ€ นตฺถิ ฯ 
<span class="LineNumber"> 021 </span># ๓. ม. เอตฺถนฺตเร ปณฺณสาลทฺวาเรติ ทิสฺสติ ฯ 
<span class="LineNumber"> 022 </span># ๔. ม. นิสินฺโน ฯ ๕. ม. เอตฺถนฺตเร ปุริสสฺสาติ ทิสฺสติ ฯ 
