<span class="LineNumber"> 001 </span>		*เล่มที่  36  มหานิปาตวณฺณนา  หน้า  280

<span class="LineNumber"> 002 </span>โปกฺขรณิยํเยว ภินฺทาเปสิ ฯ  ปณฺฑิเตน  นาม  มโหสถสทิเสน  น (๑)
<span class="LineNumber"> 003 </span>ภวิตพฺพนฺติ  มหาสตฺตสฺส  ถุตึ  อกาสิ ฯ  ราชาปิ  ปณฺฑิตสฺส
<span class="LineNumber"> 004 </span>ตุฏฺโ€  อตฺตโน  คีวายํ  ปิลนฺธนํ  มุตฺตาหารํ  ทตฺวา  ทารก-
<span class="LineNumber"> 005 </span>สหสฺสานํปิ  มุตฺตาวลิโย  ทาเปสิ ฯ  โพธิสตฺตสฺส สปริวารสฺส
<span class="LineNumber"> 006 </span>อิมินา นีหาเรน อุปฏฺ€านํ อนุชานาติ ฯ  
<span class="LineNumber"> 007 </span>			เอกูนวีสติปฺโห นิฏฺ€ิโต ฯ  
<span class="LineNumber"> 008 </span>	ปุเนกทิวสํ  ราชา  ปณฺฑิเตน  สทฺธึ  อุยฺยานํ  อคมาสิ ฯ  
<span class="LineNumber"> 009 </span>ตทา  เอโก  กกณฺฏโก  โตรณคฺเค  วสติ ฯ  โส  ราชานํ  อาคจฺฉนฺตํ  
<span class="LineNumber"> 010 </span>ทิสฺวา  โตรณคฺคา  โอตริตฺวา  ภูมิยํ  นิปชฺชิ ฯ  ราชา  ตสฺส
<span class="LineNumber"> 011 </span>กิริยํ  โอโลเกตฺวา  ปณฺฑิต  อยํ  กกณฺฏโก  กึ  กโรตีติ  ปุจฺฉิ ฯ  
<span class="LineNumber"> 012 </span>มหาราช  อยํ  กกณฺฏโก  ตุมฺเห  เสวตีติ  อาห ฯ  สเจ  เอวํ  
<span class="LineNumber"> 013 </span>อมฺหากํ  เสวนา  มา  นิปฺผลา  โหตุ  โภคมสฺส  ทาเปหีติ ฯ 
<span class="LineNumber"> 014 </span>เทว  ตสฺส  โภเคน  กิจฺจํ  นตฺถิ  ขาทนียมตฺตเมว  อลนฺติ ฯ  กึ  
<span class="LineNumber"> 015 </span>ปนายํ  ขาทตีติ  ปุจฺฉิ ฯ  มํสํ  เทวาติ ฯ  กิตฺตกํ  ลทฺธุํ 
<span class="LineNumber"> 016 </span>วฏฺฏตีติ ฯ  กากณิกมตฺตคฺฆนิกํ  เทวาติ ฯ  ราชา  เอกํ  ปุริสํ 
<span class="LineNumber"> 017 </span>อาณาเปสิ  ราชทาโย  นาม  กากณิกมตฺโต  น  วฏฺฏติ  อิมสฺส
<span class="LineNumber"> 018 </span>นิวทฺธํ  อฑฺฒมาสกคฺฆนิกํ  มํสํ  อาหริตฺวา  เทหีติ ฯ  โส  สาธูติ  
<span class="LineNumber"> 019 </span>สมฺปฏิจฺฉิตฺวา  ตโต  ปฏฺ€าย  ตถา  อกาสิ ฯ  โส  เอกทิวสํ 
<span class="LineNumber"> 020 </span>อุโปสเถ มาฆาเต มํสํ  อลภิตฺวา  ตเมว  อฑฺฒมาสกํ  วิชฺฌิตฺวา
<span class="LineNumber"> 021 </span>สุตฺตเกน  อาวุณิตฺวา  ตสฺส  คีวายํ  ปิลนฺธนํ  พนฺธิ ฯ  อถสฺส  ตํ 
<span class="LineNumber"> 022 </span># ๑. ม. ยุ. นสทฺโท นตฺถิ ฯ
