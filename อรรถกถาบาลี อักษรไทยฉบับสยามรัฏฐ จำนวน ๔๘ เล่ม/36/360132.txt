<span class="LineNumber"> 001 </span>		*เล่มที่  36  มหานิปาตวณฺณนา  หน้า  132

<span class="LineNumber"> 002 </span>กีโส  ลูโข  ทุพฺพณฺโณ  อุปฺปณฺฑุปฺปณฺฑุกชาโต  ธมนิสณฺ€ตคตฺโตสิ  
<span class="LineNumber"> 003 </span>พยาธิ  นุโข  เต  อุปฺปนฺโนติ ฯ  โส  นตฺถิ  เม  อาวุโส  พยาธิ  
<span class="LineNumber"> 004 </span>อปิจ  ปลิโพโธ  เม  อตฺถีติ  ตํ  ปวุตฺตึ  อาโรเจสิ ฯ  อาวุโส  สตฺถา  
<span class="LineNumber"> 005 </span>สทฺธาเทยฺยํ  วินิปาเตตุํ  น  เทติ  ตวํ  ปน  สทฺธาเทยฺยํ  คเหตฺวา  
<span class="LineNumber"> 006 </span>คิหีนํ  ททมาโน  อยุตฺตํ  กโรสีติ  อาหํสุ ฯ  โส  เตสํ  กถํ  สุตฺวา  
<span class="LineNumber"> 007 </span>ลชฺชิโต  โอหิยิ ฯ  เต  เอตฺตเกนาปิ  อสนฺตุฏฺ€า  ภควโต  สนฺติกํ  
<span class="LineNumber"> 008 </span>คนฺตวา ภนฺเต อสุโก นาม ภิกฺขุ สทฺธาเทยฺยํ วินิปาเตตฺวา 
<span class="LineNumber"> 009 </span>คิหิโน  โปเสสีติ  สตฺถุโน  อาโรเจสุํ ฯ  สตฺถา  ตํ  ภิกฺขุํ  ปกฺโกสาเปตฺวา  
<span class="LineNumber"> 010 </span>สจฺจํ  กิร  ตวํ  ภิกฺขุ  สทฺธาเทยฺยํ  คเหตฺวา  คิหิโน  โปเสสีติ  
<span class="LineNumber"> 011 </span>ปุจฺฉิตฺวา  สจฺจํ  ภนฺเตติ  วุตฺเต  ตสฺส  ตํ  กิริยํ  วณฺเณตุกาโม  
<span class="LineNumber"> 012 </span>อตฺตโน  จ  ปุพฺพจริยํ  ปกาเสตุกาโม  หุตฺวา  ภิกฺขุ  ตวํ  คิหิโน  
<span class="LineNumber"> 013 </span>โปเสนฺโต  เก  โปเสสีติ  ปุจฺฉิ ฯ  มาตาปิตโร  เม ภนฺเตติ ฯ สตฺถา  
<span class="LineNumber"> 014 </span>ตสฺส  อุสฺสาหํ  ชเนตุํ  สาธุ  สาธุ  ภิกฺขูติ  ติกฺขตฺตุํ  สาธุการํ  
<span class="LineNumber"> 015 </span>ทตฺวา  ตวํ  มยา  คตมคฺเค  €ิโต  อหมฺปิ  ปุพฺพจริยํ  จรนฺโต  
<span class="LineNumber"> 016 </span>มาตาปิตโร  โปเสสินฺติ  อาห ฯ  โส  ภิกฺขุ  อสฺสาสํ  ปฏิลภิ ฯ  
<span class="LineNumber"> 017 </span>อถ  สตฺถา ตาย  ปุพฺพจริยาย อาวีกรณตฺถํ เตหิ ภิกฺขูหิ ยาจิโต 
<span class="LineNumber"> 018 </span>อตีตํ อาหริ ฯ  
<span class="LineNumber"> 019 </span>	อตีเต  ภิกฺขเว  พาราณสินครโต  อวิทูเร  นทิยา  โอริมตีเร  
<span class="LineNumber"> 020 </span>เอโก  เนสาทคาโม  อโหสิ ฯ  ปรตีเรปิ เอโก เนสาทคาโม 
<span class="LineNumber"> 021 </span>อโหสิ ฯ  เอเกกสฺมึ  คาเม  ปฺจ  ปฺจ  กุลสตานิ  วสนฺติ ฯ
