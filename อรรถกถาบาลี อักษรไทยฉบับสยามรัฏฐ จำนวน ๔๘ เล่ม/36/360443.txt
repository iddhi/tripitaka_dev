<span class="LineNumber"> 001 </span>		*เล่มที่  36  มโหสถชาตกํ  หน้า  443

<span class="LineNumber"> 002 </span>	อิมา  เทฺว  คาถา  วตฺวา  มหาราช  อหํ  คหปติปุตฺโต 
<span class="LineNumber"> 003 </span>ยถา  ตว  อฺเ  เสนกาทโย  ปณฺฑิตา  อตฺถานิ  ชานนฺติ  ตถา
<span class="LineNumber"> 004 </span>กิเมว  ชานิสฺสํ  อโคจโร  เอส  มยฺหํ  คหปติสิปฺปเมวาหํ  ชานามิ  
<span class="LineNumber"> 005 </span>อยมตฺโถ  เสนกาทีนํ  ปากโฏ  เต  ปณฺฑิตา  โหนฺติ  อชฺช  เต 
<span class="LineNumber"> 006 </span>อฏฺ€ารสหิ  อกฺโขภิณีหิ  ปริวาริตสฺส  ตว  เสนกาทโย  อวสฺสยา
<span class="LineNumber"> 007 </span>โหนฺตุ  มํ  ปน  คีวายํ  คเหตฺวา  นิกฺกฑฺฒิตุํ  อาณาเปสิ  อิทานิ 
<span class="LineNumber"> 008 </span>มํ  กสฺมา  ปุจฺฉสีติ  เอวํ  สุนิคฺคหิตํ  นิคฺคณฺหิ ฯ  ตํ  สุตฺวา 
<span class="LineNumber"> 009 </span>ราชา  จินฺเตสิ  ปณฺฑิโต  มยา  กตโทสเมว  กเถสิ  ปุพฺเพว  
<span class="LineNumber"> 010 </span>หิ  อิทํ  อนาคตภยํ  ชานิ  เตน  มํ  อติวิย  นิคฺคณฺหติ  น 
<span class="LineNumber"> 011 </span>โข  ปน  เอตฺตกํ  กาลํ  นิกฺกมฺมโก  อจฺฉิสฺสติ  อวสฺสํ  อิมินา 
<span class="LineNumber"> 012 </span>มยฺหํ  โสตฺถิภาโว  กโต  ภวิสฺสตีติ ฯ  อถ นํ ปริคฺคณฺหนฺโต
<span class="LineNumber"> 013 </span>เทฺว คาถา อภาสิ  
<span class="LineNumber"> 014 </span>	[๖๓๔]	มโหสถ อตีเตน		นานุวิชฺฌนฺติ ปณฺฑิตา  
<span class="LineNumber"> 015 </span>			กึ มํ อสฺสํว สมฺพนฺธํ	ปโตเทเนว (๑) วิชฺฌสิ  
<span class="LineNumber"> 016 </span>			สเจ ปสฺสสิ โมกฺขํ เม	เขมํ วา ปน ปสฺสสิ  
<span class="LineNumber"> 017 </span>			เตเนว มํ อนุสาส		กึ มํ อตีเตน วิชฺฌสีติ ฯ  
<span class="LineNumber"> 018 </span>	ตตฺถ  นานุวิชฺฌนฺตีติ  อตีตํ  โทสํ  คเหตฺวา  มุขสตฺตีหิ  น  
<span class="LineNumber"> 019 </span>อนุวิชฺฌนฺติ ฯ  อสฺสํว  สมฺพนฺธนฺติ  สตฺตุเสนาย  ปริวุตตฺตา  
<span class="LineNumber"> 020 </span>สุฏฺ€ุ  พนฺธิตฺวา  €ปิตํ  อสฺสํ  วิย  กึ  มํ  วิชฺฌสิ ฯ  เตเนว  มนฺติ  
<span class="LineNumber"> 021 </span># ๑. ปโฏเทนาติ เอวํ มุทฺธชวิธาเนน วินยฏฺ€กถายํ วุตฺตํ ฯ
