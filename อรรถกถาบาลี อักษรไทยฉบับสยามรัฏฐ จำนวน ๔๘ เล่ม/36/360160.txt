<span class="LineNumber"> 001 </span>		*เล่มที่  36  มหานิปาตวณฺณนา  หน้า  160

<span class="LineNumber"> 002 </span>องฺกุรปลฺลวํ ฯ มาลุเตริตนฺติ วาเตน ปหตํ ผนฺทิตํ ฯ  
<span class="LineNumber"> 003 </span>	อถ นํ ทุกูลปณฺฑิโต โอวทนฺโต อาห  
<span class="LineNumber"> 004 </span>	[๕๐๔]	ปาริเก กาสิราชายํ		โส สามํ มิคสมฺมเต  
<span class="LineNumber"> 005 </span>			โกธสา อุสุนา วิชฺฌิ		ตสฺส มา ปาปมิจฺฉิมฺหาติ ฯ  
<span class="LineNumber"> 006 </span>	ตตฺถ  มิคสมฺมเตติ  มิคสมฺมตนทีตีเร  วาลุกาปุลิเน ฯ  
<span class="LineNumber"> 007 </span>โกธสาติ  มิเคสุ  อุปฺปนฺเนน  โกเธน ฯ  มา  ปาปมิจฺฉิมฺหาติ  ตสฺส 
<span class="LineNumber"> 008 </span>มยํ  อุโภปิ ปาปํ มา อิจฺฉิมฺหา ฯ  
<span class="LineNumber"> 009 </span>	ปุน ปาริกา อาห  
<span class="LineNumber"> 010 </span>	[๕๐๕]	กิจฺฉา ลทฺโธ ปิโย ปุตฺโต	โย อนฺเธ อภรี วเน  
<span class="LineNumber"> 011 </span>			ตเมกปุตฺตฆาตมฺหิ  (๑)		กถํ จิตฺตํ น โกปเยติ ฯ  
<span class="LineNumber"> 012 </span>	ตตฺถ ฆาตมฺหีติ ฆาตเก ฯ  
<span class="LineNumber"> 013 </span>	ทุกูลปณฺฑิโต อาห  
<span class="LineNumber"> 014 </span>	[๕๐๖]	กิจฺฉา ลทฺโธ ปิโย ปุตฺโต	โย อนฺเธ อภรี วเน  
<span class="LineNumber"> 015 </span>			ตเมกปุตฺตฆาตมฺหิ (๑)		อโกธํ อาหุ ปณฺฑิตาติ ฯ  
<span class="LineNumber"> 016 </span>	ตตฺถ  อโกธนฺติ  อโกธนฺตํ  โกโธ  นาม  นิรยสํวตฺตนิโก  
<span class="LineNumber"> 017 </span>ตสฺมา  ตํ  โกธํ  อกตฺวา  ปุตฺตฆาตมฺหิ  อโกโธเยว  กาตพฺโพติ  
<span class="LineNumber"> 018 </span>ปณฺฑิตา อาหุ กเถนฺติ ฯ  
<span class="LineNumber"> 019 </span>	เอวฺจ  ปน  วตฺวา  เต  อุโภหิ  หตฺเถหิ  อุรํ  ปหริตฺวา  
<span class="LineNumber"> 020 </span>มหาสตฺตสฺส คุเณ วณฺเณตฺวา ภูสํ ปริเทวึสุ ฯ  
<span class="LineNumber"> 021 </span># ๑. ส. ตเมกปุตฺตฆาติมฺหิ ฯ  ม. ยุ. ตํ เอกปุตฺตํ ฆาติมฺหิ ฯ
