<span class="LineNumber"> 001 </span>		*เล่มที่  36  มหานิปาตวณฺณนา  หน้า  14

<span class="LineNumber"> 002 </span>สาณิยา  ฉิทฺเทหิ  โอโลเกนฺตา  มหาสตฺตสฺส  เอกทิวสมฺปิ  สติ-
<span class="LineNumber"> 003 </span>สมฺโมหํ (๑) หตฺถปาทวิการํ  วา  ผนฺทนมตฺตํ  วา  น  ปสฺสึสุ ฯ 
<span class="LineNumber"> 004 </span>ราชา  ราชปุริเส  ปุจฺฉิ  ตาตา  มม  ปุตฺโต  หตฺถํ  วา  ปาทํ  วา 
<span class="LineNumber"> 005 </span>จาเลสีติ ฯ  นตฺถิ  เทวาติ ฯ  กึ  กโรมาติ ฯ  เอวํ  สํขธมเนนาปิ
<span class="LineNumber"> 006 </span>เอกสํวจฺฉรํ  อนฺตรนฺตรา  วีมํสนฺตาปิสฺส  เนว  อนฺตรํ  ปสฺสึสุ ฯ  
<span class="LineNumber"> 007 </span>ตโต  เทว  เอกาทสวสฺสิกทารกา  นาม  เภริสทฺทสฺส  ภายนฺติ  
<span class="LineNumber"> 008 </span>เตน  นํ  วีมํสิตุํ  วฏฺฏตีติ ฯ  (เอกสํวจฺฉเร  อติกฺกนฺเต)  อมจฺจา 
<span class="LineNumber"> 009 </span>(ปุน)  เอกสํวจฺฉรํ  ตเถว  เภริสทฺเทน  อนฺตรนฺตรา  วีมํสนฺตาปิสฺส
<span class="LineNumber"> 010 </span>อนฺตรํ  น  ปสฺสึสุ ฯ  ตโต  เทว  ทฺวาทสวสฺสิกทารกา  นาม 
<span class="LineNumber"> 011 </span>ทีปา  ภายนฺติ  เตน  นํ  วีมํสิสฺสามาติ  รตฺติภาเค  อนฺธกาเร 
<span class="LineNumber"> 012 </span>สยาเปตฺวา  (อปฺเปว  นาม) โส  หตฺถํ  วา  ปาทํ  วา  ผนฺทาเปติ  
<span class="LineNumber"> 013 </span>นุโข  โนติ  ฆเฏสุ  ทีเป ชาเลตฺวา  เสสทีเป  นิพฺพาเปตฺวา 
<span class="LineNumber"> 014 </span>โพธิสตฺตํ  อนฺธกาเร  โถกํ  สยาเปตฺวา ฆเฏหิ  เตลปฺปทีเป  
<span class="LineNumber"> 015 </span>อุกฺขิปิตฺวา  เอกปฺปหาเรเนว  อาโลกํ  กตฺวา ตสฺสอิริยาปถํ  
<span class="LineNumber"> 016 </span>อุปธาเรนฺตา  มหาสตฺตสฺส  ผนฺทนมตฺตมฺปิ  น  ปสฺสึสุ ฯ  เอวํ  
<span class="LineNumber"> 017 </span>ทีเปนาปิ  เอกสํวจฺฉรํ  อนฺตรนฺตรา  วีมํสนฺตาปิสฺส  กิฺจิ
<span class="LineNumber"> 018 </span>ผนฺทนมตฺตมฺปิ  น  ปสฺสึสุ ฯ  ราชา  ราชปุริเส  ปุจฺฉิ  ตาตา 
<span class="LineNumber"> 019 </span>มม  ปุตฺโต  หตฺถํ  วา  ปาทํ  วา  จาเลสีติ ฯ  นตฺถิ  เทวาติ ฯ  
<span class="LineNumber"> 020 </span>กึ กโรมาติ ฯ  ตโต  เทว  เตรสวสฺสิกทารกา  นาม  มกฺขิกานํ  
<span class="LineNumber"> 021 </span># ๑. ม. สติสมฺโมสํ ฯ
