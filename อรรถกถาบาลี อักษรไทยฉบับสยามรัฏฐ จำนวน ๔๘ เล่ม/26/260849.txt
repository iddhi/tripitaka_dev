<span class="LineNumber"> 001 </span>		เล่มที่  26  วงฺคีสตฺเถรคาถาวณฺณนา  หน้า  849  

<span class="LineNumber"> 002 </span>ปตฺตสฺส  จ  กุโตจิปิ  ภยํ  นตฺถีติ  นิพฺพานํ  อกุโตภยํ  นาม  ฯ  
<span class="LineNumber"> 003 </span>	อาคุํ  น  กโรตีติอาทินา  (๑)  วุตฺตการเณหิ  ภควา  นาโคติ  
<span class="LineNumber"> 004 </span>วุจฺจตีติ  นาคนาโมสิ  ภควาติ ฯ  
<span class="LineNumber"> 005 </span>	อิสีนํ  อิสิสตฺตโมติ  สาวกปจฺเจกพุทฺธอิสีนํ  อุตฺตโม  อิสิ  
<span class="LineNumber"> 006 </span>วิปสฺสีสมฺมาสมฺพุทฺธโต  ปฏฺ€าย  อิสีนํ  วา  สตฺตมโก  อิสิ ฯ  
<span class="LineNumber"> 007 </span>	มหาเมโฆวาติ  จาตุทฺทีปิกมหาเมโฆ  วิย  หุตฺวา ฯ  
<span class="LineNumber"> 008 </span>	ทิวา  วิหาราติ  ปฏิสลฺลานฏฺ€านโต ฯ  
<span class="LineNumber"> 009 </span>	สาวโก  เต  มหาวีร  ปาเท  วนฺทติ  วงฺคิโสติ  อิทํ  เถโร  
<span class="LineNumber"> 010 </span>อรหตฺตํ  ปตฺวา  อตฺตโน  วิเสสาธิคมํ  ปกาเสนฺโต  วทติ ฯ  
<span class="LineNumber"> 011 </span>	อุมฺมคฺคปถนฺติอาทิกา  จตสฺโส  คาถา  ภควตา  กึ  นุ  
<span class="LineNumber"> 012 </span>เต  วงฺคีส  อิมา  คาถาโย  ปุพฺเพ  ปริวิตกฺกิตา  อุทาหุ  €านโส  
<span class="LineNumber"> 013 </span>เจตา  ปฏิภนฺตีติ  ปุจฺฉิเตน  €านโส  ปฏิภนฺตีติ  ทสฺเสนฺเตน  
<span class="LineNumber"> 014 </span>วุตฺตา  กสฺมา  ปเนวํ  ตํ  ภควา  อโวจ  สํฆมชฺเฌ  กิร  
<span class="LineNumber"> 015 </span>กถา  อุทปาทิ  วงฺคีสตฺเถโร  วิสฺสฏฺ€คนฺโถ  เนว  อุทฺเทเสน  
<span class="LineNumber"> 016 </span>น  ปริปุจฺฉาย  น  โยนิโสมนสิกาเรน  กมฺมํ  กโรติ ฯ  กถํ  
<span class="LineNumber"> 017 </span>พนฺธนฺโต  วณฺณปทานิ  (๑)  กโรนฺโต  วิจรตีติ ฯ  อถ  ภควา  อิเม  
<span class="LineNumber"> 018 </span>ภิกฺขู  วงฺคีสสฺส  ปฏิภาณสมฺปตฺตึ  น  ชานนฺติ  อหมสฺส  
<span class="LineNumber"> 019 </span>ปฏิภาณสมฺปตฺตึ  ชานาเปสฺสามีติ  จินฺเตตฺวา  กึ  นุ  โข  
<span class="LineNumber"> 020 </span>วงฺคีสาติอาทินา  ปุจฺฉติ ฯ  
<span class="LineNumber"> 021 </span>#๑.  สี.  จุณฺณิยปทานิ  ฯ  
