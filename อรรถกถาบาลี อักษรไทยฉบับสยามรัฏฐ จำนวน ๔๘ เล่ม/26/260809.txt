<span class="LineNumber"> 001 </span>	เล่มที่  26  มหาโมคฺคลฺลานตฺเถรคาถาวณฺณนา  หน้า  809  

<span class="LineNumber"> 002 </span>ขิปฺปนิสนฺติโน  หุตฺวา  สมาปชฺชิตุํ  นาสกฺขิสฺสนฺตีติ  เนสํ  ภควา  
<span class="LineNumber"> 003 </span>นาคราชทมนํ  นานุชานิ ฯ  
<span class="LineNumber"> 004 </span>	นาคราชา  อหํ  อิมสฺส  สมณสฺส  นาสวาเตน  โลมกูปมฺปิ  
<span class="LineNumber"> 005 </span>จาเลตุํ  นาสกฺขึ  มหิทฺธิโก  โส  สมโณติ  จินฺเตสิ  เถโร  อตฺตภาวํ  
<span class="LineNumber"> 006 </span>วิชหิตฺวา  สุปณฺณรูปํ  นิมฺมินิตฺวาสุปณฺณวาตํ  ทสฺเสนฺโต  
<span class="LineNumber"> 007 </span>นาคราชานํ  อนุพนฺธิ  นาคราชา  ตํ  อตฺตภาวํ  วิชหิตฺวา  
<span class="LineNumber"> 008 </span>มาณวกวณฺณํ  อภินิมฺมินิตฺวา  ภนฺเต  ตุมฺหากํ  สรณํ  
<span class="LineNumber"> 009 </span>คจฺฉามีติ  วทนฺโต  เถรสฺส  ปาเท  วนฺทิ  เถโร  สตฺถา  
<span class="LineNumber"> 010 </span>นนฺท  อาคโต  เอหิ  ตฺวํ  คมิสฺสามาติ  นาคราชานํ  ทเมตฺวา  
<span class="LineNumber"> 011 </span>นิพฺพิสํ  กตฺวา  คเหตฺวา  ภควโต  สนฺติกํ  อคมาสิ ฯ  นาคราชา  
<span class="LineNumber"> 012 </span>ภควนฺตํ  วนฺทิตฺวา  ภนฺเต  ตุมฺหากํ  สรณํ  คจฺฉามีติ  
<span class="LineNumber"> 013 </span>อาห ฯ  ภควา  สุขี  โหหิ  นาคราชาติ  วตฺวา  ภิกฺขุสงฺฆ-
<span class="LineNumber"> 014 </span>ปริวุโต  อนาถปิณฺฑิกสฺส  นิเวสนํ  อคมาสิ ฯ  
<span class="LineNumber"> 015 </span>	อนาถปิณฺฑิโก  กึ  ภนฺเต  อติทิวา  อาคตตฺถาติ  
<span class="LineNumber"> 016 </span>อาห ฯ  โมคฺคลฺลานสฺส  จ  นนฺโทปนนฺทสฺส  จ  สงฺคาโม  
<span class="LineNumber"> 017 </span>อโหสีติ ฯ  กสฺส  ปน  ภนฺเต  ชโย  กสฺส  ปราชโยติ ฯ  
<span class="LineNumber"> 018 </span>โมคฺคลฺลานสฺส  ชโย  นนฺทสฺส  ปราชโยติ ฯ  อนาถปิณฺฑิโก  
<span class="LineNumber"> 019 </span>อธิวาเสตุ  เม  ภนฺเต  ภควา  สตฺตาหํ  เอกปฏิปาฏิยา  ภตฺตํ  
<span class="LineNumber"> 020 </span>สตฺตาหํ  เถรสฺส  สกฺการํ  กริสฺสามีติ  วตฺวา  สตฺตาหํ  พุทฺธปฺ-  
<span class="LineNumber"> 021 </span>ปมุขานํ  ปฺจนฺนํ  ภิกฺขุสตานํ  มหาสกฺการํ  อกาสิ ฯ  เตน  
<span class="LineNumber"> 022 </span>วุตฺตํ  นนฺโทปนนฺททมเนน  ทีเปตพฺโพติ ฯ  
