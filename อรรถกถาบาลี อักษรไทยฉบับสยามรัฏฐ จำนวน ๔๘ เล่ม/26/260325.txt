<span class="LineNumber"> 001 </span>	เล่มที่  26  วงฺคนฺตปุตฺตอุปเสนตฺเถรคาถาวณฺณนา  หน้า  325

<span class="LineNumber"> 002 </span>	เยมํ  กายํ  วิวชฺเชนฺติ  คูถลิตฺตํว  ปนฺนคนฺติ  ยถา  นาม  
<span class="LineNumber"> 003 </span>ปุริโส  สุขกาโม  ชีวิตุกาโม  คูถคตํ  อาสีวิสํ  ทิสฺวา  ชิคุจฺฉนิยตาย  
<span class="LineNumber"> 004 </span>วา  สปฺปฏิภยตาย  วา  วิวชฺเชติ  น  อลฺลียติ  เอวเมวํ  เย  
<span class="LineNumber"> 005 </span>ปณฺฑิตา  กุลปุตฺตา  อสุจิภาเวน  เชคุจฺฉํ  อนิจฺจาทิภาเวน  
<span class="LineNumber"> 006 </span>สปฺปฏิภยํ  อิมํ  กายํ  วิวชฺเชนฺติ  ฉนฺทราคปฺปหาเนน  (๑)  ปชหนฺติ  
<span class="LineNumber"> 007 </span>เต  ภวมูลํ  อวิชฺชํ  ภวตณฺหฺจ  วมิตฺวา  ฉฑฺเฑตฺวา  อจฺจนฺตเมว  
<span class="LineNumber"> 008 </span>ปหาย  ตโต  เอว  สพฺพโส  อนาสวา  สอุปาทิเสสาย  
<span class="LineNumber"> 009 </span>อนุปาทิเสสาย  จ  นิพฺพานธาตุยา  ปรินิพฺพายิสฺสนฺตีติ ฯ  
<span class="LineNumber"> 010 </span>		กปฺปตฺเถรคาถาวณฺณนา  นิฏฺ€ิตา  ฯ  

<span class="LineNumber"> 011 </span>		วงฺคนฺตปุตฺตอุปเสนตฺเถรคาถาวณฺณนา  
<span class="LineNumber"> 012 </span>	วิวตฺตํ  อปฺปนิคฺโฆสนฺติอาทิกา  อายสฺมโต  อุปเสนตฺเถรสฺส  
<span class="LineNumber"> 013 </span>คาถา ฯ  กา  อุปฺปตฺติ  น  
<span class="LineNumber"> 014 </span>	อยํ  กิร  ปทุมุตฺตรสฺส  ภควโต  กาเล  หํสวตีนคเร  กุลเคเห  
<span class="LineNumber"> 015 </span>นิพฺพตฺติตฺวา  วยปฺปตฺโต  สตฺถุ  สนฺติกํ  คนฺตฺวา  ธมฺมํ  สุณมาโน  
<span class="LineNumber"> 016 </span>สตฺถารํ  เอกํ  ภิกฺขุํ  สมนฺตปาสาทิกานํ  อคฺคฏฺ€าเน  €เปนฺตํ  
<span class="LineNumber"> 017 </span>ทิสฺวา  สตฺถุ  (๒)  อธิการกมฺมํ  กตฺวา  ตํ  €านนฺตรํ  ปตฺเถตฺวา  
<span class="LineNumber"> 018 </span>ยาวชีวํ  กุสลํ  กตฺวา  เทวมนุสฺเสสุ  สํสรนฺโต  อิมสฺมึ  พุทฺธุปฺปาเท  
<span class="LineNumber"> 019 </span>นาลกคาเม  รูปสารีพฺราหฺมณิยา  กุจฺฉิมฺหิ  นิพฺพตฺติ  อุปเสโนติสฺส  
<span class="LineNumber"> 020 </span>#๑.  ม.  ฉนฺทราคปฺปหาเนน  ฯ  ๒.  สี. ยุ.  เอตฺถนฺตเร  สนฺติเกติ  ทิสฺสติ  ฯ  
