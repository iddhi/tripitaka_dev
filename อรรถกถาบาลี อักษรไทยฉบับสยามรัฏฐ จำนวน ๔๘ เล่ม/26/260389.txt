<span class="LineNumber"> 001 </span> 	เล่มที่  26  ขทิรวนิยเรวตตฺเถรคาถาวณฺณนา  หน้า 389  

<span class="LineNumber"> 002 </span>อกมฺปนีโย  โหติ  ตสฺมา  อรหตฺตํ  นิพฺพานฺจ  เอวํ  โมหกฺขยา  
<span class="LineNumber"> 003 </span>ภิกฺขุ  ปพฺพโตว  น  เวธตีติ  โมหสฺส  อนวเสสปฺปหานา  
<span class="LineNumber"> 004 </span>โมหมูลกตฺตา  จ  สพฺพากุสลานํ  (๑)  ปหีนสพฺพากุสโล  ภิกฺขุ  
<span class="LineNumber"> 005 </span>ยถา  โส  ปพฺพโต  ปกติวาเตหิ  เอวํ  โลกธมฺเมหิ  น  เวธติ  
<span class="LineNumber"> 006 </span>น  กมฺปติ  โมหกฺขโยติ  วา  ยสฺมา  อรหตฺตํ  นิพฺพานฺจ  
<span class="LineNumber"> 007 </span>วุจฺจติ  ตสฺมา  โมหกฺขยาติ  โมหกฺขยสฺส  เหตุ  นิพฺพานสฺส  
<span class="LineNumber"> 008 </span>อรหตฺตสฺส  จ  อธิคตตฺตา  จตูสุ  อริยสจฺเจสุ  สุปฺปติฏฺ€ิโต  
<span class="LineNumber"> 009 </span>อสมาปนฺนกาเลปิ  ปพฺพโต  วิย  น  เวธติ  ปเคว  สมาปนฺน-  
<span class="LineNumber"> 010 </span>กาเลติ  อธิปฺปาโย ฯ  
<span class="LineNumber"> 011 </span>	อิทานิ  ปาปํ  นาเมตํ  อสุจิสีโล  เอว  สมาจรติ  น  
<span class="LineNumber"> 012 </span>จ  สุจิสีโล  สุจิสีลสฺส  ปน  ตํ  อณุมตฺตมฺปิ  ภาริยํ  หุตฺวา  
<span class="LineNumber"> 013 </span>อุปฏฺ€าตีติ  ทสฺเสนฺโต  อนงฺคณสฺสาติอาทิคาถมาห ฯ  
<span class="LineNumber"> 014 </span>	ตสฺสตฺโถ  ราคาทิองฺคณาภาวโต  อนงฺคณสฺส  สพฺพกาลํ  
<span class="LineNumber"> 015 </span>สุจิอนวชฺชธมฺเม  เอว  คเวสนฺตสฺส  สปฺปุริสสฺส  วาลคฺคมตฺตํ  
<span class="LineNumber"> 016 </span>เกสคฺคมตฺตํ  ปาปสฺส  เลสมตฺตมฺปิ  สกลํ  โลกธาตุํ  ผริตฺวา  
<span class="LineNumber"> 017 </span>€ิตํ  อพฺภมตฺตํ  หุตฺวา  อุปฏฺ€าติ  ตสฺมา  น  เอวรูเป  กมฺเม  
<span class="LineNumber"> 018 </span>มาทิสา  อาสงฺกิตพฺพาติ  อธิปฺปาโย ฯ  
<span class="LineNumber"> 019 </span>	ยสฺมา  นิกฺกิเลเสสุปิ  อนฺธพาลา  เอวรูเป  อปวาเท  
<span class="LineNumber"> 020 </span>สมุฏฺ€าเปนฺติ  ตสฺมา  อตฺถกาเมหิ  สกฺกจฺจํ  อตฺตา  รกฺขิตพฺโพติ  
<span class="LineNumber"> 021 </span>#๑.  สี.  ยุ.  เอตฺถนฺตเร  ปหีนตฺตาติ  ทิสฺสติ  ฯ  
