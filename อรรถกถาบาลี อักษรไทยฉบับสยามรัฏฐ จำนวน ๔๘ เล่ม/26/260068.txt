<span class="LineNumber"> 001 </span>		เล่มที่  26  ปฺจกนิปาตวณฺณนา  หน้า  68  

<span class="LineNumber"> 002 </span>	ยถาติ  โอปมฺมสมฺปฏิปาทนตฺเถ  นิปาโต  ฯ  
<span class="LineNumber"> 003 </span>	รุจิรนฺติ  โสภนํ  ฯ  
<span class="LineNumber"> 004 </span>	วณฺณวนฺตนฺติ  วณฺณสณฺ€านสมฺปนฺนํ  ฯ  อคนฺธกนฺติ  
<span class="LineNumber"> 005 </span>คนฺธรหิตํ  ปาลิภทฺทกคิริกณฺณิกชยสุมนาทิเภทํ  ฯ  
<span class="LineNumber"> 006 </span>	เอวํ  สุภาสิตา  วาจาติ  สุภาสิตา  วาจา  นาม  เตปิฏกํ  
<span class="LineNumber"> 007 </span>พุทฺธวจนํ  วณฺณสณฺ€านสมฺปนฺนปุปฺผสทิสํ  ฯ  ยถา  หิ  อคนฺธกํ  
<span class="LineNumber"> 008 </span>ปุปฺผํ  ธาเรนฺตสฺส  สรีเร  คนฺโธ  น  ผรติ  เอวํ  เอตมฺปิ  โย  
<span class="LineNumber"> 009 </span>สกฺกจฺจสวนาทีหิ  น  สมาจรติ  ตสฺส  สกฺกจฺจํ  อสมาจรนฺตสฺส  
<span class="LineNumber"> 010 </span>ยํ  ตตฺถ  กตฺตพฺพํ  ตํ  อกุพฺพโต  สุตคนฺธํ  (๑)  ปฏิปตฺติคนฺธฺจ  
<span class="LineNumber"> 011 </span>น  อาวหติ  อผลา  โหติ  ฯ  เตน  วุตฺตํ  เอวํ  สุภาสิตา  
<span class="LineNumber"> 012 </span>วาจา  อผลา  โหติ  อกุพฺพโตติ  ฯ  
<span class="LineNumber"> 013 </span>	สุคนฺธกนฺติ  สุมนจมฺปกนีลุปฺปลปุปฺผาทิเภทํ  ฯ  
<span class="LineNumber"> 014 </span>	เอวนฺติ  ยถา  ตํ  ปุปฺผํ  ธาเรนฺตสฺส  สรีเร  คนฺโธ  
<span class="LineNumber"> 015 </span>ผรติ  เอวํ  เตปิฏกพุทฺธวจนสงฺขาตา  สุภาสิตา  วาจาปิ  โย  
<span class="LineNumber"> 016 </span>สกฺกจฺจสวนาทีหิ  ตตฺถ  กตฺตพฺพํ  กโรติ  อสฺส (๒)  ปุคฺคลสฺส  สผลา  
<span class="LineNumber"> 017 </span>โหติ  สุตคนฺธปฏิปตฺติคนฺธานํ  อาวหนโต  มหปฺผลา  โหติ  
<span class="LineNumber"> 018 </span>มหานิสํสา ฯ  ตสฺมา  ยโถวาทํ  (๓)  ปฏิปชฺเชยฺย  ยถาการี  ตถาวาที  
<span class="LineNumber"> 019 </span>จ  ภเวยฺยาติ  ฯ  เสสํ  วุตฺตนยเมว  ฯ  
<span class="LineNumber"> 020 </span>		สุภูตตฺเถรคาถาวณฺณนา  นิฏฺ€ิตา  ฯ  
<span class="LineNumber"> 021 </span>#๑.  สี.  ยุ.  สุตคนฺธํ  จาคคนฺธํ  ฯ  ขุ.  ธ.  สุตคนฺธฺจ  ฯ  ๒.  สี.  ยุ.
<span class="LineNumber"> 022 </span>#สา  อสฺส  ฯ  ๓.  สี.  ยุ.  ยถา  จาคํ  ฯ  
