<span class="LineNumber"> 001 </span>	เล่มที่  26  ลกุณฺฏกภทฺทิยตฺเถรคาถาวณฺณนา  หน้า  207  

<span class="LineNumber"> 002 </span>	ตโต  จุโตหํ  ตุสิเต  		อนุโภตฺวา  มหาสุขํ  
<span class="LineNumber"> 003 </span>	มนุสฺสโยนิมาคจฺฉึ  			ตสฺส  กมฺมสฺส  วาหสา ฯ  
<span class="LineNumber"> 004 </span>	อิมมฺหิ  ภทฺทเก  กปฺเป  		พฺรหฺมพนฺธุ  มหายโส  
<span class="LineNumber"> 005 </span>	กสฺสโป  นาม  โคตฺเตน  		อุปฺปชฺชิ  วทตํ  วโร ฯ  
<span class="LineNumber"> 006 </span>	สาสนํ  โชตยิตฺวา  โส  		อภิภุยฺย  กุติตฺถิเย  
<span class="LineNumber"> 007 </span>	วินยิตฺวาน  เวเนยฺเย  		นิพฺพุโต  โส  สสาวโก ฯ  
<span class="LineNumber"> 008 </span>	นิพฺพุเต  ตมฺหิ  โลกคฺเค  		ปสนฺนา  ชนตา  พหู  
<span class="LineNumber"> 009 </span>	ปูชนตฺถาย  พุทฺธสฺส  		ถูปํ  กุพฺพนฺติ  สตฺถุโน ฯ  
<span class="LineNumber"> 010 </span>	สตฺตโยชนิกํ  ถูปํ  			สตฺตรตนภูสิตํ  (๑)  
<span class="LineNumber"> 011 </span>	กาเรสฺสาม  (๒)  มเหสิสฺส  	อิจฺเจวํ  มนฺตยนฺติ  เต ฯ  
<span class="LineNumber"> 012 </span>	กิกิโน  กาสิราชสฺส  		ตทา  เสนาย  นายโก  
<span class="LineNumber"> 013 </span>	หุตฺวาหํ  อปฺปมาณสฺส  		ปมาณํ  เจติเย  วทึ ฯ  
<span class="LineNumber"> 014 </span>	ตทา  เต  มม  วาเกฺยน  		เจติยํ  โยชนุคฺคตํ  
<span class="LineNumber"> 015 </span>	อกํสุ  นรวีรสฺส  			นานารตนภูสิตํ ฯ  
<span class="LineNumber"> 016 </span>	เตน  กมฺเมน  สุกเตน  		เจตนาปณิธีหิ  จ  
<span class="LineNumber"> 017 </span>	ชหิตฺวา  มานุสํ  เทหํ  		ตาวตึสมคจฺฉหํ ฯ  
<span class="LineNumber"> 018 </span>	ปจฺฉิเม  จ  ภเว  ทานิ  		ชาโต  เสฏฺ€ิกุเล  อหํ  
<span class="LineNumber"> 019 </span>	สาวตฺถิยํ  ปุรวเร  			อิทฺเธ  ผีเต  มหทฺธเน ฯ  
<span class="LineNumber"> 020 </span>	ปุรปฺปเวเส  สุคตํ  			ทิสฺวา  วิมฺหิตมานโส  
<span class="LineNumber"> 021 </span>	ปพฺพชิตฺวาน  น  จิรํ  		อรหตฺตมปาปุณึ ฯ  
<span class="LineNumber"> 022 </span>#๑.  ยุ.  สตฺตรตนวิภูสิตํ  ฯ  ๒.  ม.  กริสฺสาม  ฯ  
