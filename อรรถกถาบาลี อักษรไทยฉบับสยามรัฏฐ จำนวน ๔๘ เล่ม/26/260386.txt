<span class="LineNumber"> 001 </span>	เล่มที่  26  จุทฺทสกนิปาตวณฺณนา หน้า  หน้า  386  

<span class="LineNumber"> 002 </span>	ตตฺถายํ  อนุปุพฺพปทวณฺณนา  อิมสฺมึ  ทีฆมนฺตเรติ  ยทา  
<span class="LineNumber"> 003 </span>อหํ  ปพฺพชิโตมฺหิ  ตโต  ปฏฺ€าย  อยฺจ  เม  จริมกาโล  เอตสฺมึ  
<span class="LineNumber"> 004 </span>ทีฆมนฺตเร  กาเล  อิทํ  มยฺหํ  โหตูติ  อภิชฺฌาวเสน  วา  
<span class="LineNumber"> 005 </span>อิเม  สตฺตา  หฺนฺตูติอาทินา  พฺยาปาทวเสน  วา  อนริยํ  
<span class="LineNumber"> 006 </span>โทสสํหิตํ  สงฺกปฺปํ  นาภิชานามีติ  โยชนา ฯ  
<span class="LineNumber"> 007 </span>	เมตฺตฺจ  อภิชานามีติ  มิชฺชติ  สินิยฺหติ  เอตายาติ  
<span class="LineNumber"> 008 </span>เมตฺตา  อพฺยาปาโท ฯ  เมตฺตา  เอติสฺสา  อตฺถีติ  เมตฺตา  
<span class="LineNumber"> 009 </span>เมตฺตาภาวนา  เมตฺตาพฺรหฺมวิหาโร  ตํ  เมตฺตํ ฯ  จสทฺเทน  
<span class="LineNumber"> 010 </span>กรณํ  มุทิตํ  อุเปกฺขฺจาติ  อิตรพฺรหฺมวิหาเร  สงฺคณฺหาติ ฯ  
<span class="LineNumber"> 011 </span>	อภิชานามีติ  อภิมุขโต  ชานามิ ฯ  อธิคตํ  หิ  ฌานํ  
<span class="LineNumber"> 012 </span>ปจฺจเวกฺขโต  ปจฺจเวกฺขณาณสฺส  อภิมุขํ  โหติ ฯ  กีทิสนฺติ  
<span class="LineNumber"> 013 </span>อาห  อปฺปมาณนฺติอาทิ ฯ  ตํ  หิ  ยถา  พุทฺเธน  ภควตา  
<span class="LineNumber"> 014 </span>เทสิตํ  ตถา  อโนทิสฺสกผรณวเสน  อปริมาณสตฺตารมฺมณตาย  
<span class="LineNumber"> 015 </span>อปฺปมาณํ ฯ  
<span class="LineNumber"> 016 </span>	ปคุณพลวภาวาปาทเนน  (๑)  สุฏฺ€ุ  ภาวิตตฺตา  สุภาวิตํ ฯ  
<span class="LineNumber"> 017 </span>ป€มํ  เมตฺตา  ตโต  กรุณา  ตโต  มุทิตา  ปจฺฉา  อุเปกฺขาติ  
<span class="LineNumber"> 018 </span>เอวํ  อนุปุพฺพํ  อนุกฺกเมน  ปริจิตํ  อาเสวิตํ  พหุลีกตํ  
<span class="LineNumber"> 019 </span>อภิชานามีติ  โยชนา ฯ  สพฺเพสํ  สตฺตานํ  มิตฺโต  สพฺเพ  วา  
<span class="LineNumber"> 020 </span>เต  มยฺหํ  มิตฺตาติ  สพฺพมิตฺโต ฯ  เมตฺตํ  หิ  ภาเวนฺโต  
<span class="LineNumber"> 021 </span>#๑  ยุ. ปคุณพลภาวาปทาเนน  ฯ  
