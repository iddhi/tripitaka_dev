<span class="LineNumber"> 001 </span>		เล่มที่  26  ทฺวาทสกนิปาตวณฺณนา  หน้า  362  

<span class="LineNumber"> 002 </span>			ตา  เทวตา  สตฺตสตา  อุฬารา  
<span class="LineNumber"> 003 </span>			พฺรหฺมา  จ  อินฺโท  อุปสงฺกมิตฺวา  
<span class="LineNumber"> 004 </span>			อาชานียํ  ชาติชราภิภูตํ  
<span class="LineNumber"> 005 </span>			สุนีตํ  นมสฺสนฺติ  ปสนฺนจิตฺตาติอาทิ ฯ  
<span class="LineNumber"> 006 </span>	ภควา  ตํเยว  เทวสงฺฆปุรกฺขตํ  ทิสฺวา  สิตํ  กตฺวา  
<span class="LineNumber"> 007 </span>ปสํสนฺโต  ตเปน  พฺรหฺมจริเยนาติ  คาถาย  ธมฺมํ  เทเสสิ ฯ  
<span class="LineNumber"> 008 </span>อถ  นํ  สมฺพหุลา  ภิกฺขู  สีหนาทํ  นทาเปตุกามา  อาวุโส  
<span class="LineNumber"> 009 </span>สุนีต  กสฺมา  กุลา  ตฺวํ  ปพฺพชิโต  กถํ  วา  ปพฺพชิโต  กถฺจ  
<span class="LineNumber"> 010 </span>สจฺจานิ  ปฏิวิชฺฌีติ  ปุจฺฉึสุ ฯ  โส  ตํ  สพฺพํ  ปกาเสนฺโต  
<span class="LineNumber"> 011 </span>		นีเจ  กุลมฺหิ  ชาโตหํ  	ทลิทฺโท  อปฺปโภชโน  
<span class="LineNumber"> 012 </span>		หีนกมฺมํ  มมํ  อาสิ  		อโหสึ  ปุปฺผฉฑฺฑโก ฯ  
<span class="LineNumber"> 013 </span>		ชิคุจฺฉิโต  มนุสฺสานํ  	ปริภูโต  จ  วมฺภิโต  
<span class="LineNumber"> 014 </span>		นีจํ  มนํ  กริตฺวาน  		วนฺทิสฺสํ  พหุกํ  ชนํ ฯ  
<span class="LineNumber"> 015 </span>		อถทฺทสาสึ  สมฺพุทฺธํ  	ภิกฺขุสํฆปุรกฺขตํ  
<span class="LineNumber"> 016 </span>		ปวิสนฺตํ  มหาวีรํ  		มคธานํ  ปุรุตฺตมํ ฯ  
<span class="LineNumber"> 017 </span>		นิกฺขิปิตฺวาน  พฺยาภงฺคึ  	วนฺทิตุํ  อุปสงฺกมึ  
<span class="LineNumber"> 018 </span>		มเมว  อนุกมฺปาย  		อฏฺ€าสิ  ปุริสุตฺตโม.  
<span class="LineNumber"> 019 </span>		วนฺทิตฺวา  สตฺถุโน  ปาเท  	เอกมนฺตํ  €ิโต  ตทา  
<span class="LineNumber"> 020 </span>		ปพฺพชฺชํ  อหมายาจึ  		สพฺพสตฺตานมุตฺตมํ ฯ  
<span class="LineNumber"> 021 </span>		ตโต  การุณิโก  สตฺถา  	สพฺพโลกานุกมฺปโก  
<span class="LineNumber"> 022 </span>		เอหิ  ภิกฺขูติ  มํ  อาห  	สา  เม  อาสูปสมฺปทา ฯ  
