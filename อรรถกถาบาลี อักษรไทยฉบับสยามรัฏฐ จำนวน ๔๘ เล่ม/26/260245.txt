<span class="LineNumber"> 001 </span>	เล่มที่  26  สิริมิตฺตตฺเถรคาถาวณฺณนา  หน้า  245  

<span class="LineNumber"> 002 </span>อสุนฺทรา  นตฺถิ ฯ  นิยฺยานิกาย  ปน  ปฺาย  วเสน  เอวํ  
<span class="LineNumber"> 003 </span>วุตฺตํ ฯ  
<span class="LineNumber"> 004 </span>	เอวเมตฺถ  โกธาทีนํ  วิกฺขมฺภนวเสน  สมุจฺเฉทวเสน  จ  
<span class="LineNumber"> 005 </span>อกฺโกธนาทิมุเขน  ปุคฺคลาธิฏฺ€านาย  คาถาย  สมฺมาปฏิปตฺตึ  
<span class="LineNumber"> 006 </span>ทสฺเสตฺวา  อิทานิ  นิปฺผตฺติตโลกุตฺตรสทฺธาทิเก  อุทฺธริตฺวา  (๑)  
<span class="LineNumber"> 007 </span>ปุคฺคลาธิฏฺ€านายเอว  คาถาย  สมฺมาปฏิปตฺตึ  ทสฺเสนฺโต  
<span class="LineNumber"> 008 </span>ยสฺส  สทฺธาติอาทิมาห ฯ  
<span class="LineNumber"> 009 </span>	ตสฺสตฺโถ  ยสฺส  ปุคฺคลสฺส  ตถาคเต  สมฺมาสมฺพุทฺเธ  
<span class="LineNumber"> 010 </span>อิติปิ  โส  ภควาติอาทินยปฺปวตฺตา  มคฺเคนาคตสทฺธา  ตโต  เอว  
<span class="LineNumber"> 011 </span>อจลา  อวิกมฺปา  สุฏฺ€ุ  ปติฏฺ€ิตา ฯ  อตฺถีติ  ปทํ  อาเนตฺวา  
<span class="LineNumber"> 012 </span>สมฺพนฺธิตพฺพํ ฯ  
<span class="LineNumber"> 013 </span>	อริยกนฺตนฺติ  อริยานํ  กนฺตํ  ปิยายิตํ  ภวนฺตเรปิ  
<span class="LineNumber"> 014 </span>อวิชหนโต ฯ  
<span class="LineNumber"> 015 </span>	ปสํสิตนฺติ  พุทฺธาทีหิ  ปสฏฺ€ํ  วณฺณิตํ  โถมิตํ  อตฺถีติ  
<span class="LineNumber"> 016 </span>โยชนา ฯ  ตํ  ปเนตํ  สีลํ  คหฏฺ€สีลํ  ปพฺพชิตสีลนฺติ  ทุวิธํ ฯ  
<span class="LineNumber"> 017 </span>	ตตฺถ  คหฏฺ€สีลํ  นาม  ปฺจสิกฺขาปทสีลํ  ยํ  คหฏฺเ€น  
<span class="LineNumber"> 018 </span>รกฺขิตุํ  สกฺกา ฯ  ปพฺพชิตสีลํ  นาม  ทสสิกฺขาปทสีลํ  อุปาทาย  
<span class="LineNumber"> 019 </span>สพฺพํ  จตุปาริสุทฺธิสีลํ  ตยิทํ  สพฺพมฺปิ  อขณฺฑาทิภาเวน  
<span class="LineNumber"> 020 </span>อปรามฏฺ€ตาย  กลฺยาณนฺติ  เวทิตพฺพํ ฯ  
<span class="LineNumber"> 021 </span>#๑.  สี. ยุ. นิพฺพินฺทิตํ  โลกิยสทฺธาทิโต  อุทฺธริตฺวา  โลกุตฺตรสทฺธาทิเก  
<span class="LineNumber"> 022 </span>#ปติฏฺ€เปตฺวา  ฯ  
