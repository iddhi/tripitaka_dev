<span class="LineNumber"> 001 </span>		เล่มที่  26  วีสตินิปาตวณฺณนา  หน้า  450  

<span class="LineNumber"> 002 </span>อาทิยิตฺวา  ปริคฺคหํ  กตฺวา  (๑)  วตฺเตยฺย ฯ  สพฺพรตึ  ธมฺมรติ  
<span class="LineNumber"> 003 </span>ชินาตีติ  วจนโต  (๒)  สา  หิ  เอกํเสน  อุตฺตมตฺถสฺส  ปาปนโต  
<span class="LineNumber"> 004 </span>อุตฺตมา  รติ  นาม  ฯ  
<span class="LineNumber"> 005 </span>	ยํ  ปน  กามรติสํยุตฺตํ  กิจฺจํ  นิรตฺถกนฺติ  วุตฺตํ  ตสฺสา  
<span class="LineNumber"> 006 </span>อนตฺถุปสํหิตภาวํ  ทสฺเสตุํ  อุจฺจาวเจหีติอาทิ  วุตฺตํ ฯ  
<span class="LineNumber"> 007 </span>	ตตฺถ  อุจฺจาวเจหีติ  มหนฺเตหิ  เจว  ขุทฺทเกหิ  จ ฯ  
<span class="LineNumber"> 008 </span>	อุปาเยหีติ  นเยหิ ฯ  
<span class="LineNumber"> 009 </span>	ปเรสมภิชิคีสตีติ  ปเรสํ  สนฺตกํ  อาหริตุํ  อิจฺฉติ  ปเร  
<span class="LineNumber"> 010 </span>วา  สพฺพถา  หาเปติ  ชินาเปติ  ปรํ  หนฺตฺวา  วธิตฺวา  อถ  
<span class="LineNumber"> 011 </span>โสจยิตฺวา  อาโลปติ  สาหสา  โย  ปเรสํ ฯ  อิทํ  วุตฺตํ  โหติ  
<span class="LineNumber"> 012 </span>โย  ปุคฺคโล  กามเหตุ  ปเร  หนนฺโต  ฆาเตนฺโต  โสเจนฺโต  
<span class="LineNumber"> 013 </span>สนฺธิจฺเฉทสนฺธิรุหนปสยฺหาวหาราทีหิ  นานุปาเยหิ  ปเรสํ  สนฺตกํ  
<span class="LineNumber"> 014 </span>หริตุํ  วายมนฺโต  สาหสาการํ  กโรติ  อาโลปติ  ชิคีสติ  
<span class="LineNumber"> 015 </span>สาปเตยฺยวเสน  ปเร  หาเปติ  ตสฺส  ตํ  กิจฺจํ  กามรติสนฺนิสฺสิตํ  
<span class="LineNumber"> 016 </span>อนตฺถุปสํหิตํ  เอกนฺตนิหีนนฺติ ฯ  
<span class="LineNumber"> 017 </span>	เอเตน  ตปฺปฏิปกฺขโต  ธมฺมคตาย  รติยา  เอกํสโต  
<span class="LineNumber"> 018 </span>อุตฺตมภาวํเยว  วิภาเวติ ฯ  
<span class="LineNumber"> 019 </span>	อิทานิ  ยํ  เตสมาวรณํ  กาตุํ  โย  สกฺโกตีติ  อินฺทฺริยานํ  
<span class="LineNumber"> 020 </span>อาวรณํ  วุตฺตํ  ตํ  อุปาเยน  สห  วิภาเวนฺโต  ตจฺฉนฺโต  
<span class="LineNumber"> 021 </span>อาณิยา  อาณึ  นิหนฺติ  พลวา  ยถาติ  อาห ฯ  
