<span class="LineNumber"> 001 </span>	เล่มที่  26  สปฺปทาสตฺเถรคาถาวณฺณนา  หน้า  155  
	
<span class="LineNumber"> 002 </span>	ปณฺณวีสตีติอาทิกา  อายสฺมโต  สปฺปทาสตฺเถรสฺส  คาถา ฯ  กา  
<span class="LineNumber"> 003 </span>อุปฺปตฺติ  
<span class="LineNumber"> 004 </span>	อยมฺปิ  ปุริมพุทฺเธสุ  กตาธิกาโร  ตตฺถ  ตตฺถ  ภเว  
<span class="LineNumber"> 005 </span>วิวฏฺฏูปนิสฺสยํ  กุสลํ  อุปจินิตฺวา  อิมสฺมึ  พุทฺธุปฺปาเท  กปิล-  
<span class="LineNumber"> 006 </span>วตฺถุสฺมึ  สุทฺโธทนมหาราชสฺส  ปุโรหิตปุตฺโต  หุตฺวา  นิพฺพตฺติ  
<span class="LineNumber"> 007 </span>ตสฺส  สปฺปทาโสติ  นามํ  อโหสิ ฯ  โส  วยปฺปตฺโต  สตฺถุ  
<span class="LineNumber"> 008 </span>าติสมาคเม  ปฏิลทฺธสทฺโธ  ปพฺพชิตฺวา  กิเลสาภิภเวน  เจโต-  
<span class="LineNumber"> 009 </span>สมาธึ  อลภนฺโต  พฺรหฺมจริยํ  จริตฺวา  สํเวคชาโต  ปจฺฉา  สตฺถํ  
<span class="LineNumber"> 010 </span>อาหรนฺโต  โยนิโส  มนสิการํ  วฑฺเฒตฺวา  อรหตฺตํ  ปาปุณิตฺวา  
<span class="LineNumber"> 011 </span>อฺํ  พฺยากโรนฺโต  
<span class="LineNumber"> 012 </span>		ปณฺณวีสติวสฺสานิ  			ยโต  ปพฺพชิโต  อหํ  
<span class="LineNumber"> 013 </span>		อจฺฉราสงฺฆาตมตฺตมฺปิ  		เจโตสนฺติมนชฺฌคํ ฯ  
<span class="LineNumber"> 014 </span>		อลทฺธา  จิตฺตสฺเสกคฺคํ  		กามราเคน  อทฺทิโต  (๑)  
<span class="LineNumber"> 015 </span>		พาหา  ปคฺคยฺห  กนฺทนฺโต  	วิหารา  อุปนิกฺขมึ  (๒)  ฯ  
<span class="LineNumber"> 016 </span>		สตฺถํ  วา  อาหริสฺสามิ  		โก  อตฺโถ  ชีวิเตน  เม  
<span class="LineNumber"> 017 </span>		กถํ  หิ  สิกฺขํ  ปจฺจกฺขํ  		กาลํ  กุพฺเพถ  มาทิโส ฯ  
<span class="LineNumber"> 018 </span>		ตทาหํ  ขุรมาทาย  			มฺจกมฺหิ  อุปาวิสึ  
<span class="LineNumber"> 019 </span>		ปรินีโต  ขุโร  อาสิ  			ธมนึ  เฉตฺตุมตฺตโน ฯ  
<span class="LineNumber"> 020 </span>#๑.  สฺยา. อทฺทิโต  ฯ  ๒.  สฺยา. วิหารานุปนิกฺขมึ  ฯ  
