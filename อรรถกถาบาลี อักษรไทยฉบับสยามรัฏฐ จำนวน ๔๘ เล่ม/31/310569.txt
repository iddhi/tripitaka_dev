<span class="LineNumber"> 001 </span>		เล่มที่  31  สีลวีมํสชาตกํ  หน้า  569  

<span class="LineNumber"> 002 </span>กายิกวาจสิกมานสิกวเสน  จตุพฺพิธํ  ปาฏิโมกฺขสํวรอินฺทฺริยสํวร-
<span class="LineNumber"> 003 </span>อาชีวปาริสุทฺธิปจฺจยสนฺนิสฺสิตวเสนาติ  มาติกํ  €เปตฺวา  วิตฺถาเรนฺโต  
<span class="LineNumber"> 004 </span>สีลสฺส  วณฺณํ  อภาสิ ฯ  โมฆาติ  อผลา  ตุจฺฉา ฯ  ชาตีติ  
<span class="LineNumber"> 005 </span>ขตฺติยกุลาทีสุ  นิพฺพตฺติ ฯ  วณฺโณติ  สรีรวณฺโณ  อภิรูปภาโว ฯ  
<span class="LineNumber"> 006 </span>ยา  หิ  ยสฺมา  สีลรหิตสฺส  ชาติสมฺปทา  วา  วณฺณสมฺปทา  
<span class="LineNumber"> 007 </span>วา  สคฺคสุขํ  ทาตุํ  น  สกฺโกติ  ตสฺมา  อุภยมฺปิ  ตํ  โมฆนฺติ  
<span class="LineNumber"> 008 </span>อาห ฯ  สีลเมว  กิราติ  อนุสฺสววเสน  วทติ  น  ปน  สยํ  
<span class="LineNumber"> 009 </span>ชานาติ ฯ  อนุเปตสฺสาติ  อนุปคตสฺส ฯ  สุเตนตฺโถ  น  วิชฺชตีติ  
<span class="LineNumber"> 010 </span>สีลรหิตสฺส  สุตปริยตฺติมตฺเตน  อิธโลเก  วา  ปรโลเก  วา  กาจิ  
<span class="LineNumber"> 011 </span>วุฑฺฒิ  นาม  นตฺถิ ฯ  ตโต  ปรา  เทฺว  คาถา  ชาติยา  โมฆภาวํ  
<span class="LineNumber"> 012 </span>ทสฺสนตฺถํ  วุตฺตา ฯ  ตตฺถ  เต  ปริจฺจชฺชุโภ  โลเกติ  เต  ทุสฺสีลา  
<span class="LineNumber"> 013 </span>เทวโลกฺจ  มนุสฺสโลกฺจาติ  อุโภปิ  โลเก  ปริจฺจชิตฺวา  ทุคฺคตึ  
<span class="LineNumber"> 014 </span>อุปปชฺชนฺติ ฯ  จณฺฑาลปุกฺกุสาติ  ฉวจฺฉฑฺฑกจณฺฑาลา  จ  
<span class="LineNumber"> 015 </span>ปุปฺผจฺฉฑฺฑกปุกฺกุสา  จ ฯ  ภวนฺติ  ติทิเว  สมาติ  เอเต  สพฺเพปิ  
<span class="LineNumber"> 016 </span>สีลานุภาเวน  เทวโลเก  นิพฺพตฺตา  สมา  โหนฺติ  นิพฺพิเสสา  
<span class="LineNumber"> 017 </span>เทวาเตฺวว  สงฺขฺยํ  คจฺฉนฺติ ฯ  ปฺจมคาถา  สพฺเพสมฺปิ  สุตาทีนํ  
<span class="LineNumber"> 018 </span>โมฆภาวํ  ทสฺสนตฺถํ  วุตฺตา ฯ  ตสฺสตฺโถ  มหาราช  เอเต  
<span class="LineNumber"> 019 </span>เวทาทโย  €เปตฺวา  อิธโลเก  ยสมตฺตทานํ  สมฺปราเย  ทุติเย  
<span class="LineNumber"> 020 </span>วา  ตติเย  วา  ภเว  ยสํ  วา  สุขํ  วา  ทาตุํ  นาม  น  
<span class="LineNumber"> 021 </span>สกฺโกนฺติ  ปริสุทฺธํ  ปน  อตฺตโน  สีลเมว  ตํ  สกฺโกตีติ ฯ  
