<span class="LineNumber"> 001 </span>		เล่มที่  31  จุลฺลปโลภชาตกํ  หน้า   89  

<span class="LineNumber"> 002 </span>จินฺเตตฺวา เวลนฺเต €ตฺวา อิมา คาถา อโวจ  
<span class="LineNumber"> 003 </span>[๓๘๘]	อภิชฺชมาเน  วาริสฺมึ		สย ํ อาคมฺม  อิทฺธิยา  
<span class="LineNumber"> 004 </span>		มิสฺสีภาวิตฺถิยา  คนฺตฺวา	สํสีทสิ มหณฺณเว  
<span class="LineNumber"> 005 </span>[๓๘๙]	อาวฏฺฏนี  มหามายา		พฺรหฺมจริยวิโกปนา  
<span class="LineNumber"> 006 </span>		สีทนฺติ  นํ  วิทิตฺวาน		อารกา ปริวชฺชเย  
<span class="LineNumber"> 007 </span>[๓๙๐]	ยํ  เอตา  อุปฺเสวนฺติ		ฉนฺทสา วา ธเนน วา  
<span class="LineNumber"> 008 </span>		ชาตเวโทว  สณฺ€านํ		ขิปฺปํ  อนุทหนฺติ  นนฺติ ฯ  
<span class="LineNumber"> 009 </span>	ตตฺถ  อภิชฺชมาเน  วาริสฺมินฺติ  อิมสฺมึ  อุทเก  อจลมาเน  
<span class="LineNumber"> 010 </span>อกมฺปมาเน  อุทกํ  อนามสิตฺวา  สยํ  อากาเสเนว อิทฺธิยา 
<span class="LineNumber"> 011 </span>อาคนฺตฺวา ฯ  มิสฺสีภาวิตฺถิยาติ  โลกธมฺมเสวนวเสน  อิตฺถิยา  
<span class="LineNumber"> 012 </span>สทฺธึ  มิสฺสีภาวํ ฯ  อาวฏฺฏนี  มหามายาติ  อิตฺถิโย  นาเมตา  
<span class="LineNumber"> 013 </span>กามาวฏฺเฏน  อาวฏฺฏนโต  อาวฏฺฏนี  อนนฺตาหิ  อิตฺถีมายาหิ  
<span class="LineNumber"> 014 </span>สมนฺนาคตตฺตา  มหามายา  นาม ฯ วุตฺตฺเหตํ  
<span class="LineNumber"> 015 </span>		มายา เจตา มรีจีว			โสกา โรคา จุปทฺทวา  
<span class="LineNumber"> 016 </span>		ขรา จ พนฺธนา เจตา		มจฺจุปาสา คุหาสยา  
<span class="LineNumber"> 017 </span>		ตาสุ โย วิสฺสเส โปโส	โส  นเรสุ  นราธโมติ (๑)ฯ  
<span class="LineNumber"> 018 </span>	ตตฺถ  พฺรหฺมจริยวิโกปนาติ  เสฏฺ€จริยสฺส  เมถุนวิรติ-
<span class="LineNumber"> 019 </span>พฺรหฺมจริยสฺส  วิโกปนา ฯ  สีทนฺตีติ  อิตฺถิโย  นาเมตา  อิสีนํ  
<span class="LineNumber"> 020 </span>พฺรหฺมจริยสฺส  วิโกปเนน อปาเยสุ สีทนฺติ ฯ เสสํ ปุริมนเยเนว 
<span class="LineNumber"> 021 </span>#  ๑.  ขุ.  ชา.  ๒๘/๒๑๐/๘๐  ฯ
