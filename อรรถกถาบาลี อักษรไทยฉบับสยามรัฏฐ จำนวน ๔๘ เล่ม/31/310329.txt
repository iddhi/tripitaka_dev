<span class="LineNumber"> 001 </span>		เล่มที่  31  ปุจิมนฺทชาตกํ  หน้า  329  

<span class="LineNumber"> 002 </span>สยิตฏฺ€านํ  ทิสฺวา  อมฺโภ  อิทานิ  โจโร  อุฏฺ€าย  จ  ปลาโต  
<span class="LineNumber"> 003 </span>น  ลทฺโธ  โน  โจโร  สเจ  อลภิสฺสาม  อิมสฺเสว  นํ  นิมฺพสฺส  
<span class="LineNumber"> 004 </span>สูเล  วา  อาวุณิตฺวา  สาขาย  วา  โอลมฺพิตฺวา  คมิสฺสามาติ  
<span class="LineNumber"> 005 </span>วตฺวา  อิโตจิโตจ  ปกฺขนฺทิตฺวา  โจรํ  อทิสฺวาว  คตา ฯ  
<span class="LineNumber"> 006 </span>เตสํ  สุตฺวา  อสฺสตฺถเทวตา  จตุตฺถํ  คาถมาห  
<span class="LineNumber"> 007 </span>	[๕๔๕]	สงฺเกยฺย   สงฺกิตพฺพานิ	รกฺเขยฺยานาคตํ  ภยํ  
<span class="LineNumber"> 008 </span>			อนาคตภยา  ธีโร			อุโภ  โลเก  อเวกฺขตีติ ฯ  
<span class="LineNumber"> 009 </span>	ตตฺถ  รกฺเขยฺยานาคตํ  ภยนฺติ  เทฺว   อนาคตภยานิ 
<span class="LineNumber"> 010 </span>ทิฏฺ€ธมฺมิกฺเจว  สมฺปรายิกฺจ  เตสุ  ปาปมิตฺเต  ปริวชฺเชนฺโต  
<span class="LineNumber"> 011 </span>ทิฏฺ€ธมฺมิกํ  รกฺขติ  ตีณิ  ทุจฺจริตานิ  ปริวชฺเชนฺโต  สมฺปรายิกํ  
<span class="LineNumber"> 012 </span>รกฺขติ ฯ  อนาคตภยาติ  อนาคตภยเหตุ  ตํ  ภยํ  อาสงฺกยมาโน ฯ 
<span class="LineNumber"> 013 </span>ธีโรติ  ปณฺฑิโต  ปุริโส  ปาปมิตฺตสํสคฺคํ  น  กโรติ  ตีหิ  
<span class="LineNumber"> 014 </span>ทฺวาเรหิ  ทุจฺจริตํ  น  จรติ ฯ  อุโภ  โลเกติ  เอวํ  ภายนฺโต  
<span class="LineNumber"> 015 </span>เหส  อิธโลกปรโลกสงฺขาเต  อุโภ  โลเก  อเวกฺขติ  โอโลเกติ  
<span class="LineNumber"> 016 </span>สงฺกยมาโน  อิธโลกภเยน  ปาปมิตฺเต วชฺเชติ  ปรโลกภเยน 
<span class="LineNumber"> 017 </span>ปาปกมฺมํ  น   กโรติ ฯ  
<span class="LineNumber"> 018 </span>	สตฺถา  อิมํ  ธมฺมเทสนํ  อาหริตฺวา  ชาตกํ  สโมธาเนสิ  
<span class="LineNumber"> 019 </span>ตทา  อสฺสตฺถนิพฺพตฺตเทวตา  สารีปุตฺโต  อโหสิ  นิมฺพเทวตา 
<span class="LineNumber"> 020 </span>ปน   อหเมวาติ ฯ  
<span class="LineNumber"> 021 </span>				ปุจิมนฺทชาตกํ   ป€มํ  ฯ  
<span class="LineNumber"> 022 </span>#  ๑.  ภายมาโน  ฯ    ๒.  ม.  โอโลกยมาโน  ฯ  
