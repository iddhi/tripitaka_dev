<span class="LineNumber"> 001 </span>	เล่มที่  31  จตุกฺกนิปาเต  กาลิงฺควคฺควณฺณนา  หน้า  316  

<span class="LineNumber"> 002 </span>	ตตฺถ  อกตฺุนฺติ  กตคุณํ  อชานนฺตํ ฯ  อกตฺตารนฺติ  
<span class="LineNumber"> 003 </span>ยํ  กิฺจิ   อกโรนฺตํ ฯ  สมฺมุขจิณฺเณนาติ  สมฺมุเข  กเตน  คุเณน ฯ  
<span class="LineNumber"> 004 </span>อนุสฺสุยมนกฺโกสนฺติ  ตํ  ปุคฺคลํ  น  อุสฺสุยนฺโต  น  อกฺโกสนฺโต  
<span class="LineNumber"> 005 </span>สณิกํ  ตมฺหา   ปุคฺคลา (๑)  อปคจฺเฉยฺยาติ ฯ  
<span class="LineNumber"> 006 </span>	เอวํ   วตฺวา  โส   สกุโณ   ปกฺกามิ ฯ  
<span class="LineNumber"> 007 </span>	สตฺถา  อิมํ  ธมฺมเทสนํ  อาหริตฺวา  ชาตกํ  สโมธาเนสิ  
<span class="LineNumber"> 008 </span>ตทา  สีโห   เทวทตฺโต   อโหสิ   สกุโณ   ปน   อหเมวาติ ฯ  
<span class="LineNumber"> 009 </span>				ชวสกุณชาตกํ   อฏฺ€มํ  ฯ  

<span class="LineNumber"> 010 </span>					ฉวกชาตกํ  

<span class="LineNumber"> 011 </span>	สพฺพํ  อิทฺจ  มริกตนฺติ  อิทํ  สตฺถา  เชตวเน  วิหรนฺโต  
<span class="LineNumber"> 012 </span>ฉพฺพคฺคิเย  ภิกฺขู  อารพฺภ  กเถสิ ฯ  
<span class="LineNumber"> 013 </span>	วตฺถุ  วินเย (๒)  วิตฺถารโต  อาคตเมว ฯ  อยํ  ปเนตฺถ 
<span class="LineNumber"> 014 </span>สงฺเขโป ฯ  สตฺถา  ฉพฺพคฺคิเย  ปกฺโกสาเปตฺวา  สจฺจํ  กิร  
<span class="LineNumber"> 015 </span>ตุมฺเห  ภิกฺขเว  นีเจ  อาสเน  นิสีทิตฺวา  อุจฺเจ  อาสเน  
<span class="LineNumber"> 016 </span>นิสินฺนสฺส  ธมฺมํ   สาเวถาติ (๓)  ปุจฺฉิตฺวา  เอวํ  ภนฺเตติ  วุตฺเต  
<span class="LineNumber"> 017 </span>เต  ภิกฺขู  ครหิตฺวา  อยุตฺตํ  ภิกฺขเว  ตุมฺหากํ  มม  ธมฺเม  
<span class="LineNumber"> 018 </span>อคารวกรณํ  โปราณกปณฺฑิตา  หิ  นีเจ  อาสเน  นิสีทิตฺวา 
<span class="LineNumber"> 019 </span>#  ๑.  ม.  ปาปปุคฺคลา  ฯ    ๒.  วิ.  มหา.  ๒/๘๗๐/๕๖๔-๘  ฯ  
<span class="LineNumber"> 020 </span>#  ๓.  วิ.  มหา.  ๒/๘๗๐/๕๖๔  ม.  เทเสถาติ  ฯ  
