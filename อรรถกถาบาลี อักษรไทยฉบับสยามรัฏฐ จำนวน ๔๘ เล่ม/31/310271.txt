<span class="LineNumber"> 001 </span>			เล่มที่  31   พกชาตกํ  หน้า  271 

<span class="LineNumber"> 002 </span>	ตสฺสตฺโถ  สเจปิ  ปาสาณปิฏฺเ€  ปฺจวิธํ  วีชํ  วปฺเปยฺย  
<span class="LineNumber"> 003 </span>เทโว  จ  สมฺมา  วสฺเสยฺย  อกฺเขตตฺตา  ยํ  ตํ  น  วิรุฬฺเหยฺย  
<span class="LineNumber"> 004 </span>เอวเมว   ตยา   ปรมชฺฌานวิสุทฺธิ   สุตา   ตฺวํ   ปน
<span class="LineNumber"> 005 </span>ติรจฺฉานโยนิกตฺตา  อารา  มกฺกฏ  ฌานภูมิยา  ทูเร  €ิโต   น  
<span class="LineNumber"> 006 </span>สกฺกา  ตยา  ฌานํ  นิพฺพตฺเตตุนฺติ  มกฺกฏํ  ครหึสุ ฯ  
<span class="LineNumber"> 007 </span>	สตฺถา  อิมํ  ธมฺมเทสนํ  อาหริตฺวา  ชาตกํ  สโมธาเนสิ  
<span class="LineNumber"> 008 </span>ตทา  เกฬิสีลตาปสา  อิเม  ภิกฺขู  อเหสุํ โกมาริยปุตฺโต  ปน 
<span class="LineNumber"> 009 </span>อหเมวาติ ฯ  
<span class="LineNumber"> 010 </span>			โกมาริยปุตฺตชาตกํ    นวมํ  ฯ

<span class="LineNumber"> 011 </span>					พกชาตกํ  
<span class="LineNumber"> 012 </span>	ปรปาณฆาเตติ   อิทํ   สตฺถา   เชตวเน   วิหรนฺโต  
<span class="LineNumber"> 013 </span>ปุราณสนฺถตํ   อารพฺภ   กเถสิ ฯ 
<span class="LineNumber"> 014 </span>	วตฺถุปิ  วินเย   (๑) วิตฺถารโต  อาคตเมว ฯ  อยํ  ปเนตฺถ 
<span class="LineNumber"> 015 </span>สงฺเขโป ฯ  อายสฺมา  อุปเสโน  ทุวสฺสิโก  เอกวสฺสิเกน  
<span class="LineNumber"> 016 </span>สทฺธิวิหารินา  สทฺธึ  สตฺถารํ  อุปสงฺกมิตฺวา  สตฺถารา  ครหิโต  
<span class="LineNumber"> 017 </span>นิวตฺติตฺวา   (๒)  ปกฺกนฺโต  วิปสฺสนํ  ปฏฺ€เปตฺวา  อรหตฺตํ  ปตฺวา  
<span class="LineNumber"> 018 </span>อปฺปิจฺฉตาทิคุณยุตฺโต  เตรส  ธุตงฺคานิ   สมาทาย   ปริสํ  
<span class="LineNumber"> 019 </span>เตรสธุตงฺคธรํ  กตฺวา  ภควติ  เตมาสํ  ปฏิสลฺลีเน  สปริโส  
<span class="LineNumber"> 020 </span>#  ๑.  วิ.  มหา.  ๒/๙๑-๖/๗๖-๘๑  ฯ  ๒.  ม.  วนฺทิตฺวา  ฯ
