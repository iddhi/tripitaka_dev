<span class="LineNumber"> 001 </span>	เล่มที่  31  ติกนิปาเต  ปทุมวคฺควณฺณนา   หน้า  110

<span class="LineNumber"> 002 </span>อถ  นํ  วารโณ  ปาทํ  อุกฺขิปิตฺวา  ปิฏฺ€ิยํ  อกฺกมิ ฯ  ตาวเทว 
<span class="LineNumber"> 003 </span>อฏฺ€ีนิ ภิชฺชึสุ ฯ  วารโณ  ตุฏฺ€รวํ  วิรวิ ฯ  สพฺเพ  วารณา  
<span class="LineNumber"> 004 </span>สนฺนิปติตฺวา  กุฬีรํ  นีหริตฺวา  พหิถเล  (๑)  €เปตฺวา  มทฺทนฺตา  
<span class="LineNumber"> 005 </span>จุณฺณวิจุณฺณมกํสุ ฯ  ตสฺส  เทฺว  อฬา  สรีรโต  ภิชฺชิตฺวา 
<span class="LineNumber"> 006 </span>เอกมนฺตํ  ปตึสุ ฯ  โส  จ  กุฬีรรหโท  คงฺคาย  เอกาพทฺโธ  
<span class="LineNumber"> 007 </span>คงฺคาย  ปูรณกาเล  คงฺโคทเกน  ปูรติ ฯ  อุทเก  มนฺทีภูเต  
<span class="LineNumber"> 008 </span>รหโททกํ  คงฺคํ  โอตรติ ฯ  อถ  เทฺวปิ  เต  อฬา  อุปฺปลวิตฺวา  
<span class="LineNumber"> 009 </span>คงฺคาย  วุยฺหึสุ ฯ  เตสุ  เอโก  สมุทฺทํ  ปาวิสิ ฯ  เอกํ  อฬํ  
<span class="LineNumber"> 010 </span>ทสภาติกราชาโน  อุทเก  กีฬมานา  ลภิตฺวา  อณิกํ  (๒)  นาม 
<span class="LineNumber"> 011 </span>มุทิงฺคํ  อกํสุ ฯ  สมุทฺทํ  ปวิฏฺ€ํ  ปน อสุรา คเหตฺวา  
<span class="LineNumber"> 012 </span>อฬมฺพรํ  (๓)  นาม  เภรึ  กาเรสุํ ฯ  เต อปรภาเค สกฺเกน 
<span class="LineNumber"> 013 </span>สงฺคาเม  ปราชิตา  ตํ  ฉฑฺเฑตฺวา  ปลายึสุ ฯ  อถ  นํ  สกฺโก  
<span class="LineNumber"> 014 </span>อตฺตโน อตฺถาย  คาหาเปสิ ฯ อฬมฺพโร เมโฆ วิย ถนตีติ 
<span class="LineNumber"> 015 </span>ตํ สนฺธาย วทนฺติ ฯ   
<span class="LineNumber"> 016 </span>	สตฺถา  อิมํ  ธมฺมเทสนํ  อาหริตฺวา  สจฺจานิ  ปกาเสตฺวา  
<span class="LineNumber"> 017 </span>ชาตกํ  สโมธาเนสิ ฯ  สจฺจปริโยสาเน  อุโภปิ  ชายปติกา  
<span class="LineNumber"> 018 </span>โสตาปตฺติผเล  ปติฏฺ€หึสุ ฯ  ตทา  กเรณุกา  อยํ  อุปาสิกา  
<span class="LineNumber"> 019 </span>อโหสิ ฯ  วารโณ ปน อหเมวาติ ฯ  
<span class="LineNumber"> 020 </span>		สุวณฺณกกฺกฏกชาตกํ สตฺตมํ  
<span class="LineNumber"> 021 </span>#  ๑.  ม.  พหิตเล  ฯ  ๒.  ม.  อาฬิงฺคํ  ฯ  ๓.  ม.  อาฬมฺพรํ  ฯ
