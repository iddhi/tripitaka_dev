<span class="LineNumber"> 001 </span>	เล่มที่  31  ติกนิปาเต  ปทุมวคฺควณฺณนา   หน้า  118 

<span class="LineNumber"> 002 </span>ภริยานํ  กตราติ  วุตฺเต  สา  ทาสีสมา  อหํ  ภนฺเตติ 
<span class="LineNumber"> 003 </span>วตฺวา  ตถาคตํ  วนฺทิตฺวา  ขมาเปสิ ฯ  อิติ  สตฺถา  สุชาตํ  
<span class="LineNumber"> 004 </span>ฆรสุณฺหํ  เอโกวาเทเนว  ทเมตฺวา  กตภตฺตกิจฺโจ  เชตวนํ 
<span class="LineNumber"> 005 </span>คนฺตฺวา  ภิกฺขุสงฺเฆน  วตฺเต  ทสฺสิเต  คนฺธกุฏึ  ปาวิสิ ฯ 
<span class="LineNumber"> 006 </span>ธมฺมสภายมฺปิ  โข  ภิกฺขู  สตฺถุ  คุณกถํ  สมุฏฺ€าเปสุํ  อาวุโส 
<span class="LineNumber"> 007 </span>เอโกวาเทเนว  สตฺถา  สุชาตํ  ฆรสุณฺหํ  ทเมตฺวา  โสตาปตฺติผเล 
<span class="LineNumber"> 008 </span>ปติฏฺ€าเปสีติ ฯ  สตฺถา  อาคนฺตฺวา  กายนุตฺถ  ภิกฺขเว 
<span class="LineNumber"> 009 </span>เอตรหิ  กถาย  สนฺนิสินฺนาติ ปุจฺฉิตฺวา อิมาย นามาติ  
<span class="LineNumber"> 010 </span>วุตฺเต  น  ภิกฺขเว  อิทาเนว  ปุพเพปิ  มยา  สุชาตา 
<span class="LineNumber"> 011 </span>เอโกวาเทเนว  ทมิตาติ วตฺวา อตีตํ อาหริ ฯ  
<span class="LineNumber"> 012 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต 
<span class="LineNumber"> 013 </span>โพธิสตฺโต  ตสฺส  อคฺคมเหสิยา  กุจฺฉิมฺหิ  นิพฺพตฺติตฺวา  วยปฺปตฺโต
<span class="LineNumber"> 014 </span>ตกฺกสิลายํ  สพฺพสิปฺปานิ  อุคฺคณฺหิตฺวา  ปิตุ  อจฺจเยน  รชฺเช 
<span class="LineNumber"> 015 </span>ปติฏฺ€าย  ธมฺเมน  สเมน  รชฺชํ  กาเรสิ ฯ  ตสฺส  มาตา 
<span class="LineNumber"> 016 </span>โกธนา  อโหสิ  จณฺฑา  ผรุสา  อกฺโกสิกปริภาสิกา ฯ  โส 
<span class="LineNumber"> 017 </span>มาตุ  โอวาทํ  ทาตุกาโม  เอวเมว  อวตฺถุกํ  กเถตุํ  น  ยุตฺตนฺติ 
<span class="LineNumber"> 018 </span>ตสฺสา  อนุนยตฺถํ (๑) เอกํ  อุปมํ  โอโลเกนฺโต  จรติ ฯ  อเถกทิวสํ 
<span class="LineNumber"> 019 </span>อุยฺยานํ  อคมาสิ ฯ  มาตาปิ  ปุตฺเตน  สทฺธิฺเว  อคมาสิ ฯ
<span class="LineNumber"> 020 </span>อถ  อนฺตรามคฺเค  กิกีสกุโณ  วิรวิ ฯ  โพธิสตฺตสฺส  ปริสา  จ 
<span class="LineNumber"> 021 </span>#  ๑.  อนุสาสนตฺถํ  ฯ  
