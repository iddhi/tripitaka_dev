<span class="LineNumber"> 001 </span>	เล่มที่  31  ติกนิปาเต  ปทุมวคฺควณฺณนา  หน้า  134  

<span class="LineNumber"> 002 </span>อเถกทิวสํ  เอโก  กจฺฉโป  อุทกา  อุตฺตริตฺวา  คงฺคาตีเร 
<span class="LineNumber"> 003 </span>มุขํ วิวริตฺวา  อาตปํ  ตปฺเปนฺโต  นิทฺทายติ ฯ  ตํ  ทิสฺวา  
<span class="LineNumber"> 004 </span>โส  โลลวานโร  ตสฺส  มุเข  สลากปเวสนกมฺมํ  อกาสิ ฯ  
<span class="LineNumber"> 005 </span>อถสฺส  กจฺฉโป  ปพุชฺฌิตฺวา  องฺคชาตํ  สมุคฺเค  ปกฺขิปนฺโต  
<span class="LineNumber"> 006 </span>วิย  ฑํสิ ฯ ตสฺส พลวเวทนา อุปฺปชฺชิ ฯ  เวทนํ  อธิวาเสตุํ  
<span class="LineNumber"> 007 </span>อสกฺโกนฺโต  โก  นุโข  มํ  อิมมฺหา  ทุกฺขา  โมเจยฺย  กสฺส  
<span class="LineNumber"> 008 </span>สนฺติกํ  คจฺฉามีติ  จินฺเตตฺวา  อฺโ  มํ  อิมมฺหา  ทุกฺขา  
<span class="LineNumber"> 009 </span>โมเจตุํ  สมตฺโถ  นาม  นตฺถิ  อฺตฺร  ตาปเสน  ตาปสสฺเสว  
<span class="LineNumber"> 010 </span>สนฺติกํ  มยา  ยาตุํ  วฏฺฏตีติ กจฺฉปํ ทฺวีหิ หตฺเถหิ อุกฺขิปิตฺวา  
<span class="LineNumber"> 011 </span>โพธิสตฺตสฺส  สนฺติกํ  อคมาสิ ฯ  โพธิสตฺโต  เตน  ทุสฺสีลมกฺกเฏน  
<span class="LineNumber"> 012 </span>สทฺธึ  เกฬึ  กโรนฺโต  ป€มํ  คาถมาห  
<span class="LineNumber"> 013 </span>	[๔๑๘]	โก นุ วฑฺฒิตภตฺโตว (๒)	ปูรหตฺโถว พฺราหฺมโณ  
<span class="LineNumber"> 014 </span>			กหนฺนุ ภิกฺขํ อจริ			กํ สทฺธํ อุปสงฺกมีติ ฯ  
<span class="LineNumber"> 015 </span>	ตตฺถ  โก  นุ  วฑฺฒิตภตฺโตวาติ  โก  เอส  วฑฺฒิตภตฺโต  
<span class="LineNumber"> 016 </span>วิย  เอกํ  วฑฺฒิตกํ  (๓)  ภตฺตปูรปาตึ  หตฺเถหิ คเหตฺวา วิย โก 
<span class="LineNumber"> 017 </span>นุ เอส อาคจฺฉตีติ  อตฺโถ ฯ  ปูรหตฺโถว  พฺราหฺมโณติ  
<span class="LineNumber"> 018 </span>กตฺติกมาเส  วาจนกํ  ลภิตฺวา  ปุณฺณหตฺโถ  พฺราหฺมโณ  วิย  
<span class="LineNumber"> 019 </span>โก  นุโข  เอโสติ  วานรํ สนฺธาย วทติ ฯ  กหนฺนุ  ภิกฺขํ  
<span class="LineNumber"> 020 </span>อจรีติ  โภ  วานร  กสฺมึ  ปเทเส อชฺช ตฺวํ ภิกฺขํ อจริ ฯ  
