<span class="LineNumber"> 001 </span>		เล่มที่  31  กโปตกชาตกํ  หน้า  614  

<span class="LineNumber"> 002 </span>	อิทานิ  โขมฺหีติ  อิทํ  สตฺถา  เชตวเน  วิหรนฺโต  เอกํ  
<span class="LineNumber"> 003 </span>โลลภิกฺขุํ  อารพฺภ กเถสิ ฯ  
<span class="LineNumber"> 004 </span>	โลลวตฺถุ  อเนกโส  วิตฺถาริตเมว ฯ  ตํ  ปน  สตฺถา  สจฺจํ  
<span class="LineNumber"> 005 </span>กิร  ตฺวํ  ภิกฺขุ  โลโลติ  ปุจฺฉิตฺวา  อาม  ภนฺเตติ  วุตฺเต  
<span class="LineNumber"> 006 </span>น  โข  ภิกฺขุ  อิทาเนว  ปุพฺเพปิ  ตฺวํ  โลโลสิ  โลลฺยภาเวน  
<span class="LineNumber"> 007 </span>ปน  ชีวิตกฺขยํ ปตฺโตติ วตฺวา อตีตํ อาหริ ฯ  
<span class="LineNumber"> 008 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต  
<span class="LineNumber"> 009 </span>พธิสตฺโต  ปาราวตโยนิยํ  นิพฺพตฺติตฺวา  พาราณสีเสฏฺ€ิโน  
<span class="LineNumber"> 010 </span>มหานเส  นีฬปจฺฉิยํ  วสติ ฯ  อเถโก  กาโก  มจฺฉมํสลุทฺโธ  
<span class="LineNumber"> 011 </span>เตน  สทฺธึ  เมตฺตึ  กตฺวา  ตตฺเถว  วสิ ฯ  โส  เอกทิวสํ  พหุํ  
<span class="LineNumber"> 012 </span>มจฺฉมํสํ  ทิสฺวา  อิมํ ขาทิสฺสามีติ  นิตฺถุนายนฺโต  (๑)  นีฬปจฺฉิยํเยว  
<span class="LineNumber"> 013 </span>นิปชฺชิตฺวา  ปาราวเตน  เอหิ  สมฺม  โคจราย  คมิสฺสามาติ  
<span class="LineNumber"> 014 </span>วุจฺจมาโนปิ  อชีรเกน  นิมฺมโทมฺหิ  (๒)  คจฺฉ  ตฺวนฺติ  วตฺวา  ตสฺมึ  
<span class="LineNumber"> 015 </span>คเต  คโต  เม  ปจฺจามิตฺตกณฺฏโก  อิทานิ ยถารุจึ มจฺฉมํสํ 
<span class="LineNumber"> 016 </span>ขาทิสฺสามีติ จินฺเตนฺโต ป€มํ คาถมาห  
<span class="LineNumber"> 017 </span>		[๘๒๕]	อิทานิ โขมฺหิ สุขิโต อโรโค  
<span class="LineNumber"> 018 </span>				มนกณฺฏโก (๓) นิปฺปติโต กโปโต  
<span class="LineNumber"> 019 </span>				กาหามิทานิ หทยสฺส ตุฏฺ€ึ  
<span class="LineNumber"> 020 </span>				ตถาหิ มํ มํสสากํ พเลตีติ ฯ  
<span class="LineNumber"> 021 </span>#  ๑.  ม.  นิตฺถุนนฺโต  ฯ   ๒.  นิปนฺโนมฺหิ ฯ   ๓  สฺยา.  ม.  นิกฺกณฺฏโก ฯ   
