<span class="LineNumber"> 001 </span>	เล่มที่  31  ติกนิปาเต  ปทุมวคฺควณฺณนา   หน้า  130

<span class="LineNumber"> 002 </span>อฺตรา(๑)  รุกฺขเทวตา  หุตฺวา  วสติ ฯ  ตสฺมึ  วนสณฺเฑ  สีโห  
<span class="LineNumber"> 003 </span>จ  พฺยคฺโฆ  จ  วสนฺติ ฯ  เตสํ  ภเยน  น  โกจิ  ตตฺถ  เขตฺตํ 
<span class="LineNumber"> 004 </span>กสติ  น  รุกขํ  ฉินฺทติ  นิวตฺเตตฺวา  โอโลเกตุํ  สมตฺโถ  
<span class="LineNumber"> 005 </span>นาม  นตฺถิ ฯ  เต  ปน  สีหพฺยคฺฆา  นานปฺปกาเรปิ  มิเค  
<span class="LineNumber"> 006 </span>วเธตฺวา  ขาทนฺติ  ขาทิตาวเสสํ  ตตฺเถว  ปหาย  คจฺฉนฺติ ฯ  
<span class="LineNumber"> 007 </span>เตสํ  คนฺเธน  โส  วนสณฺโฑ  อสุจิกุณปคนฺโธ  โหติ ฯ  อถ 
<span class="LineNumber"> 008 </span>อิตรา  รุกฺขเทวตา  อนฺธพาลา  การณาการณํ  อชานมานา 
<span class="LineNumber"> 009 </span>เอกทิวสํ  โพธิสตฺตํ  อาห  สมฺม  เอเต  โน  สีหพฺยคฺเฆ  
<span class="LineNumber"> 010 </span>นิสฺสาย  วนสณฺโฑ  อสุจิกุณปคนฺโธ  ชาโต  อหํ  เอเต 
<span class="LineNumber"> 011 </span>ปลาเปมีติ ฯ  โพธิสตฺโต  สมฺม  อิเม  เทฺว  นิสฺสาย  อมฺหากํ  
<span class="LineNumber"> 012 </span>วิมานานิ  รกฺขิยนฺติ  เอเตสุ  ปลายนฺเตสุ  วิมานานิ  โน 
<span class="LineNumber"> 013 </span>นสฺสิสฺสนฺติ  สีหพฺยคฺฆานํ  ปทํ  อปสฺสนฺตา  มนุสฺสา  สพฺพํ  
<span class="LineNumber"> 014 </span>วนํ  ฉินฺทิตฺวา  เอกงฺคณํ  กตฺวา  เขตฺตานิ  กสนฺติ มา 
<span class="LineNumber"> 015 </span>เต เอวํ รุจฺจีติ วตฺวา ปุริมา เทฺว คาถา อภาสิ  
<span class="LineNumber"> 016 </span>	[๔๑๕]	เยน มิตฺเตน สํสคฺคา		โยคกฺเขโม วิหียติ  
<span class="LineNumber"> 017 </span>			ปุพฺเพวชฺฌาภวนฺตสฺส	รกฺเข อกฺขึว(๒) ปณฺฑิโต  
<span class="LineNumber"> 018 </span>	[๔๑๖]	เยน มิตฺเตน สํสคฺคา		โยคกฺเขโม ปวฑฺฒติ  
<span class="LineNumber"> 019 </span>			กเรยฺยตฺตสมํ วุตฺตึ		สพฺพกิจฺเจสุ ปณฺฑิโตติ ฯ  
<span class="LineNumber"> 020 </span>	ตตฺถ  เยน  มิตฺเตน  สํสคฺคาติ  เยน  ปาปมิตฺเตน สทฺธึ 
<span class="LineNumber"> 021 </span>#  ๑.  ม.  อฺา  ฯ  ๒.  ม.  อกฺขีว  ฯ
