<span class="LineNumber"> 001 </span>		*เล่มที่ ๘ จุลฺลยมกวคฺควณฺณนา  หน้า  ๕๕๐
		
<span class="LineNumber"> 002 </span>อทตฺวา  ลคฺคนการี  โกธสามนฺตาติ  โกธสฺส  อาสนฺนา ฯ
<span class="LineNumber"> 003 </span>อสมาธิสํวตฺตนิกาติ  อปฺปนาสมาธิสฺส  วา  อุปจารสมาธิสฺส  วา  
<span class="LineNumber"> 004 </span>อสํวตฺตนิกา  อิติ  สพฺพาเนเวตานิ  สโทสวาจาย  เววจนานิ ฯ
<span class="LineNumber"> 005 </span>	  อกาลวาทีติ  อกาเลน  วตฺตา  อภูตวาทีติ  ยํ  นตฺถิ  
<span class="LineNumber"> 006 </span>ตสฺส  วตฺตา  อนตฺถวาทีติ  อการณนิสฺสิตํ  วตฺตา  อธมฺมวาทีติ 
<span class="LineNumber"> 007 </span>อสภาวํ  วตฺตา  อวินยวาทีติ  อสํวรวินยปฏิสํยุตฺตสฺส(๑) วตฺตา ฯ
<span class="LineNumber"> 008 </span>อนิธานวตึ  วาจนฺติ (๒) หทยมฺชูสาย  นิเธตุํอยุตฺตวาจํ  ภาสิตา  โหติ ฯ
<span class="LineNumber"> 009 </span>อกาเลนาติ  วตฺตพฺพกาลสฺส  ปุพฺเพ  วา  ปจฺฉา วา  อยุตฺตกาเล  
<span class="LineNumber"> 010 </span>วตฺตา  โหติ  อนปเทสนฺติ  สุตฺตาปเทสวิรหิตํ  อปริยนฺตวตินฺติ  
<span class="LineNumber"> 011 </span>อปริจฺเฉทํ  สุตฺตํ  วา  ชาตกํ  วา  นิกฺขิปิตฺวา  ตสฺส  อุปลพฺภํ 
<span class="LineNumber"> 012 </span>วา  อุปมํ  วา  วตฺถุํวา  อาหริตฺวา  พาหิรกถํเยว  กเถติ  ฯ
<span class="LineNumber"> 013 </span>นิกฺขิตฺตํ  นิกฺขิตฺตมตฺตเมว  (๓)  โหติ  สุตฺตํ  นุ  โข  กเถติ  ชาตกํ  
<span class="LineNumber"> 014 </span>นุ  โข  นาสฺส  อนฺตํ  วา  โกฏึ  วา  ปสฺสามา  ติ  วตฺตพฺพตํ  
<span class="LineNumber"> 015 </span>อาปชฺชติ  ยถา  วฏรุกฺขสาขานํ  คตคตฏฺ€าเน  ปาโรหา  
<span class="LineNumber"> 016 </span>โอตรนฺติ โอติณฺโณติณฺณฏฺ€าเน  สมฺปชฺชิตฺวา  ปุน  วฑฺฒนฺติเยว  
<span class="LineNumber"> 017 </span>เอวํ  อฑฺฒโยชนมฺปิ โยชนมฺปิ  คจฺฉนฺติเยว  คจฺฉนฺเต  คจฺฉนฺเต 
<span class="LineNumber"> 018 </span>ปน  มูลรุกฺโข  วินสฺสติ  ปเวณิชาตกาว  ติฏฺ€นฺติ  เอวมยํปิ  
<span class="LineNumber"> 019 </span>นิโคฺรธธมฺมกถิโก  นาม  โหติ  นิกฺขิตฺตํ  นิกฺขิตฺตมตฺตเมว  กตฺวา  
<span class="LineNumber"> 020 </span>ปสฺเสเนว  ปริหรนฺโต  คจฺฉติ  (๒)  โย  ปน  พหหปิ  ภณนฺโต  
<span class="LineNumber"> 021 </span># ๑. ม. อสํวรวินยปฏิสํยุตฺตสฺส ฯ  ๒. ม. อนิธานวตึ วาจนฺติ ฯ ๓. ม. นิกฺขิตฺตเมว ฯ
