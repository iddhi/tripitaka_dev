<span class="LineNumber"> 001 </span>		*เล่มที่ ๘ มหาอสฺสปุรสุตฺตวณฺณนา หน้า ๕๑๙
		
<span class="LineNumber"> 002 </span>ธมฺมา  สมาทาย  ปริปูริตา  สมิตปาปสมณํ  จ  พาหิตปาป-
<span class="LineNumber"> 003 </span>พฺราหฺมณํ  จ  กโรนฺตีติ  อตฺโถ  ตีณิมานิ  ภิกฺขเว  สมณสฺส (๑) 
<span class="LineNumber"> 004 </span>สมณิยานิ  สมณกรณียานิ  กตมานิ  ตีณิ  อธิสีลสิกฺขาสมาทานํ  อธิจิตฺต-
<span class="LineNumber"> 005 </span>สิกฺขาสมาทานํ  อธิปฺาสิกฺขาสมาทานนฺติ  (๒)  เอตฺถ  ปน  สมเณน  
<span class="LineNumber"> 006 </span>กตฺตพฺพธมฺมา  วุตฺตา  เตปิ  จ  สมณกรณา  โหนฺติเยว ฯ
<span class="LineNumber"> 007 </span>อิธ  ปน  หิโรตฺตปฺปาทิวเสน  เทสนา  วิตฺถาริตา  เอวํ  โน  
<span class="LineNumber"> 008 </span>อยํ  อมฺหากนฺติ  เอตฺถ  โนติ  นิปาตมตฺตํ  เอวํ  อยํ  อมฺหากนฺติ 
<span class="LineNumber"> 009 </span>อตฺโถ  มหปฺผลา  มหานิสํสาติ  อุภยํปิ  อตฺถโต  เอกเมว ฯ 
<span class="LineNumber"> 010 </span>อวฺฌาติ  อโมฆา  สผลาติ  อยํ  ตสฺเสวตฺโถ  ยสฺสา  หิ  
<span class="LineNumber"> 011 </span>ผลํ  นตฺถิ  สาวฺฌา(๓) นาม  โหติ  สอุทฺรยาติ  สวฑฺฒิ 
<span class="LineNumber"> 012 </span>อิทํ  สผลตาย  เววจนํ  เอวฺหิ  โว  ภิกฺขเว  สิกฺขิตพฺพนฺติ  
<span class="LineNumber"> 013 </span>ภิกฺขเว  เอวํ  ตุเมฺหหิ  สิกฺขิตพฺพํ  อิติ  ภควา  อิมินา 
<span class="LineNumber"> 014 </span>เอตฺตเกน  €าเนน  หิโรตฺตปฺปาทีนํ  ธมฺมานํ  วณฺณํ  กเถสิ ฯ
<span class="LineNumber"> 015 </span>กสฺมา  วจนปถปจฺฉินฺทนตฺถํ  สเจ  หิ  โกจิ  อจิรปพฺพชิโต  
<span class="LineNumber"> 016 </span>พาลภิกฺขุ  เอวํ  วเทยฺย  ภควา  หิโรตฺตปฺปาทิธมฺเม  สมาทาย  
<span class="LineNumber"> 017 </span>วตฺตถาติ  วทติ  โก  นุ  โข  เตสํ  สมาทาย  วตฺตเน  อานิสํโส 
<span class="LineNumber"> 018 </span>อิเม (๔)  ธมฺมา  สมาทาย  ปริปูริตา  สมิตปาปสมณํนาม  พาหิต-
<span class="LineNumber"> 019 </span>ปาปพฺราหฺมณํ  นาม  กโรนฺติ  จตุปฺปจฺจยลาภํ  อุปฺปาเทนฺติ  
<span class="LineNumber"> 020 </span># ๑. ม. สมณสฺส สมณิยานิ ฯ  ๒. องฺ. ติก. ๒๐/๘๒/๒๙๔ ฯ 
<span class="LineNumber"> 021 </span># ๓. ม. สา วฺฌา ฯ  ๔. ม. อิเม หิ ฯ
