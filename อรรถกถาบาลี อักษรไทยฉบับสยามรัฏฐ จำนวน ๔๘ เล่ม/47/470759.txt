<span class="LineNumber"> 001 </span>	*เล่มที่ 47  ขุทฺทกวิภงฺคนิทฺเทโส หน้า 759

<span class="LineNumber"> 002 </span>			โส ภินฺนสีโส รุหิรมกฺขิตงฺโค  
<span class="LineNumber"> 003 </span>			ปจฺจาคมาสึ สกํ นิเกตํ  
<span class="LineNumber"> 004 </span>			ตสฺมา อหํโปสถ ปาลยามิ  
<span class="LineNumber"> 005 </span>			อตฺริจฺฉตา มา ปุนราคมาสีติ ฯ(๑) 
<span class="LineNumber"> 006 </span>	มหิจฺฉตานิทฺเทเส  มหนฺตานิ  วตฺถูนิ  อิจฺฉติ  มหตี  วา 
<span class="LineNumber"> 007 </span>ปนสฺส(๒)  อิจฺฉาติ  มหิจฺโฉ  ตสฺส  ภาโว  มหิจฺฉตา ฯ  ลกฺขณโต  
<span class="LineNumber"> 008 </span>ปน  อสนฺตคุณสมฺภาวนตา  ปฏิคฺคหเณ  จ  ปริโภเค  จ
<span class="LineNumber"> 009 </span>อมตฺตฺุตา  เอตํ  มหิจฺฉตาลกฺขณํ ฯ
<span class="LineNumber"> 010 </span>	มหิจฺโฉ  หิ  ปุคฺคโล  ยถา  นาม  กจฺฉปุฏฺวาณิโช 
<span class="LineNumber"> 011 </span>ปิลนฺธนภณฺฑกํ  หตฺเถน  คเหตฺวา  อุจฺฉงฺเคปิ  ปกฺขิปิตพฺพยุตฺตกํ  
<span class="LineNumber"> 012 </span>ปกฺขิปิตฺวา  มหาชนสฺส  ปสฺสนฺตสฺเสว  อมฺมา  อสุกํ  คณฺหถ  
<span class="LineNumber"> 013 </span>อสุกํ  คณฺหถาติ  มุเขน  สํวิทหติ  เอวเมว  อปฺปมตฺตกมฺปิ  อตฺตโน 
<span class="LineNumber"> 014 </span>สีลํ  วา  คนฺถํ  วา  ธุตคุณํ  วา  อนฺตมโส  อรฺวาสมตฺตกมฺปิ  
<span class="LineNumber"> 015 </span>มหาชนสฺส  ชานนฺตสฺเสว  สมฺภาเวตุกาโม  โหติ  สมฺภาเวตฺวา  จ 
<span class="LineNumber"> 016 </span>ปน  สกเฏหิปิ  อุปนีเต  ปจฺจเย  อลนฺติ  อวตฺวา  คณฺหาติ ฯ
<span class="LineNumber"> 017 </span>ตโย  หิ  ปูเรตุํ  น  สกฺกา  อคฺคิ  อุปาทาเนน สมุทฺโท อุทเกน
<span class="LineNumber"> 018 </span>มหิจฺโฉ ปจฺจเยหีติ ฯ  
<span class="LineNumber"> 019 </span>		อคฺคิกฺขนฺโธ สมุทฺโท จ	มหิจฺโฉ จาปิ ปุคฺคโล  
<span class="LineNumber"> 020 </span>		พหุเก ปจฺจเย เทนฺเต	ตโยเปเต น ปูรเย ฯ
<span class="LineNumber"> 021 </span>	มหิจฺฉปุคฺคโล  หิ  วิชาตมาตุยาปิ  มนํ  คณฺหิตุํ  น  สกฺโกติ 
<span class="LineNumber"> 022 </span># ๑. ขุ. ชา. ๒๗/๑๙๕๘/๓๘๗ ฯ  ๒. ม. วาสฺส อิจฺฉาติ ฯ 
