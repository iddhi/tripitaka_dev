<span class="LineNumber"> 001 </span>	*เล่มที่ 47  สมฺโมหวิโนทนี หน้า  732

<span class="LineNumber"> 002 </span>ปฏิสนฺธิยา อุปธิเวปกฺกํ ภวิสฺสตีติ ปชานาติ ฯ  
<span class="LineNumber"> 003 </span>	ตถา  สกลคามวาสิเกสุ  เอกโต  ปิณฺฑปาตํ  ททมาเนสุ  
<span class="LineNumber"> 004 </span>สพฺเพสมฺปิ  เจตนา  ปิณฺฑปาตารมฺมณาว  โหติ ฯ  ตํ  ปน
<span class="LineNumber"> 005 </span>กมฺมํ  เตสํ  อายูหนกฺขเณเยว  ปุริมนเยน  นานา  โหติ ฯ  เตสุ  
<span class="LineNumber"> 006 </span>เกจิ  เทวโลเก นิพฺพตฺตนฺติ(๑)เกจิ มนุสฺสโลเก ฯ ตํ ตถาคโต  
<span class="LineNumber"> 007 </span>อายูหนกฺขเณเยว  อิมินา  นีหาเรน  อายูหิตตฺตา  เอส  มนุสฺสโลเก
<span class="LineNumber"> 008 </span>นิพฺพตฺติสฺสติ  เอส  เทวโลเกติ  ปชานาติ ฯ  เทวโลเก 
<span class="LineNumber"> 009 </span>นิพฺพตฺตมานมฺปิ  เอส  ปรนิมฺมิตวสวตฺตีสุ  นิพฺพตฺติสฺสติ  เอส
<span class="LineNumber"> 010 </span>นิมฺมานรตีสุ  เอส  ตุสิเตสุ เอส ยาเมสุ เอส ตาวตึเสสุ  เอส  
<span class="LineNumber"> 011 </span>จาตุมหาราชิเกสุ  เอส  ภุมฺมเทเวสุ  เอส  ปน  เชฏฺ€กเทวราชา  
<span class="LineNumber"> 012 </span>หุตฺวา  นิพฺพตฺติสฺสติ  เอส  เอตสฺส  ทุติยํ วา ตติยํ วา €านนฺตรํ 
<span class="LineNumber"> 013 </span>กาเรนฺโต(๒)ปริจารโก  หุตฺวา  นิพฺพตฺติสฺสตีติ  ปชานาติ ฯ 
<span class="LineNumber"> 014 </span>มนุสฺเสสุ นิพฺพตฺตมานมฺปิ(๓) เอส ขตฺติยกุเล  นิพฺพตฺติสฺสติ  
<span class="LineNumber"> 015 </span>เอส  พฺราหฺมณกุเล  เอส  เวสฺสกุเล  เอส  สุทฺทกุเล  เอส  ปน  
<span class="LineNumber"> 016 </span>มนุสฺเสสุ  ราชา  หุตฺวา  นิพฺพตฺติสฺสติ  เอส  เอตสฺส  ทุติยํ  
<span class="LineNumber"> 017 </span>วา  ตติยํ  วา  €านนฺตรํ  กาเรนฺโต ปริจารโก  หุตฺวา  
<span class="LineNumber"> 018 </span>นิพฺพตฺติสฺสตีติ  ปชานาติ ฯ  เตสุ  จ  กมฺเมสุ  อิทํ  กมฺมํ  
<span class="LineNumber"> 019 </span>ปฏิสนฺธึ  อากฑฺฒิตุํ  น  สกฺขิสฺสติ  ทุพฺพลํ  ทินฺนาย  ปฏิสนฺธิยา 
<span class="LineNumber"> 020 </span>อุปธิเวปกฺกํ ภวิสฺสตีติ ปชานาติ ฯ  
<span class="LineNumber"> 021 </span># ๑. ม. นิพฺพตฺติสฺสนฺติ ฯ  ๒. ม. กโรนฺโต ฯ 
<span class="LineNumber"> 022 </span># ๓. ม. นิพฺพตฺตมานมฺปิ ฯ 
