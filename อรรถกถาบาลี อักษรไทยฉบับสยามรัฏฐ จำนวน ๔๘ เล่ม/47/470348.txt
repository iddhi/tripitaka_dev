<span class="LineNumber"> 001 </span>	*เล่มที่ 47  สมฺโมหวิโนทนี หน้า  348

<span class="LineNumber"> 002 </span>เอวํ  ธมฺมานุปสฺสนามุเขน  อาคจฺฉนฺตา  ปฺจวิเธน  ธมฺมานุ-
<span class="LineNumber"> 003 </span>ปสฺสนํ  ภาเวตฺวา  ธมฺมานุปสฺสนาภาวนานุภาวนิพฺพตฺเตน 
<span class="LineNumber"> 004 </span>อริยมคฺเคน  เอกํ  นิพฺพานเมว  โอสรนฺตีติ  เอวํ  สรณวเสน
<span class="LineNumber"> 005 </span>เจว  เอกตฺตสโมสรณวเสน  จ  เอกเมว  สติปฏฺ€านํ  อารมฺมณวเสน 
<span class="LineNumber"> 006 </span>จตฺตาโรว (๑) วุตฺตาติ เวทิตพฺพา ฯ  
<span class="LineNumber"> 007 </span>	อิธ  ภิกฺขูติ  เอตฺถ  กิฺจาปิ  ภควตา  เทวโลเก  นิสีทิตฺวา 
<span class="LineNumber"> 008 </span>อยํ  สติปฏฺ€านวิภงฺโค  กถิโต  เอกภิกฺขุปิ  ตตฺถ ภควโต 
<span class="LineNumber"> 009 </span>สนฺติเก นิสินฺนโก นาม นตฺถิ ฯ  เอวํ  สนฺเตปิ  ยสฺมา  อิเม  
<span class="LineNumber"> 010 </span>จตฺตาโร  สติปฏฺ€าเน  ภิกฺขู  ภาเวนฺติ ฯ ภิกฺขุโคจรา  หิ  เอเต  
<span class="LineNumber"> 011 </span>ตสฺมา  อิธ  ภิกฺขูติ  อาลปติ ฯ  กึ  ปเนเต  สติปฏฺ€าเน  ภิกฺขูเยว  
<span class="LineNumber"> 012 </span>ภาเวนฺติ  น  ภิกฺขุนีอาทโยติ  ภิกฺขุนีอาทโยปิ  ภาเวนฺติ ภิกฺขู 
<span class="LineNumber"> 013 </span>ปน อคฺคปริสา ฯ  อิติ  อคฺคปริสตฺตา  อิธ  ภิกฺขูติ  อาลปติ ฯ  
<span class="LineNumber"> 014 </span>ปฏิปตฺติยา  วา  ภิกฺขุภาวทสฺสนโต  เอวมาห ฯ  โย  หิ  อิมํ 
<span class="LineNumber"> 015 </span>ปฏิปตฺตึ  ปฏิปชฺชติ  โส  ภิกฺขุ  นาม  โหติ ฯ  ปฏิปนฺนโก  หิ เทโว
<span class="LineNumber"> 016 </span>วา โหตุ มนุสฺโส วา ภิกฺขูติ สงฺขฺยํ คจฺฉเตว ฯ(๒)ยถาห  
<span class="LineNumber"> 017 </span>			อลงฺกโต เจปิ สมฺจเรยฺย  
<span class="LineNumber"> 018 </span>			สนฺโต ทนฺโต นิยโต พฺรหฺมจารี  
<span class="LineNumber"> 019 </span>			สพฺเพสุ ภูเตสุ นิธาย ทณฺฑํ  
<span class="LineNumber"> 020 </span>			โส พฺราหฺมโณ โส สมโณ ส ภิกฺขูติ ฯ(๓) 
<span class="LineNumber"> 021 </span># ๑. ม. จตฺตาโรติ ฯ  ๒. ม. สงฺขํ คจฺฉติเยว ฯ 
<span class="LineNumber"> 022 </span># ๓. ขุ. ธ. ๒๕/๒๐/๓๓ ฯ 
