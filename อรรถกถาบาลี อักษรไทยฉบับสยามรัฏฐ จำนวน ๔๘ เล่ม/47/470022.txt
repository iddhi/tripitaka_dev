<span class="LineNumber"> 001 </span>	*เล่มที่ 47  สมฺโมหวิโนทนี หน้า  22

<span class="LineNumber"> 002 </span>	เวทนากฺขนฺธนิทฺเทสาทีสุ  เหฏฺ€า  วุตฺตสทิสํ  ปหาย
<span class="LineNumber"> 003 </span>อปุพฺพเมว  วณฺณยิสฺสาม ฯ  ยา  กาจิ  เวทนาติ  จตุภูมิกเวทนํ  
<span class="LineNumber"> 004 </span>ปริยาทิยติ ฯ  สุขา  เวทนาติอาทีนิ  อตีตาทิวเสน  นิทฺทิฏฺ€เวทนํ 
<span class="LineNumber"> 005 </span>สภาวโต ทสฺเสตุํ วุตฺตานิ ฯ ตตฺถ สุขา  เวทนา  อตฺถิ  กายิกา 
<span class="LineNumber"> 006 </span>อตฺถิ  เจตสิกา ฯ  ตถา  ทุกฺขา  เวทนา ฯ  อทุกฺขมสุขา ปน  
<span class="LineNumber"> 007 </span>จกฺขฺวาทโย (๑) ปสาทกาเย  สนฺธาย  ปริยาเยน  อตฺถิ กายิกา  อตฺถิ 
<span class="LineNumber"> 008 </span>เจตสิกาติ  วุตฺตา ฯ(๒)ตตฺถ สพฺพาปิ กายิกา กามาวจรา ตถา
<span class="LineNumber"> 009 </span>เจตสิกา ทุกฺขา เวทนา ฯ เจตสิกา  สุขา  ปน  เตภูมิกา ฯ 
<span class="LineNumber"> 010 </span>อทุกฺขมสุขา  จตุภูมิกา ฯ  ตสฺสา  สพฺพปฺปการายปิ สนฺตติวเสน  
<span class="LineNumber"> 011 </span>ขณาทิวเสน จ อตีตาทิภาโว เวทิตพฺโพ ฯ  
<span class="LineNumber"> 012 </span>	ตตฺถ    สนฺตติวเสน    เอกวีถิเอกชวนเอกสมาปตฺติปริยาปนฺนา  
<span class="LineNumber"> 013 </span>เอกวิสยสมาโยคปฺปวตฺตา (๓)จ ปจฺจุปฺปนฺนา ตโต ปุพฺเพ อตีตา ฯ
<span class="LineNumber"> 014 </span>ปจฺฉา อนาคตา ฯ  ขณาทิวเสน  ขณตฺตยปริยาปนฺนา  ปุพฺพนฺตา-
<span class="LineNumber"> 015 </span>ปรนฺตมชฺฌคตา  สกิจฺจฺจ  กุรุมานา  เวทนา  ปจฺจุปฺปนฺนา ฯ
<span class="LineNumber"> 016 </span>ตโต  ปุพฺเพ  อตีตา  ปจฺฉา อนาคตา ฯ 
<span class="LineNumber"> 017 </span>	ตตฺถ ขณาทิวเสน(๔) อตีตาทิภาวํ สนฺธาย อยํ นิทฺเทโส 
<span class="LineNumber"> 018 </span>กโตติ เวทิตพฺโพ ฯ  
<span class="LineNumber"> 019 </span>	โอฬาริกสุขุมนิทฺเทเส  อกุสลา  เวทนาติอาทีนิ  ชาติโต
<span class="LineNumber"> 020 </span># ๑. ม. จกฺขาทโย ฯ เอวมุปริปิ ฯ  ๒. ม. อยํ ปาโ€ นตฺถิ ฯ 
<span class="LineNumber"> 021 </span># ๓. สี. ...สมาโยคปฺปตฺตา ฯ  ๔. ม. ขณาทิภาเวน ฯ
