<span class="LineNumber"> 001 </span>	*เล่มที่ 47  สจฺจวิภงฺคนิทฺเทโส หน้า 167

<span class="LineNumber"> 002 </span>โภคาติ จินฺเตนฺตสฺส  จ  พลวโทมนสฺสํ  อุปฺปชฺชติ ฯ  อิติ  อิเมสํ 
<span class="LineNumber"> 003 </span>ทฺวินฺนํ  ทุกฺขานํ  วตฺถุภาเวน(๑) เปส  ทุกฺโขติ เวทิตพฺโพ ฯ อปิจ  
<span class="LineNumber"> 004 </span>		สตฺตานํ หทยํ โสโก	สลฺลํ วิย วิตุชฺชติ  
<span class="LineNumber"> 005 </span>		อคฺคิตตฺโตว นาราโจ	ภุสฺจ อุหเต(๒)ปุน ฯ  
<span class="LineNumber"> 006 </span>		สมาวหติ จ พฺยาธิ-	ชรามรณเภทนํ  
<span class="LineNumber"> 007 </span>		ทุกฺขมฺปิ วิวิธํ ยสฺมา	ตสฺมา ทุกฺโขติ วุจฺจตีติ ฯ  
<span class="LineNumber"> 008 </span>	ปริเทวนิทฺเทเส  มยฺหํ  ธีตา  มยฺหํ  ปุตฺโตติ  เอวํ  อาทิสฺส  
<span class="LineNumber"> 009 </span>อาทิสฺส  เทวนฺติ  โรทนฺติ  เอเตนาติ  อาเทโว ฯ  ตํ  ตํ  วณฺณํ 
<span class="LineNumber"> 010 </span>ปริกิตฺเตตฺวา (๓) เทวนฺติ  เอเตนาติ  ปริเทโว ฯ  ตโต  ปรานิ  
<span class="LineNumber"> 011 </span>เทฺว  เทฺว  ปทานิ  ปุริมทฺวยสฺเสว  อาการภาวนิทฺเทสวเสน  
<span class="LineNumber"> 012 </span>วุตฺตานิ ฯ
<span class="LineNumber"> 013 </span>	วาจาติ  วจนํ ฯ 
<span class="LineNumber"> 014 </span>	ปลาโปติ  ตุจฺฉนิรตฺถกวจนํ (๔)ฯ  อุปฑฺฒภณิตอฺภณิตาทิวเสน 
<span class="LineNumber"> 015 </span>วิรูโป  ปลาโปติ (๕) วิปฺปลาโป ฯ
<span class="LineNumber"> 016 </span>	ลาลโปติ  ปุนปฺปุนํ  ลปนํ ฯ  ลาลปฺปนากาโร  ลาลปฺปนา ฯ 
<span class="LineNumber"> 017 </span>ลาลปฺปิตสฺส  ภาโว  ลาลปฺปิตตฺตํ ฯ
<span class="LineNumber"> 018 </span>	อยํ  วุจฺจติ  ปริเทโวติ  อยํ  ปริเทโว  นาม  กถิยติ ฯ  โส 
<span class="LineNumber"> 019 </span>ลาลปฺปนลกฺขโณ คุณโทสปริกิตฺตนรโส  สมฺภมปจฺจุปฏฺ€าโน ฯ  
<span class="LineNumber"> 020 </span># ๑. ม. วตฺถุภาเวนเปส ฯ  ๒. ม. ฑหเต ฯ  ๓. ม. เอตฺถนฺตเร 
<span class="LineNumber"> 021 </span># ปริกิตฺเตตฺวาติ ทิสฺสติ ฯ  ๔. ม. ตุจฺฉํ นิรตฺถกวจนํ ฯ 
<span class="LineNumber"> 022 </span># ๕. ม. ปลาโป ฯ 
