<span class="LineNumber"> 001 </span>	*เล่มที่ 47  สจฺจวิภงฺคนิทฺเทโส หน้า 169

<span class="LineNumber"> 002 </span>อนาถสาลายํ  อุจฺฉิฏฺ€กปาลํ  ปุรโต  กตฺวา  นิปนฺนสฺส  วณมุเขหิ
<span class="LineNumber"> 003 </span>ปุฬุเวสุ (๑) นิกฺขมนฺเตสุ  พลวกายทุกฺขํ  อุปฺปชฺชติ ฯ  นานา-
<span class="LineNumber"> 004 </span>รงฺครตฺตวตฺถํ  มนุฺาลงฺการํ  นกฺขตฺตํ  กีฬนฺตํ  มหาชนํ 
<span class="LineNumber"> 005 </span>ทิสฺวา  พลวโทมนสฺสํ  อุปฺปชฺชติ ฯ  เอวํ ตาว ทุกฺขสฺส  
<span class="LineNumber"> 006 </span>ทฺวินฺนมฺปิ ทุกฺขานํ วตฺถุภาโว เวทิตพฺโพ ฯ อปิจ  
<span class="LineNumber"> 007 </span>		ปีเฬติ กายิกมิทํ		ทุกฺขํ ทุกฺขฺจ มานสํ  
<span class="LineNumber"> 008 </span>		ภิยฺโย ชนยติ ยสฺมา	ตสฺมา ทุกฺขนฺติ วิเสสโตติ ฯ(๒) 
<span class="LineNumber"> 009 </span>	เจโตทุกฺขสมปฺปิตา  ปน  เกเส  ปกิริย  อุรานิ  ปฏิปึเสนฺติ (๓)
<span class="LineNumber"> 010 </span>อาวฏฺฏนฺติ  วิวฏฺฏนฺติ  ฉินฺนปปาตํ  ปปตนฺติ  สตฺถํ  อาหรนฺติ 
<span class="LineNumber"> 011 </span>วิสํ  ขาทนฺติ  รชฺชุยา  อุพฺพนฺธนฺติ  อคฺคึ  ปวิสนฺติ ฯ  ตํ  ตํ 
<span class="LineNumber"> 012 </span>วิปรีตํ  วตฺถุํ  ตถา ตถา วิปฺปฏิสาริโน  ปริฑยฺหมานจิตฺตา 
<span class="LineNumber"> 013 </span>จินฺเตนฺติ ฯ  เอวํ  โทมนสฺสสฺส  อุภินฺนํ(๔)  ทุกฺขานํ  วตฺถุภาโว  
<span class="LineNumber"> 014 </span>เวทิตพฺโพ ฯ อปิจ  
<span class="LineNumber"> 015 </span>		ปีเฬติ ยโต จิตฺตํ		กายสฺส จ ปีฬนํ สมาวหติ  
<span class="LineNumber"> 016 </span>		ทุกฺขนฺติ โทมนสฺสมฺปิ	โทมนสฺสา(๕) ตโต อาหูติ ฯ  
<span class="LineNumber"> 017 </span>	อุปายาสนิทฺเทเส  อายาสนฏฺเ€น  อายาโส ฯ สํสีทน-
<span class="LineNumber"> 018 </span>วิสีทนาการปฺปวตฺตสฺส  จิตฺตกิลมถสฺเสตํ  นามํ ฯ  พลวอายาโส 
<span class="LineNumber"> 019 </span>อุปายาโส ฯ  อายาสิตสฺส  ภาโว(๖)  อายาสิตตฺตํ ฯ  อุปายาสิตสฺส 
<span class="LineNumber"> 020 </span># ๑. ม. ปุฬุวเกสุ ฯ  ๒. ม. วิเสสโต วุตฺตนฺติ ฯ 
<span class="LineNumber"> 021 </span># ๓. ม. ปฏิปิเสนฺติ ฯ ๔. ม. อุภินฺนมฺปิ ฯ  ๕. ม.โทมนสฺสํ ฯ
<span class="LineNumber"> 022 </span># ๖. ม. อายาสิตภาโว ฯ 
