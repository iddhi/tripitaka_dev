<span class="LineNumber"> 001 </span>	*เล่มที่ 47  สมฺโมหวิโนทนี หน้า  156

<span class="LineNumber"> 002 </span>อเจฬกวตฺตาทิวเสน(๑)  อาตาปนปริตาปนานุโยคมนุยุตฺตสฺส โกธวเสน
<span class="LineNumber"> 003 </span>อภุฺชนฺตสฺส  อุพฺพนฺธนฺตสฺส  จ ทุกฺขํ  โหติ  อิทํ  อตฺตูปกฺกมมูลกํ
<span class="LineNumber"> 004 </span>ทุกฺขํ ฯ
<span class="LineNumber"> 005 </span>	ยํ  ปน  ปรโต  วธพนฺธนาทีนิ  อนุภวนฺตสฺส  ทุกฺขํ  อุปฺปชฺชติ  อิทํ  
<span class="LineNumber"> 006 </span>ปรูปกฺกมมูลกํ  ทุกฺขนฺติ ฯ  อิติ  อิมสฺส  สพฺพสฺสาปิ ทุกฺขสฺส อยํ ชาติ วตฺถุเมว  
<span class="LineNumber"> 007 </span>โหติ ฯ เตเนตํ วุจฺจติ  
<span class="LineNumber"> 008 </span>			ชาเยถ โน เจ นรเกสุ สตฺโต  
<span class="LineNumber"> 009 </span>			ตตฺถคฺคิทาหาทิกมปฺปสยฺหํ  
<span class="LineNumber"> 010 </span>			ลเภถ ทุกฺขํ น กุหึ ปติฏฺ€ํ  
<span class="LineNumber"> 011 </span>			อิจฺจาห ทุกฺขาติ มุนีธ ชาตึ ฯ 
<span class="LineNumber"> 012 </span>			ทุกฺขํ ติรจฺเฉสุ กสาปโตท-  
<span class="LineNumber"> 013 </span>			ทณฺฑาภิฆาตาทิภวํ อเนกํ  
<span class="LineNumber"> 014 </span>			ยนฺตํ กถํ ตตฺถ ภเวยฺย ชาตึ  
<span class="LineNumber"> 015 </span>			วินา ตหึ ชาติ ตโตปิ ทุกฺขา ฯ  
<span class="LineNumber"> 016 </span>			เปเตสุ ทุกฺขํ ปน ขุปฺปิปาสา  
<span class="LineNumber"> 017 </span>			วาตาตปาทิปฺปภวํ วิจิตฺตํ  
<span class="LineNumber"> 018 </span>			ยสฺมา อชาตสฺส น ตตฺถ อตฺถิ  
<span class="LineNumber"> 019 </span>			ตสฺมาปิ ทุกฺขํ มุนิ ชาติมาห ฯ  
<span class="LineNumber"> 020 </span># ๑. ม. ...วตาทิวเสน ฯ 
