<span class="LineNumber"> 001 </span>	*เล่มที่ 47  ปฏิจฺจสมุปฺปาทวิภงฺคนิทฺเทโส หน้า 309

<span class="LineNumber"> 002 </span>	ตตฺถ  ปุริมกมฺมภวสฺมินฺติ  ปุริเม  กมฺมภเว  อตีตชาติยํ
<span class="LineNumber"> 003 </span>กมฺมภเว กริยมาเนติ  อตฺโถ ฯ
<span class="LineNumber"> 004 </span>	โมโห  อวิชฺชาติ  โย  ตทา  ทุกฺขาทีสุ  โมโห  เยน  มูโฬฺห
<span class="LineNumber"> 005 </span>กมฺมํ กโรติ  สา  อวิชฺชา ฯ 
<span class="LineNumber"> 006 </span>	อายูหนา  สงฺขาราติ  ตํ  กมฺมํ  กโรโต  ยา  ปุริมเจตนา
<span class="LineNumber"> 007 </span>ยถา  ทานํ ทสฺสามีติ จิตฺตํ อุปฺปาเทตฺวา มาสมฺปิ สํวจฺฉรมฺปิ 
<span class="LineNumber"> 008 </span>ทานูปกรณานิ สชฺเชนฺตสฺส  อุปฺปนฺนา  ปุริมเจตนา  ยา(๑)
<span class="LineNumber"> 009 </span>ปฏิคฺคาหกานํ  ปน  หตฺเถ  ทกฺขิณํ  ปติฏฺ€าปยโต  เจตนา  ภโวติ
<span class="LineNumber"> 010 </span>วุจฺจติ ฯ  เอกาวชฺชเนสุ  วา  ฉสุ  ชวเนสุ  เจตนา อายูหนสงฺขารา  
<span class="LineNumber"> 011 </span>นาม  สตฺตมา  เจตนา  ภโว ฯ  ยา  กาจิ  วา  ปน  เจตนา  
<span class="LineNumber"> 012 </span>ภโว  ตํสมฺปยุตฺตา  อายูหนสงฺขารา  นาม ฯ 
<span class="LineNumber"> 013 </span>	นิกนฺติ  ตณฺหาติ  ยา  กมฺมํ  กโรนฺตสฺส  ตสฺส  ผเล  
<span class="LineNumber"> 014 </span>อุปปตฺติภเว  นิกามนา  ปตฺถนา  สา  ตณฺหา  นาม ฯ 
<span class="LineNumber"> 015 </span>	อุปคมนํ  อุปาทานนฺติ  ยํ  กมฺมํ  ภวสฺส  ปจฺจยภูตํ  อิทํ  
<span class="LineNumber"> 016 </span>กตฺวา  อสุกสฺมึ  นาม  €าเน  กาเม  เสวิสฺสามิ  อุจฺฉิชฺชิสฺสามีติ-
<span class="LineNumber"> 017 </span>อาทินา  นเยน  ปวตฺตํ  อุปคมนํ  คหณํ  ปรามสนํ อิทํ อุปาทานํ  
<span class="LineNumber"> 018 </span>นาม ฯ
<span class="LineNumber"> 019 </span>	เจตนา ภโวติ อายูหนาวสาเน ปวตฺตเจตนา(๒)ภโวติ 
<span class="LineNumber"> 020 </span>เอวมตฺโถ เวทิตพฺโพ ฯ  
<span class="LineNumber"> 021 </span># ๑. ม. อยํ ปาโ€ นตฺถิ ฯ  ๒. ม.วุตฺตเจตนา ฯ 
