<span class="LineNumber"> 001 </span>	*เล่มที่ 47  สมฺโมหวิโนทนี หน้า  266

<span class="LineNumber"> 002 </span>เอวํ วตฺตพฺโพ  
<span class="LineNumber"> 003 </span>		กตตฺตา ปจฺจยา เอเต	น จ นิจฺจผลาวหา (๑) 
<span class="LineNumber"> 004 </span>		ปาฏิโภคาทิกํ ตตฺถ	เวทิตพฺพํ นิทสฺสนํ ฯ  
<span class="LineNumber"> 005 </span>	กตตฺตาเอว  หิ  สงฺขารา  อตฺตโน  ผลสฺส  ปจฺจยา  โหนฺติ 
<span class="LineNumber"> 006 </span>น  วิชฺชมานตฺตา  วา  อวิชฺชมานตฺตา  วา ฯ  ยถาห 
<span class="LineNumber"> 007 </span>กามาวจรสฺส  กุสลสฺส  กมฺมสฺส  กตตฺตา  อุปจิตตฺตา  วิปากํ 
<span class="LineNumber"> 008 </span>จกฺขุวิฺาณํ  อุปฺปนฺนํ โหตีติ(๒)อาทิ ฯ  ยถารหสฺส จ อตฺตโน  
<span class="LineNumber"> 009 </span>ผลสฺส  ปจฺจยา  หุตฺวา  น  ปุน  ผลาวหา  โหนฺติ
<span class="LineNumber"> 010 </span>วิปกฺกวิปากตฺตา ฯ  เอตสฺส  จตฺถสฺส วิภาวเน อิทํ ปาฏิโภคาทิกํ 
<span class="LineNumber"> 011 </span>นิทสฺสนํ เวทิตพฺพํ ฯ  
<span class="LineNumber"> 012 </span>	ยถา  หิ  โลเก  โย  โกจิ(๓) กสฺสจิ  อตฺถสฺส  นิยฺยาตนตฺถํ  
<span class="LineNumber"> 013 </span>ปาฏิโภโค  โหติ  ภณฺฑํ  วา  กิณาติ  อิณํ  วา  คณฺหาติ  
<span class="LineNumber"> 014 </span>ตสฺส  ตํกิริยากรณมตฺตเมว ตทตฺถนิยฺยาตนาทิมฺหิ  ปจฺจโย 
<span class="LineNumber"> 015 </span>โหติ  น  กิริยาย  วิชฺชมานตา  วา  อวิชฺชมานตา  วา ฯ  น  จ  
<span class="LineNumber"> 016 </span>ตทตฺถนิยฺยาตนาทิโต  ปรมฺปิ  ธารโกว(๔)  โหติ ฯ  กสฺมา  นิยฺยาต-
<span class="LineNumber"> 017 </span>นาทีนํ  กตตฺตา ฯ เอวํ  กตตฺตาว  สงฺขาราปิ  อตฺตโน  ผลสฺส 
<span class="LineNumber"> 018 </span>ปจฺจยา  โหนฺติ  น  จ  ยถารหํ  ผลทานโต  ปรมฺปิ  ผลาวหา  
<span class="LineNumber"> 019 </span>โหนฺตีติ ฯ  เอตฺตาวตา  มิสฺสามิสฺสวเสน  เทฺวธาปิ  ปวตฺตมานสฺส  
<span class="LineNumber"> 020 </span># ๑. ม. นิจฺจํ ผลาวหา ฯ  ๒. อภิ. สํ. ๓๔/๓๓๘/๑๒๘ ฯ 
<span class="LineNumber"> 021 </span># ๓. ม. อยํ ปาโ€ นตฺถิ ฯ  ๔. ม.ธารโกว ฯ 
