<span class="LineNumber"> 001 </span>	*เล่มที่ 47  สมฺโมหวิโนทนี หน้า  290

<span class="LineNumber"> 002 </span>ฉตฺตึสาติ  อฏฺ€สตํ  ตณฺหา  โหนฺติ ฯ  ตา  ปน  สงฺขิปฺปมานา 
<span class="LineNumber"> 003 </span>รูปาทิอารมฺมณวเสน  ฉ  กามตณฺหาทิวเสน  วา  ติสฺโสว  ตณฺหา 
<span class="LineNumber"> 004 </span>โหนฺตีติ  เวทิตพฺพา ฯ  ยสฺมา  ปนิเม  สตฺตา  ปุตฺตํ  อสฺสาเทตฺวา 
<span class="LineNumber"> 005 </span>ปุตฺเต  มมตฺเตน  ธาติยา  วิย  รูปาทิอารมฺมณวเสน  อุปฺปชฺชมานํ 
<span class="LineNumber"> 006 </span>เวทนํ  อสฺสาเทตฺวา  เวทนาย  มมตฺเตน  รูปาทิอารมฺมณทายกานํ 
<span class="LineNumber"> 007 </span>จิตฺตการคนฺธพฺพคนฺธิกสุทฺท(๑)ตนฺตวายรสายนวิธายกเวชฺชาทีนํ  มหา-
<span class="LineNumber"> 008 </span>สกฺการํ  กโรนฺติ  ตสฺมา  สพฺพาเปสา  เวทนาปจฺจยา ตณฺหา
<span class="LineNumber"> 009 </span>โหตีติ เวทิตพฺพา ฯ  
<span class="LineNumber"> 010 </span>		ยสฺมา เจตฺถ อธิปฺเปตา	วิปากสุขเวทนา  
<span class="LineNumber"> 011 </span>		เอกาว เอกธาเวสา	ตสฺมา ตณฺหาย ปจฺจโย ฯ  
<span class="LineNumber"> 012 </span>	เอกธาติ อุปนิสฺสยปจฺจเยน ปจฺจโย โหติ ฯ ยสฺมา วา  
<span class="LineNumber"> 013 </span>		ทุกฺขี สุขํ ปตฺถยติ	สุขี ภิยฺโยปิ อิจฺฉติ  
<span class="LineNumber"> 014 </span>		อุเปกฺขา ปน สนฺตตฺตา	สุขมิจฺเจว ภาสิตา ฯ  
<span class="LineNumber"> 015 </span>		ตณฺหาย ปจฺจยา ตสฺมา	โหนฺติ ติสฺโสปิ เวทนา  
<span class="LineNumber"> 016 </span>		เวทนาปจฺจยา ตณฺหา	อิติ วุตฺตา มเหสินา ฯ  
<span class="LineNumber"> 017 </span>		เวทนาปจฺจยา จาปิ	ยสฺมา นานุสยํ วินา  
<span class="LineNumber"> 018 </span>		โหติ ตสฺมา น สา โหติ	พฺราหฺมณสฺส วุสีมโตติ ฯ  
<span class="LineNumber"> 019 </span>			เวทนาปจฺจยา ตณฺหานิทฺเทโส(๒) ฯ  
<span class="LineNumber"> 020 </span># ๑. ม. จิตฺตการคนฺธพฺพคนฺธิกสูทตนฺต... ฯ 
<span class="LineNumber"> 021 </span># ๒. ม. ตณฺหาปทนิทฺเทโส ฯ 
