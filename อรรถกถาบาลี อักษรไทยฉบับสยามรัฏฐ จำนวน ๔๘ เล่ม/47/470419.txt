<span class="LineNumber"> 001 </span>	*เล่มที่ 47  สติปฏฺ€านวิภงฺคนิทฺเทโส หน้า 419

<span class="LineNumber"> 002 </span>วิย จิตฺตํ ฯ ลุทฺโธ  วิย  โยคาวจโร ฯ  ลุทฺเธน  ตาลมูเล  €ตฺวา 
<span class="LineNumber"> 003 </span>อุกฺกุฏฺ€ิกาเล  มานชาติกสฺส  มกฺกฏสฺส  ปลายิตฺวา  ปริยนฺตโกฏิยํ 
<span class="LineNumber"> 004 </span>€ิตกาโล  วิย  อนมตคฺเค  สํสารวฏฺเฏ  จ  นานารมฺมเณสุ  
<span class="LineNumber"> 005 </span>วฑฺฒิตจิตฺตสฺส  เกสาติ  อาวชฺชิตมตฺเต  สชฺฌายโสตานุสาเรน
<span class="LineNumber"> 006 </span>คนฺตฺวา  มตฺถลุงฺเค  ปติฏฺ€านํ ฯ  ปริยนฺตโกฏิยํ  €ตฺวา  อุกฺกุฏฺเ€ 
<span class="LineNumber"> 007 </span>โอริมโกฏิยํ(๑)  อาคมนกาโล  วิย  มตฺถลุงฺคนฺติ  อาวชฺชิตมตฺเต  
<span class="LineNumber"> 008 </span>สชฺฌาย  โสตานุสาเรน  อาคนฺตฺวา(๒)  เกเสสุ  ปติฏฺ€านํ ฯ  อปราปรํ  
<span class="LineNumber"> 009 </span>อนุพนฺธิยมานสฺส  กิลมนฺตสฺส  อุกฺกุฏฺ€ุกฺกุฏฺ€ิฏฺ€าเน อุฏฺ€านกาโล 
<span class="LineNumber"> 010 </span>วิย  มนสิกโรนฺตสฺส  มนสิกโรนฺตสฺส  ตสฺมึ  ตสฺมึ  โกฏฺ€าเส  
<span class="LineNumber"> 011 </span>อุปฏฺ€หนฺเต  สติยา  ปติฏฺ€าย  ปติฏฺ€าย  คมนํ ฯ ธนุโกฏิยา
<span class="LineNumber"> 012 </span>วิชฺฌิตฺวา คยฺหมานสฺสาปิ(๓)อปลายนกาโล วิย  โย โกฏฺ€าโส 
<span class="LineNumber"> 013 </span>อธิกตรํ อุปฏฺ€าติ ตสฺมึ ทิคุณํ มนสิการํ กตฺวา อปฺปนาย 
<span class="LineNumber"> 014 </span>ปาปนํ ฯ  
<span class="LineNumber"> 015 </span>	ตตฺถ  อปฺปนาย  ปาปิตกาลโต  ปฏฺ€าย  เสสโกฏฺ€าเสสุ  
<span class="LineNumber"> 016 </span>อกิลมนฺโตว  อปฺปนํ  ปาเปสฺสติ ฯ  ตสฺมา  ปฏิกูลํ  ปฏิกูลนฺติ  
<span class="LineNumber"> 017 </span>ปุนปฺปุนํ  อาวชฺชิตพฺพํ  สมนฺนาหริตพฺพํ  ตกฺกาหตํ  วิตกฺกาหตํ 
<span class="LineNumber"> 018 </span>กาตพฺพํ ฯ  เอวํ  กโรนฺตสฺส จตฺตาโร ขนฺธา  ปฏิกูลารมฺมณา 
<span class="LineNumber"> 019 </span>โหนฺติ  อปฺปนํ  ปาปุณาติ ฯ  ปุพฺพภาคจิตฺตานิ  ปริกมฺมอุปจาร-  
<span class="LineNumber"> 020 </span>สงฺขาตานิ  สวิตกฺกสวิจารานีติ  สพฺพํ  เหฏฺ€า  วุตฺตสทิสเมว ฯ  
<span class="LineNumber"> 021 </span># ๑. ม. โอริมโกฏึ ฯ  ๒. ม.คนฺตฺวา ฯ  ๓. ม. คณฺหนฺตสฺสาปิ ฯ 
