<span class="LineNumber"> 001 </span>	*เล่มที่ 47  สมฺโมหวิโนทนี หน้า  652

<span class="LineNumber"> 002 </span>ธาตุกฺโขภโต  วา  อนุภูตปุพฺพโต  วา  เทวโตปสํหารโต  วา 
<span class="LineNumber"> 003 </span>ปุพฺพนิมิตฺตโต  วาติ ฯ  ตตฺถ  ปิตฺตาทีนํ  โขภกรณปจฺจยโยเคน 
<span class="LineNumber"> 004 </span>ขุภิตธาตุโก  ธาตุกฺโขภโต  สุปินํ  ปสฺสติ  ปสฺสนฺโต  จ  นานาวิธํ
<span class="LineNumber"> 005 </span>สุปินํ  ปสฺสติ  ปพฺพตา  ปตนฺโต  วิย  อากาเสน  คจฺฉนฺโต 
<span class="LineNumber"> 006 </span>วิย  วาฬมิคหตฺถิโจราทีหิ  อนุพทฺโธ  วิย  จ  โหติ ฯ 
<span class="LineNumber"> 007 </span>	อนุภูตปุพฺพโต  ปสฺสนฺโต  ปุพฺเพ  อนุภูตปุพฺพํ  อารมฺมณํ  
<span class="LineNumber"> 008 </span>ปสฺสติ ฯ  
<span class="LineNumber"> 009 </span>	เทวโตปสํหารโต  ปสฺสนฺตสฺส  เทวตา  อตฺถกามตาย  วา
<span class="LineNumber"> 010 </span>อนตฺถกามตาย  วา  อตฺถาย  วา  อนตฺถาย  วา  นานาวิธานิ  
<span class="LineNumber"> 011 </span>อารมฺมณานิ  อุปสํหรนฺติ  โส  ตาสํ  เทวตานํ  อานุภาเวน  
<span class="LineNumber"> 012 </span>ตานิ  อารมฺมณานิ  ปสฺสติ ฯ 
<span class="LineNumber"> 013 </span>	ปุพฺพนิมิตฺตโต ปสฺสนฺโต ปุฺาปุฺวเสน อุปฺปชฺชิตุ-
<span class="LineNumber"> 014 </span>กามสฺส  อตฺถสฺส  วา  อนตฺถสฺส  วา  ปุพฺพนิมิตฺตภูตํ  สุปินํ 
<span class="LineNumber"> 015 </span>ปสฺสติ  โพธิสตฺตมาตา  วิย  ปุตฺตปฏิลาภนิมิตฺตํ  โพธิสตฺโต  วิย 
<span class="LineNumber"> 016 </span>ปฺจ  มหาสุปิเน (๑) โกสลราชา  วิย  จ โสฬส สุปิเนติ ฯ(๒) 
<span class="LineNumber"> 017 </span>	ตตฺถ  ยํ  ธาตุกฺโขภโต  อนุภูตปุพฺพโต  จ  สุปินํ  ปสฺสติ  
<span class="LineNumber"> 018 </span>น  ตํ  สจฺจํ  โหติ ฯ  ยํ  เทวโตปสํหารโต  ปสฺสติ  ตํ  สจฺจํ  
<span class="LineNumber"> 019 </span>วา  โหติ  อลิกํ  วา ฯ  กุทฺธา  หิ  เทวตา  อุปาเยน  วินาเสตุกามา 
<span class="LineNumber"> 020 </span>วิปรีตมฺปิ  กตฺวา  ทสฺเสนฺติ ฯ  ตตฺริทํ  วตฺถุ  ฯ
<span class="LineNumber"> 021 </span># ๑. องฺ. ปฺจก. ๒๒/๑๙๖/๒๖๗ ฯ  ๒. ขุ. ชา. ๒๗/๗๗/๒๔ ฯ 
