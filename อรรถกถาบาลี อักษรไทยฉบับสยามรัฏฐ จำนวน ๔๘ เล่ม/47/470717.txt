<span class="LineNumber"> 001 </span>	*เล่มที่ 47  าณวิภงฺคนิทฺเทโส หน้า 717

<span class="LineNumber"> 002 </span>อาวุโสติ ฯ นาหํ  ภนฺเต  ตุเมฺหสุ  อคจฺฉนฺเตสุ  คมิสฺสามีติ  
<span class="LineNumber"> 003 </span>ยาวตติยํ  กเถตฺวาปิ  เถรํ อาโรเปตุํ  อสกฺโกนฺตา นิวตฺตึสุ ฯ  
<span class="LineNumber"> 004 </span>	อถ  จูฬสิวตฺเถโร  อิสิทตฺตตฺเถรํ  อาห  อาวุโส  อิสิทตฺต
<span class="LineNumber"> 005 </span>อนาคเต  มหาโสณํ (๑) นิสฺสาย  สาสนปเวณี  €สฺสติ  มา  โข  
<span class="LineNumber"> 006 </span>นํ  หตฺถโต  วิสฺสชฺเชหีติ ฯ  ตุเมฺห  ปน  ภนฺเตติ ฯ  อหํ  มหาเจติยํ  
<span class="LineNumber"> 007 </span>วนฺทิสฺสามีติ  เทฺว  เถเร  อนุสาสิตฺวา  อนุปุพฺเพน  จาริกํ  จรนฺโต 
<span class="LineNumber"> 008 </span>มหาวิหารํ  สมฺปาปุณิ ฯ  ตสฺมึ  สมเย  มหาวิหาโร  สุฺโ 
<span class="LineNumber"> 009 </span>เจติยงฺคเณ  เอรณฺฑา  ชาตา  เจติยํ  คจฺเฉหิ  ปริวาริตํ  เสวาเลน  
<span class="LineNumber"> 010 </span>ปริโยนทฺธํ ฯ  เถโร  ธรมานกพุทฺธสฺส  นิปจฺจการํ  ทสฺเสนฺโต 
<span class="LineNumber"> 011 </span>วิย  มหาเจติยํ  วนฺทิตฺวา  ปจฺฉิมทิสาย  สาลํ  ปวิสิตฺวา
<span class="LineNumber"> 012 </span>โอโลเกนฺโต  เอวรูปสฺส  นาม  ลาภคฺคยสคฺคปฺปตฺตสฺส สรีรธาตุ-
<span class="LineNumber"> 013 </span>นิจยฏฺ€านํ  อนาถํ ชาตนฺติ จินฺตยมาโน นิสีทิ ฯ  
<span class="LineNumber"> 014 </span>	อถาวิทูเร  รุกฺเข  อธิวตฺถา  เทวตา  อทฺธิกมนุสฺสรูเปน  
<span class="LineNumber"> 015 </span>ตณฺฑุลนาฬิฺจ  คุฬปิณฺฑฺจ  อาทาย  เถรสฺส  สนฺติกํ  คนฺตฺวา 
<span class="LineNumber"> 016 </span>กตฺถ  คจฺฉถ  ภนฺเตติ ฯ  อหํ  ทกฺขิณทิสํ  อุปาสกาติ ฯ  อหมฺปิ
<span class="LineNumber"> 017 </span>ตตฺเถว  คนฺตุกาโม  สห  คจฺฉาม  ภนฺเตติ ฯ  อหํ  ทุพฺพโล  ตว 
<span class="LineNumber"> 018 </span>คติยา  คนฺตุํ  น  สกฺขิสฺสามิ  ตฺวํ ปุรโต คจฺฉ อุปาสกาติ ฯ 
<span class="LineNumber"> 019 </span>อหมฺปิ  ตุมฺหากํ  คติยา  คมิสฺสามีติ  เถรสฺส  ปตฺตจีวรํ 
<span class="LineNumber"> 020 </span>อคฺคเหสิ ฯ  ติสฺสวาปีปาฬึ  อารุฬฺหกาเล  จ  ปตฺตํ  อาหราเปตฺวา  
<span class="LineNumber"> 021 </span># ๑. ม. มหาโสณตฺเถรํ ฯ
