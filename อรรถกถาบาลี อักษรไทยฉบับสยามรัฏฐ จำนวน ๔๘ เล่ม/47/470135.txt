<span class="LineNumber"> 001 </span>	*เล่มที่ 47  ธาตุวิภงฺคนิทฺเทโส หน้า 135

<span class="LineNumber"> 002 </span>ทีเปติ  อุทอิติ(๑)  อยํ  สทฺโท  อุปฺปนฺนํ  อุทิตนฺติ(๒)อาทีสุ 
<span class="LineNumber"> 003 </span>อุปฺปตฺตึ ฯ อยสทฺโท ปน การณํ ทีเปติ ฯ อิทฺจาปิ 
<span class="LineNumber"> 004 </span>ทุติยสจฺจํ  อวเสสปจฺจยสมาโยเค  สติ  ทุกฺขสฺสุปฺปตฺติการณํ ฯ
<span class="LineNumber"> 005 </span>อิติ  ทุกฺขสฺส  สํโยเค  อุปฺปตฺติการณตฺตา ทุกฺขสมุทยนฺติ วุจฺจติ ฯ  
<span class="LineNumber"> 006 </span>	ตติยสจฺจํ  ปน  ยสฺมา  นิสทฺโท  อภาวํ  โรธสทฺโท  จ
<span class="LineNumber"> 007 </span>จารกํ  ทีเปติ ฯ  ตสฺมา  อภาโว  เอตฺถ  สํสารจารกสงฺขาตสฺส 
<span class="LineNumber"> 008 </span>ทุกฺขโรธสฺส  สพฺพคติสุฺตฺตา  สมธิคเต  วา  ตสฺมึ  สํสาร-
<span class="LineNumber"> 009 </span>จารกสงฺขาตสฺส  ทุกฺขนิโรธสฺส  อภาโว  โหติ  ตปฺปฏิปกฺขตฺตาปิ 
<span class="LineNumber"> 010 </span>ทุกฺขนิโรธนฺติ  วุจฺจติ ฯ  ทุกฺขสฺส วา อนุปฺปาทนิโรธปจฺจยตฺตา  
<span class="LineNumber"> 011 </span>ทุกฺขนิโรธนฺติ ฯ  จตุตฺถสจฺจํ  ปน  ยสฺมา  เอตํ  ทุกฺขนิโรธํ 
<span class="LineNumber"> 012 </span>คจฺฉติ อารมฺมณวเสน  ตทภิมุขีภูตตฺตา  ปฏิปทา  จ  โหติ 
<span class="LineNumber"> 013 </span>ทุกฺขนิโรธปฺปตฺติยา  ตสฺมา  ทุกฺขนิโรธคามินี  ปฏิปาทาติ 
<span class="LineNumber"> 014 </span>วุจฺจติ ฯ  
<span class="LineNumber"> 015 </span>	ยสฺมา  ปเนตานิ  พุทฺธาทโย  อริยา  ปฏิวิชฺฌนฺติ 
<span class="LineNumber"> 016 </span>ตสฺมา  อริยสจฺจานีติ  วุจฺจนฺติ ฯ  ยถาห  จตฺตาริมานิ  ภิกฺขเว
<span class="LineNumber"> 017 </span>อริยสจฺจานิ ฯ  กตมานิ  ฯเปฯ อิมานิ  โข ภิกฺขเว จตฺตาริ 
<span class="LineNumber"> 018 </span>อริยสจฺจานิ ฯ อริยา อิมานิ ปฏิวิชฺฌนฺติ ฯ ตสฺมา อริยสจฺจานีติ  
<span class="LineNumber"> 019 </span>วุจฺจนฺตีติ(๓) ฯ  
<span class="LineNumber"> 020 </span># ๑. ม. อุอิติ ฯ  ๒. ขุ. จูฬ. ๓๐/๗๔๓/๓๗๘ ฯ
<span class="LineNumber"> 021 </span># ๓. สํ. ม. ๑๙/๑๗๐๗/๕๔๕ ฯ
