<span class="LineNumber"> 001 </span>	*เล่มที่ 47  สมฺโมหวิโนทนี หน้า  586

<span class="LineNumber"> 002 </span>	คตาทีสุ  คเตติ  คมเน ฯ  €ิเตติ  €าเน ฯ  นิสินฺเนติ  
<span class="LineNumber"> 003 </span>นิสชฺชาย ฯ สุตฺเตติ สยเน ฯ  ตตฺถ อภิกฺกนฺตาทีสุ วุตฺตนเยเนว
<span class="LineNumber"> 004 </span>สมฺปชานการิตา เวทิตพฺพา ฯ  
<span class="LineNumber"> 005 </span>	อยมฺปเนตฺถ  อปโรปิ  นโย  เอโก  หิ  ภิกฺขุ  คจฺฉนฺโต
<span class="LineNumber"> 006 </span>อฺํ  จินฺเตนฺโต  อฺํ  วิตกฺเกนฺโต  คจฺฉติ  เอโก  กมฺมฏฺ€านํ  
<span class="LineNumber"> 007 </span>อวิสฺสชฺเชตฺวาว  คจฺฉติ  ตถา  เอโก  ภิกฺขุ(๑)  ติฏฺ€นฺโต  นิสีทนฺโต  
<span class="LineNumber"> 008 </span>สยนฺโต  อฺํ  จินฺเตนฺโต  อฺํ วิตกฺเกนฺโต สยติ เอโก 
<span class="LineNumber"> 009 </span>กมฺมฏฺ€านํ อวิสฺสชฺเชตฺวาว สยติ ฯ  
<span class="LineNumber"> 010 </span>	เอตฺตเกน  ปน  น  ปากฏํ  โหตีติ  จงฺกเมน  ทีปยึสุ ฯ 
<span class="LineNumber"> 011 </span>โย  หิ  ภิกฺขุ  จงฺกมนํ  โอตริตฺวา  จงฺกมนโกฏิยํ  €ิโต  
<span class="LineNumber"> 012 </span>ปริคฺคณฺหาติ ปาจีนจงฺกมนโกฏิยํ ปวตฺตา  รูปารูปธมฺมา  
<span class="LineNumber"> 013 </span>ปจฺฉิมจงฺกมนโกฏึ  อปฺปตฺวา  เอตฺเถว นิรุทฺธา ปจฺฉิม-
<span class="LineNumber"> 014 </span>จงฺกมนโกฏิยํ  ปวตฺตาปิ  ปาจีนจงฺกมนโกฏึ  อปฺปตฺวา  เอตฺเถว
<span class="LineNumber"> 015 </span>นิรุทฺธา  จงฺกมนเวมชฺเฌ  ปวตฺตา  อุโภ  โกฏิโย  อปฺปตฺวา
<span class="LineNumber"> 016 </span>เอตฺเถว  นิรุทฺธา  จงฺกมเน  ปวตฺตา  รูปารูปธมฺมา €านํ  
<span class="LineNumber"> 017 </span>อปฺปตฺวา  เอตฺเถว  นิรุทฺธา  €าเน  ปวตฺตา  นิสชฺชํ ฯ เป ฯ(๒)
<span class="LineNumber"> 018 </span>นิสชฺชาย  ปวตฺตา  สยนํ  อปฺปตฺวา  เอตฺเถว  นิรุทฺธาติ  เอวํ 
<span class="LineNumber"> 019 </span>ปริคฺคณฺหนฺโต  ปริคฺคณฺหนฺโตเยว จิตฺตํ(๓) ภวงฺคํ  โอตาเรติ 
<span class="LineNumber"> 020 </span>อุฏฺ€หนฺโต กมฺมฏฺ€านํ คเหตฺวาว อุฏฺ€าติ ฯ อยํ ภิกฺขุ คตาทีสุ  
<span class="LineNumber"> 021 </span># ๑. ม. อยํ ปาโ€ นตฺถิ ฯ  ๒. ม. อิทํ นตฺถิ ฯ 
<span class="LineNumber"> 022 </span># ๓. ม. อยํ ปาโ€ นตฺถิ ฯ 
