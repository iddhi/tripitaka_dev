<span class="LineNumber"> 001 </span>		*เล่มที่  38  มหานิทฺเทสวณฺณนา  หน้า  282

<span class="LineNumber"> 002 </span>ราคาทโย  สตฺตุสฺสทา  กุหิฺจิ  โลเก นตฺถิ ฯ ตสฺส ตํ อกตฺถนํ 
<span class="LineNumber"> 003 </span>อริยธมฺโม เอโสติ เอวํ กุสลา วทนฺตีติ สมฺพนฺโธ ฯ  
<span class="LineNumber"> 004 </span>	สนฺโตติ  มูลปทํ ฯ  ราคสฺส  สมิตตฺตาติ  รฺชนลกฺขณสฺส 
<span class="LineNumber"> 005 </span>ราคสฺส  สมิตภาเวน ฯ  โทสาทีสุปิ  เอเสว  นโย ฯ  วิชฺฌาตตฺตาติ  
<span class="LineNumber"> 006 </span>สพฺพปริฬาหานํ ฌาปิตตฺตา ฯ นิพฺพุตตฺตาติ สพฺพสนฺตาปานํ  
<span class="LineNumber"> 007 </span>นิพฺพาปิตภาเวน ฯ  วิคตตฺตาติ  สพฺพากุสลาภิสงฺขารานํ  
<span class="LineNumber"> 008 </span>วิคตภาเวน ทูรภาเวน ฯ  ปฏิปสฺสทฺธตฺตาติ  สพฺพากาเรน
<span class="LineNumber"> 009 </span>ปสฺสทฺธุปฺปตฺติกภาเวน ฯ  (๑)  สตฺตนฺนํ ธมฺมานํ  ภินฺนตฺตา  ภิกฺขูติ  
<span class="LineNumber"> 010 </span>อุปริ วตฺตพฺพานํ สตฺตธมฺมานํ ภินฺทิตฺวา €ิตภาเวน ภิกฺขุ ฯ 
<span class="LineNumber"> 011 </span>สกฺกายทิฏฺ€ิวิจิกิจฺฉาสีลพฺพตปรามาโสติ อิเม ตโย กิเลสา
<span class="LineNumber"> 012 </span>โสตาปตฺติมคฺเคน ภินฺนา  กามราโค  (๒)  โทโสติ  อิเม  เทฺว 
<span class="LineNumber"> 013 </span>กิเลสา  โอฬาริกา สกทาคามิมคฺเคน  ภินฺนา  เต  เอว  อณุสหคตา 
<span class="LineNumber"> 014 </span>อนาคามิมคฺเคน  ภินฺนา  โมโห  มาโนติ อิเม เทฺว  กิเลสา 
<span class="LineNumber"> 015 </span>อรหตฺตมคฺเคน  ภินฺนา ฯ 
<span class="LineNumber"> 016 </span>	อวเสเส  หิ  (๓)  กิเลเส ทสฺเสตุํ ภินฺนาสฺส โหนฺติ ปาปกา  
<span class="LineNumber"> 017 </span>อกุสลา  ธมฺมาติ  อาห ฯ  
<span class="LineNumber"> 018 </span>	สงฺกิเลสิกาติ  กิเลสปจฺจยา ฯ  โปโนพฺภวิกาติ  ปุนพฺภว-
<span class="LineNumber"> 019 </span>ทายิกา (๔) ฯ  สทราติ  กิเลสทรถา เอตฺถ สนฺตีติ สทรา ฯ 
<span class="LineNumber"> 020 </span># ๑. สี. ม. อภพฺพุปฺปตฺติกภาเวน ฯ  ๒. ม. ราโค ฯ  ๓. ม. หิสทฺโท
<span class="LineNumber"> 021 </span>นตฺถิ ฯ  ๔. ม. ปุนพฺพวทายิกา ฯ
