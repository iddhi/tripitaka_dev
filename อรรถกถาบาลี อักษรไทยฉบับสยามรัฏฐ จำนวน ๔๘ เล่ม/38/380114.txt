<span class="LineNumber"> 001 </span>		*เล่มที่  38  มหานิทฺเทสวณฺณนา  หน้า  114

<span class="LineNumber"> 002 </span>วุจฺจติ  อมตํ  นิพฺพานนฺติ  สกฺกายโอรโต  ปารภูตํ  ปารํ ฯ 
<span class="LineNumber"> 003 </span>ตณฺหาวานโต  นิกฺขนฺตํ  นิพฺพานํ  กถิยติ ฯ  
<span class="LineNumber"> 004 </span>	โยโสติ โย เอโส ฯ สพฺพสงฺขารสมโถติอาทิ สพฺพํ 
<span class="LineNumber"> 005 </span>นิพฺพานเมว ฯ ยสฺมา หิ ตํ อาคมฺม สพฺพสงฺขารอิฺชิตานิ 
<span class="LineNumber"> 006 </span>สพฺพสงฺขารจลนานิ (๑) สพฺพสงฺขารวิปฺผนฺทิตานิ สมนฺติ 
<span class="LineNumber"> 007 </span>วูปสมนฺติ ตสฺมา สพฺพสงฺขารสมโถติ วุจฺจติ ฯ ยสฺมา เจตํ 
<span class="LineNumber"> 008 </span>อาคมฺม สพฺเพ อุปธโย ปฏินิสฺสฏฺ€า โหนฺติ สพฺพา ตณฺหา 
<span class="LineNumber"> 009 </span>ขียนฺติ สพฺเพ กิเลสรชฺชา (๒) วิรชฺชนฺติ  สพฺพํ  ทุกฺขํ นิรุชฺฌติ ตสฺมา 
<span class="LineNumber"> 010 </span>สพฺพูปธิปฏินิสฺสคฺโค ตณฺหกฺขโย  วิราโค  นิโรโธติ  วุจฺจติ ฯ  ยา
<span class="LineNumber"> 011 </span>ปเนสา  ตณฺหา  ภเวน ภวํ ผเลน  วา  สทฺธึ กมฺมํ วินติ สํสิพฺพตีติ 
<span class="LineNumber"> 012 </span>กตฺวา วานนฺติ วุจฺจติ ตโต นิกฺขนฺตํ วานโตติ นิพฺพานํ ฯ  
<span class="LineNumber"> 013 </span>ปารํ  คจฺเฉยฺย  นิมิตฺตวเสน  เอกโต  วุฏฺ€านโคตฺรภุาเณน
<span class="LineNumber"> 014 </span>นิพฺพานปารํ ปาปุเณยฺย ฯ  อธิคจฺเฉยฺย  นิมิตฺตปฺปวตฺเตหิ  
<span class="LineNumber"> 015 </span>อุภโต วุฏฺ€านมคฺคาเณน นิพฺพานปารํ วิเสเสน  ปาปุเณยฺย ฯ 
<span class="LineNumber"> 016 </span>ผุเสยฺย  นิพฺพานารมฺมณผลจิตฺตวเสน  นิพฺพานปารํ  ผุเสยฺย ฯ 
<span class="LineNumber"> 017 </span>สจฺฉิกเรยฺยาติ  (๓) คุณวเสน  ผุสิตฺวา ปจฺจเวกฺขณาเณน
<span class="LineNumber"> 018 </span>นิพฺพานปารํ ปจฺจกฺขํ กเรยฺย ฯ อถ  วา  ป€มมคฺเคน  ปารํ  คจฺเฉยฺย 
<span class="LineNumber"> 019 </span>ทุติเยน  อธิคจฺเฉยฺย  ตติเยน  ผุเสยฺย  จตุตฺเถน  สจฺฉิกเรยฺยาติ 
<span class="LineNumber"> 020 </span>เอวเมเก  วณฺณยนฺติ ฯ  โยปิ  ปารํ คนฺตุกาโมติ โย โกจิ วิปสฺสนา-
<span class="LineNumber"> 021 </span># ๑. ม. สพฺพสงฺขารอิชิตานิ สพฺพสงฺขารจลนานีติ อิเม ปา€า
<span class="LineNumber"> 022 </span>นตฺถิ ฯ  ๒. ม. กิเลสรชฺชา วิรชฺชนฺติ ฯ  ๓. ม. สจฺฉิกเรยฺย ฯ
