<span class="LineNumber"> 001 </span>		*เล่มที่  38  มหานิทฺเทสวณฺณนา  หน้า  200

<span class="LineNumber"> 002 </span>ปหีนสฺสาปิ  สุขินฺทฺริยสฺส  ปีติสมุฏฺ€านปณีตรูปผุฏฺ€กายสฺส 
<span class="LineNumber"> 003 </span>สิยา  อุปฺปตฺติ  น  เตฺวว ตติยชฺฌาเน ฯ  ตติยชฺฌาเน  หิ  สุขสฺส  
<span class="LineNumber"> 004 </span>ปจฺจยภูตา  ปีติ  สพฺพโส  นิรุทฺธาติ ฯ  ตถา  จตุตฺถชฺฌานูปจาเร 
<span class="LineNumber"> 005 </span>ปหีนสฺสาปิ โสมนสฺสินฺทฺริยสฺส  อาสนฺนตฺตา  อปฺปนาปตฺตาย
<span class="LineNumber"> 006 </span>อุเปกฺขาย  อภาเวน  สมฺมา  อนติกฺกนฺตตฺตา  จ  สิยา  อุปฺปตฺติ  น 
<span class="LineNumber"> 007 </span>เตฺวว  จตุตฺถชฺฌาเน ฯ  ตสฺมา  เอว  จ เอตฺถุปฺปนฺนํ  ทุกฺขินฺทฺริยํ  
<span class="LineNumber"> 008 </span>อปริเสสํ  นิรุชฺฌตีติ ตตฺถ ตตฺถ อปริเสสคฺคหณํ กตนฺติ ฯ  
<span class="LineNumber"> 009 </span>เอตฺถาห  อเถวํ  ตสฺส  ตสฺส  ฌานสฺสุปจาเร  ปหีนาปิ  เอตา  เวทนา  
<span class="LineNumber"> 010 </span>อิธ  กสฺมา  สมาหรีติ  (๑)  สุขคฺคหณตฺถํ ฯ  ยา  หิ  อยํ  
<span class="LineNumber"> 011 </span>อทุกฺขมสุขนฺติ  เอตฺถ อทุกฺขมสุขา  เวทนา  วุตฺตา  สา  สุขุมา  ทุพฺ-
<span class="LineNumber"> 012 </span>พิฺเยฺยา  น สกฺกา สุเขน คเหตุํ ตสฺมา  ยถา  นาม  ทุฏฺ€สฺส 
<span class="LineNumber"> 013 </span>ยถา  วา  ตถา วา อุปสงฺกมิตฺวา คเหตุํ อสกฺกุเณยฺยสฺส  โคณสฺส  
<span class="LineNumber"> 014 </span>คหณตฺถํ  (๒) โคโป  เอกสฺมึ  วเช  สพฺพา  คาโว สมาหรติ อเถเกกํ  
<span class="LineNumber"> 015 </span>นีหรนฺโต  ปฏิปาฏิยา  อาคตํ  อยํ  โส  คณฺหถ  นนฺติ  ตมฺปิ  คาหาเปติ 
<span class="LineNumber"> 016 </span>เอวเมว  ภควา  สุขคฺคหณตฺถํ  สพฺพา  เอตา  สมาหรีติ ฯ  เอวํ  หิ 
<span class="LineNumber"> 017 </span>สมาหฏา เอตา ทสฺเสตฺวา  ยํ  เนว  สุขํ  น  ทุกฺขํ  น  โสมนสฺสํ น 
<span class="LineNumber"> 018 </span>โทมนสฺสํ อยํ อทุกฺขมสุขา เวทนาติ สกฺกา โหติ เอสา คาหยิตุํ ฯ  
<span class="LineNumber"> 019 </span>	อปิ  จ  อทุกฺขมสุขาย  เจโตวิมุตฺติยา  ปจฺจยทสฺสนตฺถฺจาปิ 
<span class="LineNumber"> 020 </span>เอตา  วุตฺตาติ เวทิตพฺพา ฯ  สุขทุกฺขปฺปหานาทโย  (๓)  หิ  ตสฺสา 
<span class="LineNumber"> 021 </span># ๑. ม. สมาหฏาติ ฯ  ๒. ม. สุขคหณตฺถํ ฯ  ๓. ม. ทุกฺขปฺปหานาทโย ฯ
