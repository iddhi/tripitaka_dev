<span class="LineNumber"> 001 </span>		เล่มที่  17  ยมกวคฺควณฺณนา  หน้า  52

<span class="LineNumber"> 002 </span>สเจ  หิ  ตุมฺเห  มาทิสสฺส  พุทฺธสฺส  สมฺมุขีภาวํ  นาคมิสฺสถ
<span class="LineNumber"> 003 </span>อหินกุลานํ  วิย  เวรํ  อจฺฉผนฺทนานํ  วิย  กาโกฬุกานํ  วิย
<span class="LineNumber"> 004 </span>จ   กปฺปฏฺ€ิติกํ  โว  เวรํ  อภวิสฺส  กสฺมา  เวรปฏิเวรํ  กโรถ
<span class="LineNumber"> 005 </span>เวรํ หิ อเวเรน อุปสมฺมติ โน  เวเรนาติ วตฺวา อิมํ คาถมาห
<span class="LineNumber"> 006 </span>	น หิ เวเรน เวรานิ	สมฺมนฺตีธ กุทาจนํ ฯ
<span class="LineNumber"> 007 </span>	อเวเรน จ สมฺมนฺติ	เอส ธมฺโม สนนฺตโนติ ฯ
<span class="LineNumber"> 008 </span>	ตตฺถ  น  หิ  เวเรนาติ  ยถา  หิ  เขฬสิงฺฆาณิกาทิอสุจิ-
<span class="LineNumber"> 009 </span>มกฺขิตฏฺ€านํ  เตเหว  อสุจีหิ  โธวนฺโตปิ สุทฺธํ นิคฺคนฺธํ  กาตุํ
<span class="LineNumber"> 010 </span>น  สกฺโกติ  อถโข  ตํ  €านํ  ภิยฺโยโส  มตฺตาย  อสุทฺธตรฺจ
<span class="LineNumber"> 011 </span>ทุคฺคนฺธตรฺจ  โหติ  เอวเมว  อกฺโกสนฺตํ  ปจฺจกฺโกสนฺโต
<span class="LineNumber"> 012 </span>ปหรนฺตํ  ปฏิปฺปหรนฺโต  เวเรน  เวรํ  วูปสเมตุํ  น  สกฺโกติ
<span class="LineNumber"> 013 </span>อถโข  ภิยฺโย  ภิยฺโย  เวรเมว  กโรติ ฯ  อิติ  เวรานิ  นาม
<span class="LineNumber"> 014 </span>เวเรน กิสฺมิฺจิปิ กาเล  น  สมฺมนฺติ  อถโข  วฑฺฒนฺติเยว ฯ
<span class="LineNumber"> 015 </span>อเวเรน  จ  สมฺมนฺตีติ  ยถา  ปน  ตานิ  เขฬาทีนิ  อสุจีนิ
<span class="LineNumber"> 016 </span>วิปฺปสนฺเนน  อุทเกน  โธวิยมานานิ  วินสฺสนฺติ  ตํ  €านํ
<span class="LineNumber"> 017 </span>สุทฺธํ  โหติ  นิคฺคนฺธํ  เอวเมว  อเวเรน ขนฺติเมตฺโตทเกน
<span class="LineNumber"> 018 </span>โยนิโสมนสิกาเรน  ปจฺจเวกฺขเณน  เวรานิ  วูปสมฺมนฺติ
<span class="LineNumber"> 019 </span>ปฏิปฺปสฺสมฺภนฺติ  อภาวํ  คจฺฉนฺติ ฯ  เอส  ธมฺโม  สนนฺตโนติ
<span class="LineNumber"> 020 </span>เอส  อเวเรน  เวรวูปสมนสงฺขาโต  โปราณโก  ธมฺโม  สพฺเพสํ
<span class="LineNumber"> 021 </span>พุทฺธปจฺเจกพุทฺธขีณาสวานํ  คตมคฺโคติ  ฯ
<span class="LineNumber"> 022 </span>	คาถาปริโยสาเน  สา  ยกฺขีนี  โสตาปตฺติผเล  ปติฏฺ€หิ ฯ
