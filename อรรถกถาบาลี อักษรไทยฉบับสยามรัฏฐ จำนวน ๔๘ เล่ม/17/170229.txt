<span class="LineNumber"> 001 </span>		เล่มที่  17  สามาวตีวตฺถุ  หน้า  229

<span class="LineNumber"> 002 </span>วรํ  คณฺหาหีติ  อาห ฯ  มหาราช  มยฺหํ  หิรฺาทีหิ  อตฺโถ
<span class="LineNumber"> 003 </span>นตฺถิ  อิทํ  ปน  เม  วรํ  เทหิ  ตถา  กโรหิ  ยถา  สตฺถา
<span class="LineNumber"> 004 </span>นิพทฺธํ  ปฺจหิ  ภิกฺขุสเตหิ  สทฺธึ  อิธาคจฺฉติ  ธมฺมํ
<span class="LineNumber"> 005 </span>สุณิสฺสามาติ ฯ  ราชา  สตฺถารํ  วนฺทิตฺวา  ภนฺเต  ปฺจหิ
<span class="LineNumber"> 006 </span>ภิกฺขุสเตหิ  สทฺธึ  นิพทฺธํ  อิธาคจฺฉถ  สามาวตีมิสฺสกา  (๑)  ธมฺมํ
<span class="LineNumber"> 007 </span>สุณิสฺสามาติ  วทนฺตีติ  อาห ฯ  มหาราช  พุทฺธานํ  นาม  เอกสฺมึ
<span class="LineNumber"> 008 </span>€าเน  นิพทฺธํ  คนฺตุํ  น  วฏฺฏติ  มหาชโน  ปจฺจาสึสตีติ ฯ
<span class="LineNumber"> 009 </span>เตนหิ  ภนฺเต  เอกํ  ภิกฺขุํ  อาณาเปถาติ ฯ  สตฺถา  อานนฺทตฺเถรํ
<span class="LineNumber"> 010 </span>อาณาเปสิ ฯ  โส  ตโต  ปฏฺ€าย  ปฺจ  ภิกฺขุสตานิ  อาทาย
<span class="LineNumber"> 011 </span>นิพทฺธํ  ราชกุลํ  คจฺฉติ ฯ  ตาปิ  เทวิโย  นิพทฺธํ  เถรํ  สปริวารํ
<span class="LineNumber"> 012 </span>โภเชนฺติ ธมฺมํ สุณนฺติ ฯ
<span class="LineNumber"> 013 </span>	ตา  เอกทิวสํ  เถรสฺส  ธมฺมกถํ  สุตฺวา  ปสีทิตฺวา  ปฺจหิ
<span class="LineNumber"> 014 </span>อุตฺตราสงฺคสเตหิ  ธมฺมปูชํ  อกํสุ ฯ  เอเกโก  อุตฺตราสงฺโค
<span class="LineNumber"> 015 </span>ปฺจสตานิ อคฺฆติ ฯ  ตาสํ  เอกํ  วตฺถํปิ  อทิสฺวา  ราชา
<span class="LineNumber"> 016 </span>ปุจฺฉิ กุหึ อุตฺตราสงฺคาติ ฯ  อยฺยสฺส  โน  ทินฺนาติ ฯ  เตน
<span class="LineNumber"> 017 </span>สพฺเพ คหิตาติ ฯ อาม คหิตาติ ฯ ราชา  เถรํ  อุปสงฺกมิตฺวา
<span class="LineNumber"> 018 </span>ตาหิ  อุตฺตราสงฺคานํ  ทินฺนภาวํ  ปุจฺฉิตฺวา  ตาหิ  ทินฺนภาวฺจ
<span class="LineNumber"> 019 </span>เถเรน  คหิตภาวฺจ  สุตฺวา  นนุ  ภนฺเต  อติพหูนิ วตฺถานิ
<span class="LineNumber"> 020 </span>เอตฺตเกหิ  กึ  กริสฺสถาติ  ปุจฺฉิ ฯ  อมฺหากํ  ปโหนกานิ
<span class="LineNumber"> 021 </span>คณฺหิตฺวา  เสสานิ  ชิณฺณจีวรกานํ  ทสฺสามิ  มหาราชาติ ฯ
<span class="LineNumber"> 022 </span>#๑ สี. ยุ.  สามาวตีมิสฺสิกา ฯ
