<span class="LineNumber"> 001 </span>	เล่มที่  17  จิตฺตวคฺควณฺณนา  หน้า  322

<span class="LineNumber"> 002 </span>ราเคน  อตินฺตจิตฺตสฺส ฯ  อนนฺวาหตเจตโสติ  อาหตจิตฺโต
<span class="LineNumber"> 003 </span>ขีลชาโตติ (๑)  อาคตฏฺ€าเน  โทเสน  จิตฺตสฺส  ปหตภาโว  วุตฺโต
<span class="LineNumber"> 004 </span>อิธ  ปน  โทเสน  อปฺปฏิหตจิตฺตสฺสาติ  อตฺโถ ฯ  ปุฺ-
<span class="LineNumber"> 005 </span>ปาปปหีนสฺสาติ  จตุตฺถมคฺเคน  ปหีนปุฺสฺส  เจว  ปหีนปาปสฺส
<span class="LineNumber"> 006 </span>จ  ขีณาสวสฺส ฯ  นตฺถิ  ชาครโต  ภยนฺติ  ขีณาสวสฺส
<span class="LineNumber"> 007 </span>ชาครนฺตสฺเสว  ภยาภาโว  กถิโต  วิย  โส  ปน  สทฺธาทีหิ
<span class="LineNumber"> 008 </span>ชาครธมฺเมหิ  สมนฺนาคตตฺตา  ชาคโร  นาม   ตสฺมา
<span class="LineNumber"> 009 </span>ชาครนฺตสฺสาปิ  อชาครนฺตสฺสาปิ  กิเลสภยํ  นตฺถิ  กิเลสานํ
<span class="LineNumber"> 010 </span>อปจฺจาวตฺตนโต  น  หิ  ตํ  กิเลสา  อนุพนฺธนฺติ  เตน  เตน
<span class="LineNumber"> 011 </span>มคฺเคน  ปหีนานํ  ปุน  อนุปคมนโต  เตนาห  โสตาปตฺติมคฺเคน
<span class="LineNumber"> 012 </span>เย  กิเลสา  ปหีนา  เต  กิเลเส  น  ปุเนติ  น ปจฺจาคจฺฉติ
<span class="LineNumber"> 013 </span>สกทาคามิอนาคามิอรหตฺตมคฺเคน  เย  กิเลสา  ปหีนา  เต  กิเลเส
<span class="LineNumber"> 014 </span>น  ปุเนติ  น  ปจฺจาคจฺฉตีติ ฯ
<span class="LineNumber"> 015 </span>	เทสนา มหาชนสฺส สาตฺถิกา สผลา อโหสิ ฯ
<span class="LineNumber"> 016 </span>	อเถกทิวสํ  ภิกฺขู  กถํ  สมุฏฺ€าเปสุํ  ภาริยา  วติเม
<span class="LineNumber"> 017 </span>อาวุโส  กิเลสา  นาม  เอวรูโป  อรหตฺตุปนิสฺสยสมฺปนฺโน
<span class="LineNumber"> 018 </span>กุลปุตฺโต  กิเลเสหิ  อาลุลิโต  สตฺต  วาเร  คิหี  หุตฺวา  สตฺต
<span class="LineNumber"> 019 </span>วาเร  ปพฺพชิโตติ ฯ  สตฺถา  เตสํ  กถาปวตฺตึ  สุตฺวา
<span class="LineNumber"> 020 </span>ตํขณานุรูเปน   คมเนน   ธมฺมสภํ   คนฺตฺวา   พุทฺธาสเน   นิสินฺโน
<span class="LineNumber"> 021 </span>กาย  นุตฺถ  ภิกฺขเว  เอตรหิ  กถาย  สนฺนิสินฺนาติ  ปุจฺฉิตฺวา
<span class="LineNumber"> 022 </span># ๑  อภิ.  วิ.  ๓๕/๕๑๐ ฯ  ม. มู.  ๑๒/๒๐๖
