<span class="LineNumber"> 001 </span>	เล่มที่  17  พาลวคฺควณฺณนา  หน้า  478

<span class="LineNumber"> 002 </span>อถ  กึการณา  โรทสิ  เจว  หสิ จาติ ฯ  สุณาหิจ  มหาราช
<span class="LineNumber"> 003 </span>อหฺหิ  อตีเต  กุลธีตา  หุตฺวา  ปติกุเล  วสนฺตี  สามิกสฺส
<span class="LineNumber"> 004 </span>สหายกํ  ปาหุนกํ  อาคตํ  ทิสฺวา  ตสฺส  ภตฺตํ  ปจิตุกามา
<span class="LineNumber"> 005 </span>มํสํ  อาหราติ  ทาสิยา  กหาปณํ  ทตฺวา  ตาย  มํสํ  อลภิตฺวา
<span class="LineNumber"> 006 </span>อาคตาย  นตฺถิ  มํสนฺติ  วุตฺเต  เคหสฺส  ปจฺฉิมภาเค  สยิตาย
<span class="LineNumber"> 007 </span>เอฬิกาย  สีสํ  ฉินฺทิตฺวา  ภตฺตํ  สมฺปาเทสึ  สาหํ  เอกิสฺสา
<span class="LineNumber"> 008 </span>เอฬิกาย  สีสํ  ฉินฺทิตฺวา  นิรเย  ปจิตฺวา  ปกฺกาวเสเสน  ตสฺสา
<span class="LineNumber"> 009 </span>โลมคณนาย  สีสจฺเฉทํ  ปาปุณึ  ตฺวํ  เอตฺตกํ  ชนํ  วธิตฺวา
<span class="LineNumber"> 010 </span>กทา  ทุกฺขา  มุจฺจิสฺสสีติ  เอวํ  มหนฺตํ  ตว ทุกฺขํ อนุสฺสรนฺตี
<span class="LineNumber"> 011 </span>โรทามีติ วตฺวา อิมํ คาถมาห
<span class="LineNumber"> 012 </span>	เอกิสฺสา กณฺ€ํ ฉินฺทิตฺวา	โลมคณนาย ปจฺจิสํ
<span class="LineNumber"> 013 </span>	พหุนฺนํ กณฺเ€ เฉตฺวาน	กถํ กาหสิ ขตฺติยาติ ฯ
<span class="LineNumber"> 014 </span>	อถ  กสฺมา  เต  หสิตนฺติ ฯ  เอตสฺมา  ทุกฺขา  มุตฺตมฺหีติ
<span class="LineNumber"> 015 </span>ตุสิตฺวา  หสึ  มหาราชาติ ฯ  ปุนปิ  ตํ  เทวตา  เอวํ  ภทฺเท
<span class="LineNumber"> 016 </span>เอวํ  ภทฺเทติ  วตฺวา  ปุปฺผมุฏฺ€ินา  ปูเชสิ ฯ  ราชา  อโห
<span class="LineNumber"> 017 </span>ภาริยํ เม  กมฺมํ  อยํ  กิร  เอกํ  เอฬิกํ  วธิตฺวา  นิรเย  ปจิตฺวา
<span class="LineNumber"> 018 </span>ปกฺกาวเสเสน  ตสฺสา  โลมคณนาย  สีสจฺเฉทํ  ปาปุณิ  อหํ
<span class="LineNumber"> 019 </span>เอตฺตกํ  ชนํ  วธิตฺวา  กทา  โสตฺถึ  ปาปุณิสฺสามีติ  สพฺเพ
<span class="LineNumber"> 020 </span>ราชาโน  โมเจตฺวา  อตฺตนา  มหลฺลกตเร  วนฺทิตฺวา  ทหรตรานํ
<span class="LineNumber"> 021 </span>อฺชลึ  ปคฺคยฺห  สพฺเพ  ขมาเปตฺวา  สกสกฏฺ€านเมว ปหิณิ ฯ
