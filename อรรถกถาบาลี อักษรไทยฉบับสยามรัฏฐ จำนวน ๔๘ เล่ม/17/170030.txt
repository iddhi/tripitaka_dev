<span class="LineNumber"> 001 </span>		เล่มที่  17  ยมกวคฺควณฺณนา  หน้า  30

<span class="LineNumber"> 002 </span>โส อาห
<span class="LineNumber"> 003 </span>			โสวณฺณมโย ปภสฺสโร
<span class="LineNumber"> 004 </span>			อุปฺปนฺโน รถปฺชโร มม
<span class="LineNumber"> 005 </span>			ตสฺส จกฺกยุคํ น วินฺทามิ
<span class="LineNumber"> 006 </span>			เตน ทุกฺเขน ชหิสฺสามิ ชีวิตนฺติ ฯ
<span class="LineNumber"> 007 </span>อถ นํ พฺราหฺมโณ อาห
<span class="LineNumber"> 008 </span>			โสวณฺณมยํ มณิมยํ
<span class="LineNumber"> 009 </span>			โลหมยํ อถ รูปิยมยํ
<span class="LineNumber"> 010 </span>			อาจิกฺข เม ภทฺทมาณว
<span class="LineNumber"> 011 </span>			จกฺกยุคํ ปฏิลาภยามิ เตติ ฯ
<span class="LineNumber"> 012 </span>ตํ  สุตฺวา  มาณโว  อยํ  ปุตฺตสฺส  เภสชฺชํ  อกตฺวา  ปุตฺตปฏิรูปกํ
<span class="LineNumber"> 013 </span>มํ  ทิสฺวา  โรทนฺโต  สุวณฺณาทิมยํ  รถจกฺกํ  กโรมีติ  วทติ  โหตุ
<span class="LineNumber"> 014 </span>นิคฺคณฺหิสฺสามิ  นนฺติ  จินฺเตตฺวา  กีวมหนฺตํ  เม  จกฺกยุคํ
<span class="LineNumber"> 015 </span>กริสฺสสีติ
<span class="LineNumber"> 016 </span>วตฺวา ยาวมหนฺตํ อากงฺขสีติ วุตฺเต
<span class="LineNumber"> 017 </span>	จนฺทสุริเยหิ เม อตฺโถ เต เม เทหีติ ยาจิโต
<span class="LineNumber"> 018 </span>			โส มาณโว ตสฺส ปาวทิ
<span class="LineNumber"> 019 </span>			จนฺทสุริยา อุภยตฺถ ภาตโร
<span class="LineNumber"> 020 </span>			โสวณฺณมโย รโถ มม
<span class="LineNumber"> 021 </span>			เตน จกฺกยุเคน โสภตีติ ฯ
