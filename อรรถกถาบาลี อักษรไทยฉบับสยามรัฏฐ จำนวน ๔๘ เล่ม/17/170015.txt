<span class="LineNumber"> 001 </span>		เล่มที่  17  จกฺขุปาลตฺเถรวตฺถุ  หน้า  15

<span class="LineNumber"> 002 </span>นํ  ปพฺพาเชตฺวา  อฑฺฒมาสมตฺตํ  จีวรคฺคหณาทีนิ  สิกฺขาเปตฺวา
<span class="LineNumber"> 003 </span>มคฺคํ  อาจิกฺขิตฺวา  ปหิณึสุ ฯ  โส  อนุปุพฺเพน  ตํ  คามํ
<span class="LineNumber"> 004 </span>ปตฺวา  คามทฺวาเร  เอกํ  มหลฺลกํ  ทิสฺวา  อิมํ  คามํ
<span class="LineNumber"> 005 </span>นิสฺสาย  โกจิ  อารฺโก  วิหาโร  อตฺถีติ  ปุจฺฉิ ฯ  อตฺถิ
<span class="LineNumber"> 006 </span>ภนฺเตติ ฯ  โก  ตตฺถ  วสตีติ ฯ ปาลิตตฺเถโร  นาม
<span class="LineNumber"> 007 </span>ภนฺเตติ ฯ  มคฺคํ  เม  อาจิกฺขถาติ ฯ  โกสิ  ตฺวํ  ภนฺเตติ ฯ
<span class="LineNumber"> 008 </span>เถรสฺส  ภาคิเนยฺโยมฺหีติ ฯ  อถ  นํ  คเหตฺวา  วิหารํ  เนสิ ฯ
<span class="LineNumber"> 009 </span>โส  เถรํ  วนฺทิตฺวา  อฑฺฒมาสมตฺตํ  วตฺตปฏิวตฺตํ  กตฺวา  เถรํ
<span class="LineNumber"> 010 </span>สมฺมา  ปฏิชคฺคิตฺวา  ภนฺเต  มาตุลกุฏุมฺพิโก  เม  ตุมฺหากํ
<span class="LineNumber"> 011 </span>อาคมนํ  ปจฺจาสึสติ  เอถ  คจฺฉามาติ  อาห ฯ  เตนหิ  เม
<span class="LineNumber"> 012 </span>ยฏฺ€ิโกฏึ  คณฺหาหีติ ฯ  โส  ยฏฺ€ิโกฏึ  คเหตฺวา  เถเรน  สทฺธึ
<span class="LineNumber"> 013 </span>อนฺโตคามํ ปาวิสิ ฯ  มนุสฺสา  เถรํ  นิสีทาเปตฺวา  กึ  ภนฺเต
<span class="LineNumber"> 014 </span>คมนากาโร  โว  ปฺายตีติ  ปุจฺฉึสุ ฯ  อาม  อุปาสกา
<span class="LineNumber"> 015 </span>คนฺตฺวา  สตฺถารํ  วนฺทิสฺสามีติ ฯ  เต  นานปฺปกาเรน  ยาจิตฺวา
<span class="LineNumber"> 016 </span>อลภนฺตา  เถรํ  อุยฺโยเชนฺตา  อุปฑฺฒปถํ  คนฺตฺวา  โรทิตฺวา
<span class="LineNumber"> 017 </span>นิวตฺตึสุ ฯ  สามเณโร  เถรํ  ยฏฺ€ิโกฏิยา  อาทาย  คจฺฉนฺโต
<span class="LineNumber"> 018 </span>อนฺตรามคฺเค  อฏวิยํ  สงฺกฏฺ€นครํ  นาม  เถเรน  อุปนิสฺสาย
<span class="LineNumber"> 019 </span>วุตฺถปุพฺพคามํ  สมฺปาปุณิ ฯ  โส  ตโต  นิกฺขมิตฺวา  อรฺเ
<span class="LineNumber"> 020 </span>คายิตฺวา  ทารูนิ  อุทฺธรนฺติยา  เอกิสฺสา  อิตฺถิยา  คีตสทฺทํ
<span class="LineNumber"> 021 </span>สุตฺวา  สเร  นิมิตฺตํ คณฺหิ ฯ
