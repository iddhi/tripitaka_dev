<span class="LineNumber"> 001 </span>	เล่มที่  17  อปฺปมาทวคฺควณฺณนา  หน้า  244

<span class="LineNumber"> 002 </span>อาห  เทว  อหํ  สหสฺสํ  ลภมานา  ธีตรํ  อาทาย  คนฺตฺวา
<span class="LineNumber"> 003 </span>เอตํ  ธนํ  ราชกุลํ  ปเวเสสฺสามีติ ฯ  ราชา  ตสฺสา  สหสฺสํ
<span class="LineNumber"> 004 </span>ทาเปสิ ฯ  สา  ตํ  คเหตฺวา  ธีตรํ  เอกํ  มลีนธาตุกํ  วตฺถํ
<span class="LineNumber"> 005 </span>นิวาเสตฺวา  ตาย  สทฺธึ  ราชเคหโต  นิกฺขมิตฺวา  มคฺคปฏิปนฺนา (๑)
<span class="LineNumber"> 006 </span>วิย  ภตกวีถึ  คนฺตฺวา เอกํ ฆรํ ปวิสิตฺวา  อมฺม  มยํ
<span class="LineNumber"> 007 </span>มคฺคปฏิปนฺนา  เอกาหทฺวีหํ  อิธ  วิสฺสมิตฺวา  คมิสฺสามาติ
<span class="LineNumber"> 008 </span>อาห ฯ  อมฺม  พหูนิ  ฆรมานุสกานิ  น  สกฺกา  อิธ  วสิตุํ
<span class="LineNumber"> 009 </span>เอตํ  กุมฺภโฆสกสฺส  เคหํ  ตุจฺฉํ  ตตฺถ  คจฺฉถาติ ฯ  สา  ตตฺถ
<span class="LineNumber"> 010 </span>คนฺตฺวา  สามิ  มยํ  มคฺคิกา  เอกาหทฺวีหํ  อิธ  วสิสฺสามาติ
<span class="LineNumber"> 011 </span>วตฺวา  เตน  ปุนปฺปุนํ  ปฏิกฺขิตฺตาปิ  สามิ  อชฺเชกทิวสมตฺตํ
<span class="LineNumber"> 012 </span>วสิตฺวา  ปาโตว  คมิสฺสามาติ  นิกฺขมิตุํ  น  อิจฺฉิ ฯ  สา
<span class="LineNumber"> 013 </span>ตตฺเถว  วสิตฺวา  ปุนทิวเส   ตสฺส  อรฺคมนเวลาย  สามิ
<span class="LineNumber"> 014 </span>ตว  นิวาปํ  ทตฺวา  ยาหิ อหนฺเต (๒)  ปจิสฺสามีติ  วตฺวา  อลํ
<span class="LineNumber"> 015 </span>อหเมว  ปจิตฺวา  ภุฺชิสฺสามีติ  วุตฺเต  ปุนปฺปุนํ  นิพนฺธิตฺวา
<span class="LineNumber"> 016 </span>เตน  ทินฺเน  คหิตมตฺตเกเยว  (๓)  กตฺวา  อนฺตราปณโต โภชนานิ
<span class="LineNumber"> 017 </span>เจว  ปริสุทฺธตณฺฑุลาทีนิ  จ  อาหราเปตฺวา  ราชกุเล
<span class="LineNumber"> 018 </span>ปจนนิยาเมน  สุปริสุทฺธํ  โอทนํ  สาธุรสานิ  จ  เทฺว  ตีณิ
<span class="LineNumber"> 019 </span>สูปพฺยฺชนานิ  ปจิตฺวา  ตสฺส  อรฺโต  อาคตสฺส  อทาสิ ฯ
<span class="LineNumber"> 020 </span># ๑  โปราณ. มคฺคา ปฏิปนฺนาติ ทิสฺสติ ฯ  ๒  สี. ม. อาหารํ เต ฯ
<span class="LineNumber"> 021 </span># ๓  เตน ทินฺนํ คหิตมตฺตกํเยวาติ ยุตฺตตรํ ฯ
