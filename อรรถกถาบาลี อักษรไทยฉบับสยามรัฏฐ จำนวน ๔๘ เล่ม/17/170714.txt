<span class="LineNumber"> 001 </span>	เล่มที่  17  สหสฺสวคฺควณฺณนา  หน้า  714

<span class="LineNumber"> 002 </span>อาคจฺฉนฺโต  เต  ภิกฺขู  ทิสฺวา  กิมิทํ  อาวุโสติ  ปุจฺฉิตฺวา
<span class="LineNumber"> 003 </span>สปฺโป  อาวุโสติ  วุตฺเต  อิมินา  กึ  กริสฺสถาติ  ฉฑฺเฑสฺสาม
<span class="LineNumber"> 004 </span>นนฺติ  เตสํ  วจนํ สุตฺวา  อิมินา  อตฺตานํ  ฑํสาเปตฺวา
<span class="LineNumber"> 005 </span>มริสฺสามีติ  อาหรถ  อหํ  นํ  ฉฑฺเฑสฺสามีติ  เตสํ  หตฺถโต
<span class="LineNumber"> 006 </span>กุฏํ  คเหตฺวา  เอกสฺมึ  €าเน  นิสินฺโน  เตน  สปฺเปน  อตฺตานํ
<span class="LineNumber"> 007 </span>ฑํสาเปติ ฯ  สปฺโป  ฑํสิตุํ  น  อิจฺฉติ ฯ  โส  กุเฏ  หตฺถํ
<span class="LineNumber"> 008 </span>โอตาเรตฺวา  อิโต  จิโต  จ  อาโลเลติ  สปฺปสฺส  มุขํ  วิวริตฺวา
<span class="LineNumber"> 009 </span>องฺคุลึ  ปกฺขิปติ ฯ  เนว  นํ  สปฺโป  ฑํสิ ฯ  โส  นายํ
<span class="LineNumber"> 010 </span>อาสีวิโส  ฆรสปฺโปติ  ตํ  ปหาย  วิหารํ  อคมาสิ ฯ  อถ  นํ
<span class="LineNumber"> 011 </span>ภิกฺขู  ฉฑฺฑิโต  เต  อาวุโส  สปฺโปติ  อาหํสุ ฯ  น  โส
<span class="LineNumber"> 012 </span>อาวุโส  สปฺโป  ฆรสปฺโป  เอโสติ ฯ  สปฺโปเอว  อาวุโส  มหนฺตํ
<span class="LineNumber"> 013 </span>ผณํ  กตฺวา  สูสูยนฺโต  ทุกฺเขน  อมฺเหหิ  คหิโต  กึการณา
<span class="LineNumber"> 014 </span>ตฺวํ  เอวํ  วเทสีติ ฯ  อหํ  อาวุโส  เตน  องฺคํ  ฑํสาเปนฺโตปิ
<span class="LineNumber"> 015 </span>มุเข  องฺคุลึ  ปกฺขิปนฺโตปิ  ตํ  ฑํสาเปตุํ  นาสกฺขินฺติ ฯ  ตํ
<span class="LineNumber"> 016 </span>สุตฺวา  ภิกฺขู  ตุณฺหี อเหสุํ ฯ
<span class="LineNumber"> 017 </span>	อเถกทิวสํ  นหาปิโต  เทฺว  ตโย  ขุเร  อาทาย  วิหารํ
<span class="LineNumber"> 018 </span>คนฺตฺวา  เอกํ  ภูมิยํ  €เปตฺวา  เอเกน  ภิกฺขูนํ  เกเส
<span class="LineNumber"> 019 </span>โอหาเรติ ฯ  โส  ภูมิยํ  €ปิตํ  ขุรํ  คเหตฺวา  อิมินา  คีวํ
<span class="LineNumber"> 020 </span>ฉินฺทิตฺวา  มริสฺสามีติ  เอกสฺมึ  รุกฺเข  คีวํ  อุปนิธาย  ขุรธารํ
<span class="LineNumber"> 021 </span>คลนาฬิยํ  กตฺวา  €ิโต  อุปสมฺปทกาลโต  ปฏฺ€าย  อตฺตโน
