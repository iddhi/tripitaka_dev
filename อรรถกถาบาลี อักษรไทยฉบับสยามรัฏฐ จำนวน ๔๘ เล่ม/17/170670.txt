<span class="LineNumber"> 001 </span>				เล่มที่  17  หน้า  670

<span class="LineNumber"> 002 </span>				ทารุจีริยตฺเถรวตฺถุ
<span class="LineNumber"> 003 </span>	สหสฺสมปิ  เจ  คาถาติ  อิมํ  ธมฺมเทสนํ  สตฺถา  เชตวเน
<span class="LineNumber"> 004 </span>วิหรนฺโต ทารุจีริยตฺเถรํ อารพฺภ กเถสิ ฯ
<span class="LineNumber"> 005 </span>	เอกสฺมึ หิ กาเล พหู มนุสฺสา นาวาย มหาสมุทฺทํ
<span class="LineNumber"> 006 </span>ปกฺขนฺทิตฺวา  อนฺโตมหาสมุทฺเท  ภินฺนาย  นาวาย  มจฺฉกจฺฉป-
<span class="LineNumber"> 007 </span>ภกฺขา  อเหสุํ ฯ  เอโกเวตฺถ  เอกํ  ผลกํ  คเหตฺวา  วายมนฺโต
<span class="LineNumber"> 008 </span>สุปฺปารกปฏฺฏนตีรํ  โอกฺกมิ ฯ  ตสฺส  นิวาสนปารุปนํ  นตฺถิ ฯ
<span class="LineNumber"> 009 </span>โส  อฺํ  กิฺจิ อปสฺสนฺโต  สุกฺขกฏฺ€ทณฺฑกํ  (๑)  วาเกหิ
<span class="LineNumber"> 010 </span>ปลิเวเ€ตฺวา  นิวาสนปารุปนํ  กตฺวา  เทวกุลโต  กปาลํ  คเหตฺวา
<span class="LineNumber"> 011 </span>สุปฺปารกปฏฺฏนํ  อคมาสิ ฯ  มนุสฺสา  ตํ  ทิสฺวา  ยาคุภตฺตาทีนิ
<span class="LineNumber"> 012 </span>ทตฺวา  อยํ  เอโก  อรหาติ  สมฺภาเวสุํ ฯ  โส  วตฺเถสุ  อุปนีเตสุ
<span class="LineNumber"> 013 </span>สจาหํ  นิวาเสสฺสามิ  วา  ปารุปิสฺสามิ  วา ฯ ลาภสกฺกาโร  เม
<span class="LineNumber"> 014 </span>ปริหายิสฺสตีติ  อานีตานิ (๒)  ปกฺขิปิตฺวา  ทารุจีราเนว  ปริทหิ ฯ
<span class="LineNumber"> 015 </span>อถสฺส  พหูหิ  อรหาติ  วุจฺจมานสฺส  เอวํ  เจตโส  ปริวิตกฺโก
<span class="LineNumber"> 016 </span>อุทปาทิ  เย  โข  เกจิ  โลเก  อรหนฺโต  วา  อรหตฺตมคฺคํ  วา
<span class="LineNumber"> 017 </span>สมาปนฺนา  อหํ  เตสํ  อฺตโรติ ฯ  อถสฺส  ปุราณสาโลหิตา
<span class="LineNumber"> 018 </span>เทวตา เอวํ จินฺเตสิ ฯ
<span class="LineNumber"> 019 </span>	ปุราณสาโลหิตาติ  ปุพฺเพ  เอกโต  กตสมณธมฺมา ฯ  ปุพฺเพ
<span class="LineNumber"> 020 </span>กิร  กสฺสปทสพลสฺส  สาสเน  โอสกฺกมาเน  สามเณราทีนํ
<span class="LineNumber"> 021 </span># ๑  สี. ม. ยุ. สุกฺขกฏฺ€ทณฺฑเก ฯ ๒  สี. ม. ยุ. ตานิ ฯ
