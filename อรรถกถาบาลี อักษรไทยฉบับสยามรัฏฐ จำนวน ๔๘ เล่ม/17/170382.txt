<span class="LineNumber"> 001 </span>	เล่มที่  17  ปุปฺผวคฺควณฺณนา  หน้า  382

<span class="LineNumber"> 002 </span>กิฺจิ  อวตฺวา  นิสฺสทฺโทว  นิปชฺชิ ฯ  อถ  นํ  ภริยา
<span class="LineNumber"> 003 </span>กเถหิ  สามิ  กิสฺมึ  เต  ตณฺหาติ  อาห ฯ  โส  วจนํ  ปริคิลนฺโต
<span class="LineNumber"> 004 </span>วิย  อตฺถิ  เม  ตณฺหาติ  อาห ฯ  กึ  ตณฺหา  สามีติ ฯ
<span class="LineNumber"> 005 </span>กปลฺลปูวํ  ขาทิตุกาโมมฺหีติ ฯ  อถ  กิมตฺถํ  เม  น  กเถสิ
<span class="LineNumber"> 006 </span>กึ  ตฺวํ  ทลิทฺโทสิ  อิทานิ  สกลสกฺกรนิคมวาสีนํ  ปโหนเก
<span class="LineNumber"> 007 </span>กปลฺลปูเว  ปจิสฺสามีติ  ฯ  กินฺเต  เอเตหิ  อตฺตโน  กมฺมํ  กตฺวา
<span class="LineNumber"> 008 </span>ขาทิสฺสนฺตีติ ฯ  เตนหิ  เอกรจฺฉวาสีนํ  ปโหนเก  กปลฺลปูเว
<span class="LineNumber"> 009 </span>ปจิสฺสามีติ ฯ  ชานามหํ  ตว  มหทฺธนภาวนฺติ ฯ  อิมสฺมึ
<span class="LineNumber"> 010 </span>เคหสามนฺเต  สพฺเพสํ  ปโหนกํ  กตฺวา  ปจามีติ ฯ  ชานามหํ
<span class="LineNumber"> 011 </span>ตว  มหชฺฌาสยภาวนฺติ ฯ  เตนหิ  เต   ปุตฺตทารมตฺตสฺเสว
<span class="LineNumber"> 012 </span>ปโหนกํ  กตฺวา  ปจามีติ ฯ  กินฺเต  เอเตหีติ ฯ  กึ   ปน
<span class="LineNumber"> 013 </span>ตุยฺหฺจ  มยฺหฺจ  ปโหนกํ  กตฺวา  ปจามีติ ฯ  ตฺวํ  กึ
<span class="LineNumber"> 014 </span>กริสฺสสีติ ฯ  เตนหิ  เอกกสฺเสว  เต  ปโหนกํ  กตฺวา  ปจามีติ ฯ
<span class="LineNumber"> 015 </span>อิมสฺมึ  €าเน  ปจฺจมาเน  พหู  ปจฺจาสึสนฺติ  สกลตณฺฑุเล
<span class="LineNumber"> 016 </span>€เปตฺวา  ภินฺนตณฺฑุเล  จ  อุทฺธนกปลฺลานิ  จ  อาทาย  โถกํ
<span class="LineNumber"> 017 </span>ขีรสปฺปิมธุผาณิตฺจ  คเหตฺวา  สตฺตภูมิกสฺส  ปาสาทสฺส
<span class="LineNumber"> 018 </span>อุปริมตลํ  อารุยฺห  ปจ  ตตฺถาหํ  เอกโกว  นิสีทิตฺวา
<span class="LineNumber"> 019 </span>ขาทิสฺสามีติ ฯ  สา  สาธูติ  ปฏิสฺสุณิตฺวา  คเหตพฺพํ
<span class="LineNumber"> 020 </span>คาหาเปตฺวา  ปาสาทํ  อารุยฺห  ทาสิโย  วิสฺสชฺเชตฺวา  เสฏฺ€ึ
<span class="LineNumber"> 021 </span>ปกฺโกสาเปสิ ฯ  โส  อาทิโต  ปฏฺ€าย  ทฺวารานิ  ปิทหนฺโต
