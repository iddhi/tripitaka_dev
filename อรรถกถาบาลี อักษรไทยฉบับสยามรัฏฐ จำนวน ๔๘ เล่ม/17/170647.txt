<span class="LineNumber"> 001 </span>	เล่มที่  17  โกสมฺพีวาสิติสฺสตฺเถรวตฺถุ  หน้า  647

<span class="LineNumber"> 002 </span>โส  อาทิโต  ปฏฺ€าย  สพฺพนฺตํ  ปวตฺตึ (๑)  ภควโต  อาโรเจตฺวา
<span class="LineNumber"> 003 </span>อาห  เอวํ  ภนฺเต  มยา  ขมาปิยมาโน  มํ  เอวํ  วเทสิ
<span class="LineNumber"> 004 </span>เนเวตฺถ  ตุมฺหากํ  โทโส อตฺถิ น มยฺหํ วฏฺฏสฺเสเวโส  โทโส
<span class="LineNumber"> 005 </span>ตุมฺเห  มา  จินฺตยิตฺถาติ  อิติ  มํ  อสฺสาเสสิเยว  มยิ  เนว
<span class="LineNumber"> 006 </span>โกปํ  น  โทสมกาสิ  น  เม  ภนฺเต  เอวรูโป  คุณสมฺปนฺโน
<span class="LineNumber"> 007 </span>ทิฏฺ€ปุพฺโพติ ฯ  อถ  นํ  สตฺถา  ภิกฺขุ  ขีณาสวา  นาม
<span class="LineNumber"> 008 </span>น  กสฺสจิ  กุปฺปนฺติ  น  ทุสฺสนฺติ  สนฺตินฺทฺริยา  สนฺตมานสา ว
<span class="LineNumber"> 009 </span>โหนฺตีติ  วตฺวา อนุสนฺธึ ฆเฏตฺวา ธมฺมํ เทเสนฺโต อิมํ คาถมาห
<span class="LineNumber"> 010 </span>	สนฺตนฺตสฺส มนํ โหติ	 สนฺตา วาจา จ กมฺม จ
<span class="LineNumber"> 011 </span>	สมฺมทฺา วิมุตฺตสฺส	 อุปสนฺตสฺส ตาทิโนติ ฯ
<span class="LineNumber"> 012 </span>	ตตฺถ  สนฺตนฺติ  ตสฺส  ขีณาสวสมณสฺส  อภิชฺฌาทีนํ
<span class="LineNumber"> 013 </span>อภาเวน  มนํ  สนฺตเมว  โหติ  อุปสนฺตํ  นิพฺพุตํ  ตถา
<span class="LineNumber"> 014 </span>มุสาวาทาทีนํ  อภาเวน  วาจา  จ  ปาณาติปาตาทีนํ  อภาเวน
<span class="LineNumber"> 015 </span>กายกมฺมฺจ  สนฺตเมว  โหติ ฯ  สมฺมทฺา  วิมุตฺตสฺสาติ  นเยน
<span class="LineNumber"> 016 </span>เหตุนา (๑) ชานิตฺวา  ปฺจหิ  วิมุตฺตีหิ  วิมุตฺตสฺส  อุปสนฺตสฺสาติ
<span class="LineNumber"> 017 </span>อพฺภนฺตเร  ราคาทีนํ  อุปสเมน อุปสนฺตสฺส ฯ ตาทิโนติ ตถารูปสฺส
<span class="LineNumber"> 018 </span>คุณสมฺปนฺนสฺสาติ ฯ
<span class="LineNumber"> 019 </span>	เทสนาวสาเน  โกสมฺพีวาสิติสฺสตฺเถโร  สห  ปฏิสมฺภิทาหิ
<span class="LineNumber"> 020 </span>อรหตฺตํ  ปาปุณิ ฯ  เสสมหาชนสฺสาปิ  สาตฺถิกา  ธมฺมเทสนา
<span class="LineNumber"> 021 </span>อโหสีติ ฯ
<span class="LineNumber"> 022 </span>			โกสมฺพีวาสิติสฺสตฺเถรวตฺถุ ฯ
<span class="LineNumber"> 023 </span>			     _____________
<span class="LineNumber"> 024 </span># ๑  ปวุตฺตินฺติปิ ทิสฺสติ ฯ
<span class="LineNumber"> 025 </span># ๒  อฺตฺถ เหตุนา นเยนาติ อาคตํ ฯ
