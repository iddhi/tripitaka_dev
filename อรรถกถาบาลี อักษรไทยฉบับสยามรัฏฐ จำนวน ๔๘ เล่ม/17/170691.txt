<span class="LineNumber"> 001 </span>			เล่มที่  17  หน้า  691

<span class="LineNumber"> 002 </span>		สารีปุตฺตตฺเถรสฺส ภาคิเนยฺยพฺราหฺมณวตฺถุ
<span class="LineNumber"> 003 </span>	โย  จ  วสฺสสตํ  ชนฺตูติ  อิมํ  ธมฺมเทสนํ  สตฺถา  เวฬุวเน
<span class="LineNumber"> 004 </span>วิหรนฺโต สารีปุตฺตตฺเถรสฺส ภาคิเนยฺยํ อารพฺภ กเถสิ ฯ
<span class="LineNumber"> 005 </span>	ตํปิ  หิ  เถโร  อุปสงฺกมิตฺวา  อาห  กึ  พฺราหฺมณ
<span class="LineNumber"> 006 </span>กุสลํ  กโรสีติ ฯ  อาม  ภนฺเตติ ฯ  กึ  กโรสีติ ฯ  มาเส
<span class="LineNumber"> 007 </span>มาเส  เอกํ  ปสุํ  วธิตฺวา  อคฺคึ  ปริจรามีติ ฯ  กิมตฺถํ  เอวํ
<span class="LineNumber"> 008 </span>กโรสีติ ฯ  พฺรหฺมโลกมคฺโค  กิเรโสติ ฯ  เกเนวํ  กถิตนฺติ ฯ  
<span class="LineNumber"> 009 </span>อาจริเยหิ  เม  ภนฺเตติ ฯ  เนว ตฺวํ  พฺรหฺมโลกมคฺคํ  ชานาสิ
<span class="LineNumber"> 010 </span>นปิ  เต  อาจริยา  เอหิ  สตฺถุ  สนฺติกํ  คมิสฺสามาติ  ตํ  สตฺถุ
<span class="LineNumber"> 011 </span>สนฺติกํ  เนตฺวา  ตํ  ปวตฺตึ  อาโรเจตฺวา  อิมสฺส  ภนฺเต
<span class="LineNumber"> 012 </span>พฺรหฺมโลกมคฺคํ  กเถถาติ  อาห ฯ  สตฺถา  เอวํ  กิราติ  ปุจฺฉิตฺวา
<span class="LineNumber"> 013 </span>เอวํ  โภ  โคตมาติ  วุตฺเต  พฺราหฺมณ  วสฺสสตํปิ  เอวํ  อคฺคึ
<span class="LineNumber"> 014 </span>ปริจรนฺตสฺส  ตว  อคฺคิปาริจริยา  มม  สาวกสฺส  ขณมตฺตํ
<span class="LineNumber"> 015 </span>ปูชํปิ  น  ปาปุณาตีติ  วตฺวา  อนุสนฺธึ  ฆเฏตฺวา  ธมฺมํ
<span class="LineNumber"> 016 </span>เทเสนฺโต อิมํ คาถมาห
<span class="LineNumber"> 017 </span>	โย จ วสฺสสตํ ชนฺตุ	 อคฺคึ ปริจเร วเน
<span class="LineNumber"> 018 </span>	เอกฺจ ภาวิตตฺตานํ	 มุหุตฺตมปิ ปูชเย
<span class="LineNumber"> 019 </span>	สาเยว ปูชนา เสยฺโย	 ยฺเจ วสฺสสตํ หุตนฺติ ฯ
<span class="LineNumber"> 020 </span>	ตตฺถ  ชนฺตูติ  สตฺตาธิวจนเมตํ ฯ  อคฺคึ  ปริจเร  วเนติ
