<span class="LineNumber"> 001 </span>		เล่มที่  17  ยมกวคฺควณฺณนา  หน้า  12

<span class="LineNumber"> 002 </span>เอวํ  ตีหิ  คาถาหิ  อตฺตโน  โอวาทํ  ทตฺวา  นิสินฺนโก  ว
<span class="LineNumber"> 003 </span>นตฺถุกมฺมํ  กตฺวา  คามํ  ปิณฺฑาย  ปาวิสิ ฯ  เวชฺโช
<span class="LineNumber"> 004 </span>ทิสฺวา  กึ  ภนฺเต  นตฺถุกมฺมํ  กตนฺติ  ปุจฺฉิ ฯ  อาม
<span class="LineNumber"> 005 </span>อุปาสกาติ ฯ  กีทิสํ  ภนฺเตติ ฯ  รุชเตว  อุปาสกาติ ฯ  นิสีทิตฺวา
<span class="LineNumber"> 006 </span>โว  ภนฺเต  กตํ  นิปชฺชิตฺวาติ ฯ เถโร  ตุณฺหี  อโหสิ  ปุนปฺปุนํ
<span class="LineNumber"> 007 </span>ปุจฺฉิโตปิ  นฺ  กิฺจิ  กเถสิ ฯ  อถ  นํ  เวชฺโช  ภนฺเต
<span class="LineNumber"> 008 </span>ตุมฺเห  สปฺปายํ  น  กโรถ  อชฺช  ปฏฺ€าย อสุเกน  เม  เตลํ
<span class="LineNumber"> 009 </span>ปกฺกนฺติ  มา  วทิตฺถ  อหํปิ  มยา  โว  เตลํ  ปกฺกนฺติ  น
<span class="LineNumber"> 010 </span>วกฺขามีติ  อาห ฯ  โส  เวชฺเชน  ปจฺจกฺขาโต  วิหารํ  คนฺตฺวา
<span class="LineNumber"> 011 </span>เวชฺเชนาปิ ปจฺจกฺขาโตสิ  อิริยาปถํ  มา  วิสฺสชฺชิ  สมณาติ
<span class="LineNumber"> 012 </span>		ปฏิกฺขิตฺโต ติกิจฺฉาย	เวชฺเชนาสิ วิวชฺชิโต
<span class="LineNumber"> 013 </span>		นิยโต มจฺจุราชสฺส		กึ ปาลิต ปมชฺชสีติ
<span class="LineNumber"> 014 </span>อิมาย  คาถาย  อตฺตานํ  โอวทิตฺวา  สมณธมฺมํ  อกาสิ ฯ
<span class="LineNumber"> 015 </span>อถสฺส  มชฺฌิมยาเม  อติกฺกนฺตมตฺเต  อปุพฺพํ  อจริมํ  อกฺขีนิ
<span class="LineNumber"> 016 </span>เจว  กิเลสา  จ  ปภิชฺชึสุ ฯ  โส  สุกฺขวิปสฺสโก  อรหา  หุตฺวา
<span class="LineNumber"> 017 </span>คพฺภํ  ปวิสิตฺวา  นิสีทิ ฯ  ภิกฺขู  ภิกฺขาจารเวลาย  คนฺตฺวา
<span class="LineNumber"> 018 </span>ภิกฺขาจารกาโล  ภนฺเตติ  อาหํสุ ฯ  กาโล  อาวุโสติ ฯ  อาม
<span class="LineNumber"> 019 </span>ภนฺเตติ ฯ  เตนหิ  คจฺฉถาติ ฯ  ตุมฺเห  ปน  ภนฺเตติ ฯ
<span class="LineNumber"> 020 </span>อกฺขีนิ  เม  อาวุโส  ปริหีนานีติ ฯ  เต  ตสฺส  อกฺขีนิ  โอโลเกตฺวา
<span class="LineNumber"> 021 </span>อสฺสุปุณฺณเนตฺตา  หุตฺวา  ภนฺเต  มา  จินฺตยิตฺถ  มยํ  โว
