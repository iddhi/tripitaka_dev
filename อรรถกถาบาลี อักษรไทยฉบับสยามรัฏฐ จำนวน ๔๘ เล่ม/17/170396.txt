<span class="LineNumber"> 001 </span>	เล่มที่  17  ปุปฺผวคฺควณฺณนา  หน้า  396

<span class="LineNumber"> 002 </span>มหาราชาติ ฯ  เตนหิ  ภนฺเต  อฺํ  ภิกฺขุํ  เทถาติ ฯ
<span class="LineNumber"> 003 </span>สตฺถา  อานนฺทตฺเถรสฺส  ภารมกาสิ ฯ  เถโร  นิพทฺธํ  คนฺตฺวา
<span class="LineNumber"> 004 </span>ตาสํ  อุทฺเทสํ  อุทฺทิสติ ฯ  ตาสุ  มลฺลิกา  สกฺกจฺจํ  คเหตฺวา
<span class="LineNumber"> 005 </span>สชฺฌายิตฺวา  อุทฺเทสํ  (๑)  ปฏิจฺฉาเปสิ ฯ  วาสภขตฺติยา  ปน  เนว
<span class="LineNumber"> 006 </span>สกฺกจฺจํ  คณฺหาติ น สชฺฌายติ น อุทฺเทสํ ปฏิจฺฉาเปตุํ
<span class="LineNumber"> 007 </span>สกฺโกติ ฯ
<span class="LineNumber"> 008 </span>	อเถกทิวสํ  สตฺถา  เถรํ  ปุจฺฉิ  กึ  อานนฺท  อุปาสิกา
<span class="LineNumber"> 009 </span>ธมฺมํ  ปริยาปุณนฺตีติ ฯ  อาม  ภนฺเตติ ฯ  กา  สกฺกจฺจํ
<span class="LineNumber"> 010 </span>คณฺหาตีติ ฯ มลฺลิกา  ภนฺเต  สกฺกจฺจํ  คณฺหาติ  สกฺกจฺจํ
<span class="LineNumber"> 011 </span>สชฺฌายติ  สกฺกจฺจํ  อุทฺเทสํ  ปฏิจฺฉาเปตุํ  สกฺโกติ  ตุมฺหากํ
<span class="LineNumber"> 012 </span>ปน  าติธีตา  เนว  สกฺกจฺจํ  คณฺหาติ  น  สชฺฌายติ  น
<span class="LineNumber"> 013 </span>อุทฺเทสํ  ปฏิจฺฉาเปตุํ  สกฺโกตีติ ฯ  สตฺถา  เถรสฺส  วจนํ  สุตฺวา
<span class="LineNumber"> 014 </span>อานนฺท  มยา  กถิตธมฺโม  นาม  สกฺกจฺจํ  อสฺสุณนฺตสฺ
<span class="LineNumber"> 015 </span>อคฺคณฺหนฺตสฺส  อสชฺฌายนฺตสฺส  อเทเสนฺตสฺส  วณฺณสมฺปนฺนํ
<span class="LineNumber"> 016 </span>อคนฺธกํ  ปุปฺผํ  วิย  อผโล  โหติ  สกฺกจฺจํ  ปน  สวนาทีนิ
<span class="LineNumber"> 017 </span>กโรนฺตสฺส  มหปฺผโล  โหติ  มหานิสํโสติ  วตฺวา  อิมา  เทฺว
<span class="LineNumber"> 018 </span>คาถา  อภาสิ
<span class="LineNumber"> 019 </span>		ยถาปิ รุจิรํ ปุปฺผํ	วณฺณวนฺตํ อคนฺธกํ
<span class="LineNumber"> 020 </span>		เอวํ สุภาสิตา วาจา	อผลา โหติ อกุพฺพโต
<span class="LineNumber"> 021 </span># ๑  สี. ม. ยุ. อาจริยํ ฯ
