<span class="LineNumber"> 001 </span>		เล่มที่  17  อปฺปมาทวคฺควณฺณนา  หน้า  172

<span class="LineNumber"> 002 </span>	อเถกทิวสํ  ตาปโส  นกฺขตฺตโยคํ  โอโลเกนฺโต  ปรนฺตปสฺส
<span class="LineNumber"> 003 </span>นกฺขตฺตปีฬนํ  ทิสฺวา  ภทฺเท  โกสมฺพิยํ  ปรนฺตปราชา  มโตติ
<span class="LineNumber"> 004 </span>อาห ฯ  กสฺมา  อยฺย  เอวํ  วเทสิ  กินฺเต  เตน  สทฺธึ
<span class="LineNumber"> 005 </span>อาฆาโต  อตฺถีติ ฯ  นตฺถิ  ภทฺเท  นกฺขตฺตปีฬนมสฺส  ทิสฺวา
<span class="LineNumber"> 006 </span>เอวํ  วทามีติ ฯ  สา  ปโรทิ ฯ อถ  นํ  กสฺมา  โรทสีติ
<span class="LineNumber"> 007 </span>ปุจฺฉิตฺวา  ตาย  ตสฺส  อตฺตโน สามิกภาเว  อกฺขาเต  อาห
<span class="LineNumber"> 008 </span>มา  ภทฺเท  โรทิ  ชาตสฺส  นาม  นิยโต  มจฺจูติ ฯ  ชานามิ
<span class="LineNumber"> 009 </span>อยฺยาติ ฯ  อถ  กสฺมา  โรทสีติ ฯ  ปุตฺโต  เม  กุลสนฺตกสฺส
<span class="LineNumber"> 010 </span>รชฺชสฺส  อนุจฺฉวิโก  สเจ  ตตฺรายํ  ภวิสฺสติ เสตจฺฉตฺตํ
<span class="LineNumber"> 011 </span>อุสฺสาปยิสฺสติ  อิทานิ  มหาชานิโก  วต  ชาโตติ  โสเกน โรทามิ
<span class="LineNumber"> 012 </span>อยฺยาติ ฯ  โหตุ  ภทฺเท  มา  จินฺตยิ  สจสฺส  รชฺชํ  ปตฺเถสิ
<span class="LineNumber"> 013 </span>อหมสฺส  รชฺชลภนาการํ กริสฺสามีติ ฯ  อถสฺส  หตฺถิกนฺตวีณฺเจว
<span class="LineNumber"> 014 </span>หตฺถิกนฺตมนฺเต  จ  อทาสิ ฯ  ตทา  อเนกานิ  หตฺถิสตสหสฺสานิ
<span class="LineNumber"> 015 </span>อาคนฺตฺวา  วฏฺฏรุกฺขมูเล  นิสีทนฺติ ฯ  อถ  นํ  อาห  หตฺถีสุ
<span class="LineNumber"> 016 </span>อนาคเตสุเยว  รุกฺขํ  อภิรุหิตฺวา  เตสุ  อาคเตสุ  อิมํ  มนฺตํ
<span class="LineNumber"> 017 </span>วตฺวา  อิมํ  ตนฺตึ  ปหร  สพฺเพ  นิวตฺติตฺวา  โอโลเกตุํปิ
<span class="LineNumber"> 018 </span>อสกฺโกนฺตา  ปลายิสฺสนฺติ  อโถตริตฺวา  อาคจฺเฉยฺยาสีติ ฯ โส
<span class="LineNumber"> 019 </span>ตถา  กตฺวา  อาคนฺตฺวา  ตํ  ปวตฺตึ  อาโรเจสิ ฯ อถ นํ
<span class="LineNumber"> 020 </span>ทุติยทิวเส  อาห  อชฺช  อิมํ  มนฺตํ  วตฺวา  อิมํ  ตนฺตึ  ปหเรยฺยาสิ
<span class="LineNumber"> 021 </span>หตฺถี  นิวตฺติตฺวา  ปจฺฉโต  โอโลเกนฺตา  ปลายิสฺสนฺตีติ ฯ  ตทาปิ
