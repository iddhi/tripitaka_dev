<span class="LineNumber"> 001 </span>		เล่มที่  17  สุธมฺมตฺเถรวตฺถุ  หน้า  537

<span class="LineNumber"> 002 </span>กิลนฺตรูปา  อปิจ  โถกํ  สุณาหีติ  ตสฺส  ธมฺมกถํ  กเถสิ ฯ
<span class="LineNumber"> 003 </span>โส  เถรสฺส  ธมฺมกถํ  สุณนฺโตว  อนาคามิผลํ  ปาปุณิ ฯ
<span class="LineNumber"> 004 </span>โส  เทฺว  อคฺคสาวเก  วนฺทิตฺวา  ภนฺเต  เสฺว  ภิกฺขุสหสฺเสน
<span class="LineNumber"> 005 </span>สทฺธึ  มม  เคเห  ภิกฺขํ  คณฺหถาติ  นิมนฺเตตฺวา  ปจฺฉา
<span class="LineNumber"> 006 </span>เนวาสิกํ  สุธมฺมตฺเถรํ  ตุมฺเหปิ  ภนฺเต  เสฺว  เถเรหิ  สทฺธึ
<span class="LineNumber"> 007 </span>อาคจฺเฉยฺยาถาติ  นิมนฺเตสิ ฯ  โส  อยํ  มํ ปจฺฉา นิมนฺเตตีติ (๑)
<span class="LineNumber"> 008 </span>กุทฺโธ  ปฏิกฺขิปิตฺวา  ปุนปฺปุนํ  ยาจิยมาโนปิ  ปฏิกฺขิปิเอว ฯ
<span class="LineNumber"> 009 </span>อุปาสโก  ปฺายิสฺสถ  ภนฺเตติ  ปกฺกมิตฺวา  ปุนทิวเส  อตฺตโน
<span class="LineNumber"> 010 </span>นิเวสเน  มหาทานํ  สชฺเชสิ ฯ  สุธมฺมตฺเถโรปิ  ปจฺจูสกาเลเยว
<span class="LineNumber"> 011 </span>กีทิโส  นุ  โข  คหปตินา  อคฺคสาวกานํ  สกฺกาโร  สชฺชิโต
<span class="LineNumber"> 012 </span>เสฺว  คนฺตฺวา  ปสฺสิสฺสามีติ  จินฺเตตฺวา  ปาโตว  ปตฺตจีวรมาทาย
<span class="LineNumber"> 013 </span>ตสฺส  เคหํ  อคมาสิ ฯ  โส  คหปตินา  นิสีทถ  ภนฺเตติ
<span class="LineNumber"> 014 </span>วุจฺจมาโนปิ  นาหํ  นิสีทามิ  ปิณฺฑาย  จริสฺสามีติ  วตฺวา
<span class="LineNumber"> 015 </span>อคฺคสาวกานํ  ปฏิยาทิตสกฺการํ  โอโลเกตฺวา  คหปตึ  ชาติยา
<span class="LineNumber"> 016 </span>ฆฏฺเฏตุกาโม  อุฬาโร  เต  คหปติ  สกฺกาโร  อปิเจตฺถ
<span class="LineNumber"> 017 </span>เอกฺเว  นตฺถีติ  อาห ฯ  กึ  ภนฺเตติ ฯ  ติลสงฺคุลิกา  คหปตีติ
<span class="LineNumber"> 018 </span>วตฺวา  คหปตินา  กาโกปมาย  อปสาทิโต  กุชฺฌิตฺวา  เอโส
<span class="LineNumber"> 019 </span>เต  คหปติ  อาวาโส  ปกฺกมิสฺสามหนฺติ  วตฺวา  ยาวตติยํ
<span class="LineNumber"> 020 </span>วาริยมาโนปิ  ปกฺกมิตฺวา  สตฺถุ  สนฺติกํ  คนฺตฺวา  จิตฺเตน  จ
<span class="LineNumber"> 021 </span># ๑. สี. ยุ. นิมนฺเตสีติ ฯ
