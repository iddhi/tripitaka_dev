<span class="LineNumber"> 001 </span>		เล่มที่  17  ยมกวคฺควณฺณนา  หน้า  82

<span class="LineNumber"> 002 </span>อิมินา  เม  หตฺถี  นาสิตาติ  คณฺหิตุํ  ปกฺขนฺทิ ฯ  อิตโร
<span class="LineNumber"> 003 </span>เอกํ  รุกฺขํ  ปุรโต  กตฺวา  นิลียิ ฯ  อถ  นํ  รุกฺเขน  สทฺธึ
<span class="LineNumber"> 004 </span>โสณฺฑาย  ปริกฺขิปิตฺวา  คเหตฺวา  ภูมิยํ  โปเถสฺสามีติ  เตน
<span class="LineNumber"> 005 </span>นีหริตฺวา  ทสฺสิตํ  กาสาวํ  ทิสฺวา  สจาหํ  อิมสฺมึ  ทุสฺสิสฺสามิ
<span class="LineNumber"> 006 </span>อเนกสหสฺเสสุ  เม  พุทฺธปฺปจฺเจกพุทฺธขีณาสเวสุ  ลชฺชา  นาม
<span class="LineNumber"> 007 </span>ภินฺนา  ภวิสฺสตีติ  อธิวาเสตฺวา  ตยา  เม  เอตฺตกา  าตกา
<span class="LineNumber"> 008 </span>นาสิตาติ  ปุจฺฉิ ฯ  อาม  สามีติ ฯ  กสฺมา  เอวํ  ภาริยํ
<span class="LineNumber"> 009 </span>กมฺมํ  อกาสิ  อตฺตโน  อนนุจฺฉวิกํ  วีตราคานํ  อนุจฺฉวิกํ
<span class="LineNumber"> 010 </span>วตฺถํ  ปริทหิตฺวา  เอวรูปํ  ปาปกมฺมํ  กโรนฺเตน  ภาริยํ  ตยา
<span class="LineNumber"> 011 </span>กตนฺติ ฯ  เอวฺจ  ปน  วตฺวา อุตฺตรึปิ นิคฺคณฺหนฺโต
<span class="LineNumber"> 012 </span>		อนิกฺกสาโว กาสาวํ	โย วตฺถํ ปริทเหสฺสติ
<span class="LineNumber"> 013 </span>		อเปโต ทมสจฺเจน	น โส กาสาวมรหติ
<span class="LineNumber"> 014 </span>		โย จ วนฺตกสาวสฺส	สีเลสุ สุสมาหิโต
<span class="LineNumber"> 015 </span>		อุเปโต ทมสจฺเจน	ส เว กาสาวมรหตีติ
<span class="LineNumber"> 016 </span>คาถํ (๑)  วตฺวา อยุตฺตนฺเต กตนฺติ วตฺวา ตํ วิสฺสชฺเชสิ ฯ
<span class="LineNumber"> 017 </span>	สตฺถา  อิมํ  ธมฺมเทสนํ  อาหริตฺวา  ตทา  หตฺถิมารโก
<span class="LineNumber"> 018 </span>เทวทตฺโต  อโหสิ  ตสฺส  นิคฺคหโก  หตฺถินาโค  อหเมวาติ
<span class="LineNumber"> 019 </span>ชาตกํ สโมธาเนตฺวา  น  โข  ภิกฺขุ  อิทาเนว  ปุพฺเพปิ
<span class="LineNumber"> 020 </span>เทวทตฺโต อตฺตโน  อนนุจฺฉวิกํ วตฺถํ ธาเรสิเยวาติ วตฺวา
<span class="LineNumber"> 021 </span>อิมา คาถา อภาสิ
<span class="LineNumber"> 022 </span># ๑  คาถาติ ยุตฺตตรํ ฯ
