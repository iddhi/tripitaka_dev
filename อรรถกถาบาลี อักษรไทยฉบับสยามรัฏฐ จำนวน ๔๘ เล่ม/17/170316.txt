<span class="LineNumber"> 001 </span>	เล่มที่  17  จิตฺตวคฺควณฺณนา  หน้า  316

<span class="LineNumber"> 002 </span>นฏฺโ€มฺหิ  าตํ  กิร  เม  อุปชฺฌาเยน  จินฺติตจินฺติตํ  กึ  เม  
<span class="LineNumber"> 003 </span>สมณภาเวนาติ  ตาลวณฺฏํ  ฉฑฺเฑตฺวา  ปลายิตุํ  อารทฺโธ ฯ
<span class="LineNumber"> 004 </span>อถ  นํ  ทหรสามเณรา อนุพนฺธิตฺวา  อาทาย  สตฺถุ  สนฺติกํ
<span class="LineNumber"> 005 </span>อาคมึสุ  สตฺถา  เต  ภิกฺขู  ทิสฺวา  กึ  ภิกฺขเว  อาคตตฺถ
<span class="LineNumber"> 006 </span>เอโก  โว  ภิกฺขุ  ลทฺโธติ  ปุจฺฉิ ฯ  อาม  ภนฺเต  อิมํ
<span class="LineNumber"> 007 </span>ทหรํ  อุกฺกณฺ€ิตฺวา  ปลายนฺตํ  คเหตฺวา  ตุมฺหากํ  สนฺติกํ
<span class="LineNumber"> 008 </span>อาคตมฺหาติ ฯ  เอวํ  กิร  ภิกฺขูติ ฯ  อาม  ภนฺเตติ ฯ  กิมตฺถํ
<span class="LineNumber"> 009 </span>เต  ภิกฺขุ  เอวํ  ภาริยํ  กมฺมํ  กตํ  นนุ  ตฺวํ  อารทฺธวิริยสฺส
<span class="LineNumber"> 010 </span>เอกสฺส  พุทฺธสฺส  ปุตฺโต  มาทิสสฺส  นาม  พุทฺธสฺส  สาสเน
<span class="LineNumber"> 011 </span>ปพฺพชิตฺวา  อตฺตานํ  โสตาปนฺโนติ  วา  สกทาคามีติ  วา
<span class="LineNumber"> 012 </span>อนาคามีติ  วา  อรหาติ  วา  วทาเปตุํ  นาสกฺขิ  กิมตฺถํ  เอวํ
<span class="LineNumber"> 013 </span>ภาริยํ  กมฺมมกาสีติ ฯ  อุกฺกณฺ€ิโตสฺมิ  ภนฺเตติ ฯ  กึการณา
<span class="LineNumber"> 014 </span>อุกฺกณฺ€ิโตสีติ ฯ  โส  วสฺสาวาสิกสาฏกานํ  ลทฺธทิวสโต
<span class="LineNumber"> 015 </span>ปฏฺ€าย  ยาว  เถรสฺส  ตาลวณฺเฏน  ปหารา  สพฺพํ  ตํ
<span class="LineNumber"> 016 </span>ปวตฺตึ  สตฺถุ  อาโรเจตฺวา  อิมินา  การเณน  ปลาโตสฺมิ
<span class="LineNumber"> 017 </span>ภนฺเตติ  อาห ฯ  อถ  นํ  สตฺถา  เอหิ  ภิกฺขุ  มา
<span class="LineNumber"> 018 </span>จินฺตยิ  จิตฺตํ  นาเมตํ  ทูเร  โหนฺตํปิ  อารมฺมณํ
<span class="LineNumber"> 019 </span>สมฺปฏิจฺฉกชาติกํ ราคโทสโมหพนฺธนา  มุจฺจนตฺถาย  วายมิตุํ
<span class="LineNumber"> 020 </span>วฏฺฏตีติ  วตฺวา  อิมํ  คาถมาห
<span class="LineNumber"> 021 </span>		ทูรงฺคมํ เอกจรํ		อสรีรํ คุหาสยํ
<span class="LineNumber"> 022 </span>		เย จิตฺตํ สฺเมสฺสนฺติ  โมกฺขนฺติ มารพนฺธนาติ ฯ
