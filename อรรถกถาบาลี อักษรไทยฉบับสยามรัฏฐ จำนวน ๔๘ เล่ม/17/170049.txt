<span class="LineNumber"> 001 </span>	เล่มที่  17  กาลียกฺขินิยา อุปฺปตฺติวตฺถุ  หน้า  49

<span class="LineNumber"> 002 </span>คพฺภสฺส  ปติฏฺ€ิตภาวํ  น  กเถสีติ  วตฺวา  ตฺวํ  มํ  อาเนตฺวา
<span class="LineNumber"> 003 </span>เทฺว  วาเร  คพฺภํ  ปาเตสิ  กิมตฺถํ  ตุยฺหํ กเถมีติ  วุตฺเต
<span class="LineNumber"> 004 </span>นฏฺ€าทานิมฺหีติ  จินฺเตตฺวา  ตสฺสา  ปมาทํ  โอโลเกนฺตี  ปริณเต
<span class="LineNumber"> 005 </span>คพฺเภ  โอกาสํ  ลภิตฺวา  เภสชฺชํ  โยเชตฺวา  อทาสิ ฯ  คพฺโภ
<span class="LineNumber"> 006 </span>ปริณตตฺตา  ปติตุํ  อสกฺโกนฺโต  ติริยํ  นิปชฺชิ ฯ ติพฺพา  ขรา
<span class="LineNumber"> 007 </span>เวทนา  อุปฺปชฺชิ ฯ  ชีวิตสํสยํ  (๑)  ปาปุณิ ฯ สา นาสิตมฺหิ
<span class="LineNumber"> 008 </span>ตยา  ตฺวเมว  มํ  อาเนตฺวา  ตโย  ทารเก  นาเสสิ  อิทานิ
<span class="LineNumber"> 009 </span>สยํปิ  นสฺสามิ  อิโตทานิ  จุตา  ยกฺขินี  หุตฺวา  ตว  ทารเก
<span class="LineNumber"> 010 </span>ขาทิตุํ  สมตฺถา  หุตฺวา  นิพฺพตฺเตยฺยนฺติ  ปตฺถนํ  €เปตฺวา
<span class="LineNumber"> 011 </span>กาลํ  กตฺวา ตสฺมึเยว  เคเห  มชฺชารี  หุตฺวา  นิพฺพตฺติ ฯ
<span class="LineNumber"> 012 </span>อิตรํปิ  สามิโก  คเหตฺวา  ตยา  เม  กุลุปจฺเฉโท  กโตติ
<span class="LineNumber"> 013 </span>กปฺปรชนฺนุกาทีหิ  สุโปถิตํ  โปเถสิ ฯ สา เตเนวาพาเธน กาลํ
<span class="LineNumber"> 014 </span>กตฺวา ตตฺเถว กุกฺกุฏี หุตฺวา นิพฺพตฺติ ฯ
<span class="LineNumber"> 015 </span>	น  จิรสฺเสว  กุกฺกุฏี  อณฺฑานิ  วิชายิ ฯ  มชฺชารี
<span class="LineNumber"> 016 </span>อาคนฺตฺวา ตานิ  ขาทิ ฯ  ทุติยมฺปิ  ตติยมฺปิ  ขาทิเยว ฯ  กุกฺกุฏี
<span class="LineNumber"> 017 </span>ตโย  วาเร มม  อณฺฑานิ  ขาทิตฺวา  อิทานิ  มํปิ  ขาทิตุกามาสิ
<span class="LineNumber"> 018 </span>อิโตทานิ  จุตา  ตํ  สปุตฺตกํ  ขาทิตุํ  ลเภยฺยนฺติ  ปตฺถนํ  กตฺวา
<span class="LineNumber"> 019 </span>ตโต  จุตา  ทีปินี  หุตฺวา  นิพฺพตฺติ ฯ  อิตราปิ  มิคี  หุตฺวา
<span class="LineNumber"> 020 </span>นิพฺพตฺติ ฯ  ตสฺสา  วิชาตวิชาตกาเล  ทีปินี  อาคนฺตฺวา  ตโย
<span class="LineNumber"> 021 </span># ๑  ม. ชีวิตกฺขยํ ฯ
