<span class="LineNumber"> 001 </span>	เล่มที่  17  ปุปฺผวคฺควณฺณนา  หน้า  434

<span class="LineNumber"> 002 </span>	อิติ  โข  ภิกฺขเว  น  มยฺหํ  ธีตา คายติ ปตฺถิตปฺปตฺถนาย
<span class="LineNumber"> 003 </span>ปน  นิปฺผตฺตึ  ทิสฺวา  อุทานํ  อุทาเนตีติ  วตฺวา  สตฺถา
<span class="LineNumber"> 004 </span>ธมฺมํ  เทเสนฺโต  ภิกฺขเว  ยถา  นาม  เฉโก  มาลากาโร
<span class="LineNumber"> 005 </span>นานาปุปฺผานํ  มหนฺตํ  ราสึ  กตฺวา  นานปฺปกาเร  มาลาคุเณ
<span class="LineNumber"> 006 </span>กโรติ  เอวเมว  วิสาขาย  นานปฺปการานิ  กุสลานิ  กาตุํ  จิตฺตํ
<span class="LineNumber"> 007 </span>นมตีติ วตฺวา อิมํ คาถมาห
<span class="LineNumber"> 008 </span>	ยถาปิ ปุปฺผราสิมฺหา	กยิรา มาลาคุเณ พหู
<span class="LineNumber"> 009 </span>	เอวํ ชาเตน มจฺเจน		กตฺตพฺพํ กุสลํ พหุนฺติ ฯ
<span class="LineNumber"> 010 </span>	ตตฺถ  ปุปฺผราสิมฺหาติ  นานปฺปการานํ  ปุปฺผานํ
<span class="LineNumber"> 011 </span>ราสิมฺหา ฯ กยิราติ  กเรยฺย ฯ  มาลาคุเณ  พหูติ  เอกโต
<span class="LineNumber"> 012 </span>วณฺฏิกมาลาทิเภทา  นานปฺปการา  มาลาวิกติโย ฯ  มจฺเจนาติ
<span class="LineNumber"> 013 </span>มริตพฺพสภาวตาย  มจฺโจติ  ลทฺธนาเมน  สตฺเตน  จีวรทานาทิเภทํ
<span class="LineNumber"> 014 </span>พหุํ  กุสลํ  กตฺตพฺพํ ฯ  ตตฺถ  ปุปฺผราสิคฺคหณํ  พหุปุปฺผ-
<span class="LineNumber"> 015 </span>ทสฺสนตฺถํ ฯ  สเจ  หิ  อปฺปานิ  ปุปฺผานิ  โหนฺติ  มาลากาโร
<span class="LineNumber"> 016 </span>จ  เฉโก  เนว พหู มาลาคุเณ กาตุํ สกฺโกติ อจฺเฉโก  ปน
<span class="LineNumber"> 017 </span>อปฺเปสุปิ  พหูสุปิ  ปุปฺเผสุ  วิชฺชมาเนสุ  น  สกฺโกติเยว  พหูสุ
<span class="LineNumber"> 018 </span>ปน  ปุปฺเผสุ  สติ  เฉโก  มาลากาโร  ทกฺโข  กุสโล  พหู
<span class="LineNumber"> 019 </span>มาลาคุเณ  กโรติ  เอวเมว  สเจ  เอกจฺจสฺส  สทฺธา มนฺทา
<span class="LineNumber"> 020 </span>โหติ  โภคา จ พหู  สํวิชฺชนฺติ  เนว  สกฺโกติ  พหูนิ  กุสลานิ
<span class="LineNumber"> 021 </span>กาตุํ  มนฺทาย  จ  ปน  สทฺธาย  มนฺเทสุ  จ  โภเคสุ  น
