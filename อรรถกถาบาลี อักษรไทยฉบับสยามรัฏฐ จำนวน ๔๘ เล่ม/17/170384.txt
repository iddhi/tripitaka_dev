<span class="LineNumber"> 001 </span>	เล่มที่  17  ปุปฺผวคฺควณฺณนา  หน้า  384

<span class="LineNumber"> 002 </span>€าเน  อปราปรํ  จงฺกมิ ฯ  เสฏฺ€ี  จงฺกมนฺโต  กึ  ลภิสฺสสิ
<span class="LineNumber"> 003 </span>อากาเส  ปลฺลงฺเกน  นิสีทนฺโตปิ  น  ลภิสฺสสิเยวาติ  อาห ฯ
<span class="LineNumber"> 004 </span>เถโร  ปลฺลงฺกํ  อาภุชิตฺวา  นิสีทิ ฯ  อถ  นํ  อากาเส
<span class="LineNumber"> 005 </span>นิสินฺโน  กึ  ลภิสฺสสิ  อาคนฺตฺวา  วาตปานอุมฺมาเร  €ิโตปิ
<span class="LineNumber"> 006 </span>น  ลภิสฺสสีติ  อาห ฯ  เถโร  อุมฺมาเร  อฏฺ€าสึ ฯ  อถ  นํ
<span class="LineNumber"> 007 </span>อุมฺมาเร  €ิโต  กึ  ลภิสฺสสิ  ธูมายนฺโตปิ  น  ลภิสฺสสิเยวาติ
<span class="LineNumber"> 008 </span>อาห ฯ  เถโรปิ  ธูมายิ ฯ  สกลปาสาโท  เอกธูโม  อโหสิ ฯ
<span class="LineNumber"> 009 </span>เสฏฺ€ิโน  อกฺขีนํ  สูจิยา  วิชฺฌนกาโล  วิย  อโหสิ ฯ
<span class="LineNumber"> 010 </span>เคหชฺฌายนภเยน  ตํ  ปชฺชลนฺโตปิ  น  ลภิสฺสสีติ  อวตฺวา
<span class="LineNumber"> 011 </span>อยํ  สมโณ  สุฏฺ€ุ  ลคฺโค  อลทฺธา  น  คมิสฺสติ  เอกมสฺส
<span class="LineNumber"> 012 </span>ปูวํ  ทาเปสฺสามีติ  ภริยํ  อาห  ภทฺเท  เอกํ  ขุทฺทกปูวํ
<span class="LineNumber"> 013 </span>ปจิตฺวา  สมณสฺส  ทตฺวา  อุยฺโยเชหิ  นนฺติ ฯ  สา  โถกํเอว
<span class="LineNumber"> 014 </span>ปิฏฺ€ํ  กปลฺลปาติยํ  ปกฺขิปิ ฯ  มหาปูโว  หุตฺวา  สกลปาตึ
<span class="LineNumber"> 015 </span>ปูเรตฺวา  อุทฺธุมาโต  อฏฺ€าสิ ฯ  เสฏฺ€ี  ตํ  ทิสฺวา  พหุํ
<span class="LineNumber"> 016 </span>ตยา  ปิฏฺ€ํ  คหิตํ  ภวิสฺสตีติ  สยเมว  ทพฺพิกณฺเณน  โถกํ
<span class="LineNumber"> 017 </span>ปิฏฺ€ํ  คเหตฺวา  ปกฺขิปิ ฯ  ปูโว  ปุริมปูวโต  มหนฺตตโร
<span class="LineNumber"> 018 </span>ชาโต ฯ  เอวํ  ยํ  ยํ  ปจติ  โส  โส  มหนฺตมหนฺโต ว
<span class="LineNumber"> 019 </span>โหติ ฯ  โส  นิพฺพินฺโน  ภริยํ  อาห  ภทฺเท  อิมสฺส  เอกํ
<span class="LineNumber"> 020 </span>ปูวํ  เทหีติ ฯ  ตสฺสา  ปจฺฉิโต  เอกํ  คณฺหนฺติยา  สพฺเพ
<span class="LineNumber"> 021 </span>เอกาพทฺธา  อลฺลิยึสุ ฯ  สา  เสฏฺ€ึ  อาห  สามิ  สพฺเพ
