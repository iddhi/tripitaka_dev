<span class="LineNumber"> 001 </span>		*เล่มที่  ๑๙  ชจฺจนฺธวคฺคณฺณนา  หน้า  ๕๒๘
		
<span class="LineNumber"> 002 </span>ปรวมฺภนวเสน  อตฺตโน  ทิฏฺ€าภินิเวเสน  ปเรสํ  ทิฏฺ€ีสุ  
<span class="LineNumber"> 003 </span>สารมฺภกถา  วิโรธกถา  สํสารนายิกานํ  อวิชฺชาตณฺหานํ  
<span class="LineNumber"> 004 </span>อปฺปหานโต  สํสารํ  นาติวตฺตติ  น  อติกฺกมตีติ  อตฺโถ ฯ  
<span class="LineNumber"> 005 </span>		ฉฏฺ€สุตฺตวณฺณนา  นิฏฺ€ิตา ฯ  
		
<span class="LineNumber"> 006 </span>		สุภูติสุตฺตวณฺณนา  
<span class="LineNumber"> 007 </span>	สตฺตเม  สุภูตีติ  ตสฺส  เถรสฺส  นามํ  โส  หิ  อายสฺมา  
<span class="LineNumber"> 008 </span>ปทุมุตฺตรสฺส  ภควโต  ปาทมูเล  กตาภินีหาโร  กปฺปสตสหสฺสํ  
<span class="LineNumber"> 009 </span>อุปจิตปุฺสมฺภาโร  อิมสฺมึ  พุทฺธุปฺปาเท  อุฬารวิภเว  มหติ
<span class="LineNumber"> 010 </span>กุเล  อุปฺปนฺโน  ภควโต  ธมฺมเทสนํ  สุตฺวา  สํเวคชาโต  ฆรา
<span class="LineNumber"> 011 </span>นิกฺขมฺม  ปพฺพชิตฺวา  กตาธิการตฺตา  ฆเฏนฺโต  วายมนฺโต  
<span class="LineNumber"> 012 </span>นจิรสฺเสวถ  ฉฬภิฺโ  ชาโต  พฺรหฺมวิหารภาวนาย  ปน  อุกฺกํส-
<span class="LineNumber"> 013 </span>ปารมิปฺปตฺติยา  เอตทคฺคํ  ภิกฺขเว  มม  สาวกานํ  ภิกฺขูนํ  
<span class="LineNumber"> 014 </span>อรณวิหารีนํ  ยทิทํ  สุภูตีติ  อรณวิหาเร  ภควตา  เอตทคฺเค  
<span class="LineNumber"> 015 </span>€ปิโต ฯ  โส  เอกทิวสํ  สายนฺหสมยํ  ทิวาฏฺ€านโต  วิหารงฺคณํ  
<span class="LineNumber"> 016 </span>โอติณฺโณ  จตุปฺปริสมชฺเฌ  ภควนฺตํ  ธมฺมํ  เทเสนฺตํ  ทิสฺวา  
<span class="LineNumber"> 017 </span>เทสนาปริโยสาเน  วุฏฺ€หิตฺวา  วนฺทิสฺสามีติ  กาลปริจฺเฉทํ  กตฺวา  
<span class="LineNumber"> 018 </span>ภควโต  อวิทูเร  อฺตรสฺมึ  รุกฺขมูเล  นิสินฺโน  ผลสมาปตฺตึ  
<span class="LineNumber"> 019 </span>สมาปชฺชิ ฯ  เตน  วุตฺตํ  เตน  โข  ปน  สมเยน  อายสฺมา
<span class="LineNumber"> 020 </span>สุภูติ ฯเปฯ  สมาปชฺชิตฺวาติ ฯ  
