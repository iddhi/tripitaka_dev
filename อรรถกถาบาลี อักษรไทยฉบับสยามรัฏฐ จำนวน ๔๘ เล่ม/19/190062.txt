<span class="LineNumber"> 001 </span>		*เล่มที่  ๑๙  โพธิวคฺควณฺณนา  หน้า  ๖๒

<span class="LineNumber"> 002 </span>อพฺยาปารตํ  ปฏิจฺจสมุปฺปาทสฺส  ทสฺเสติ ฯ  อุปฺปาทาติ  อุปฺปตฺติ-
<span class="LineNumber"> 003 </span>ธมฺมตํ  อสพฺพกาลภาวิตํ  ผลุปฺปตฺติอภิมุขตฺจ  ทีเปนฺโต  อนิจฺจตํ  
<span class="LineNumber"> 004 </span>ปฏิจฺจสมุปฺปาทสฺส  ทสฺเสติ ฯ  สติ  น  อสติ  อุปฺปาทา  น  
<span class="LineNumber"> 005 </span>นิโรธาติ  ปน  เหตุอตฺเถหิ  ภุมฺมนิสฺสกฺกวจเนหิ  สมตฺถิตํ  นิทาน-
<span class="LineNumber"> 006 </span>สมุทยชาติปฺปภวภาวํ  ปฏิจฺจสมุปฺปาทสฺส  ทสฺเสติ ฯ  เหตุอตฺถตา  
<span class="LineNumber"> 007 </span>ภุมฺมวจนสฺส  (๑)  ยสฺส  ภาเว  ตทวินาภาวิผลสฺส  ภาโว  ลกฺขียติ
<span class="LineNumber"> 008 </span>ตตฺถ  ปวตฺติยา  เวทิตพฺพา  ยถา  อธนานํ  ธเน  อนุปฺปาทีย-
<span class="LineNumber"> 009 </span>มาเน(๒)  ทาลิทฺทิยํ  เวปุลฺลมคมาสีติ  (๓)  จ  นิปฺผนฺเนสุ  สสฺเสสุ  
<span class="LineNumber"> 010 </span>สุภิกฺขํ  ชายตีติ  จ ฯ  นิสฺสกฺกวจนสฺสาปิ  เหตุอตฺถตา  ผลสฺส  
<span class="LineNumber"> 011 </span>ปภเว  ปกติยฺจ  สมฺปวตฺตนโต  (๔)  ยถา  กลลา  โหติ  อพฺพุทํ  
<span class="LineNumber"> 012 </span>อพฺพุทา  ชายเต  เปสีติ  (๕)  จ  หิมวตา  คงฺคา  ปภวนฺติ  สรภูโต  (๖)
<span class="LineNumber"> 013 </span>สโร  ชายตีติ  จ ฯ  อวิชฺชาทิภาเว  จ  ตทวินาภาเวน  
<span class="LineNumber"> 014 </span>สงฺขาราทิภาโว  ลกฺขียติ  อวิชฺชาทีหิ  จ  สงฺขาราทโย  
<span class="LineNumber"> 015 </span>ปภวนฺติ  จ  กริยนฺติ(๗)  จาติ  เต  เตสํ  ปภโว  ปกติ  จ  
<span class="LineNumber"> 016 </span>ตสฺมา  ตทตฺถทีปนตฺถํ  อิมสฺมึ  สติ  อิมสฺส  อุปฺปาทาติ  
<span class="LineNumber"> 017 </span>เหตุอตฺเถ  ภุมฺมนิสฺสกฺกนิทฺเทสา  กตาติ ฯ  
<span class="LineNumber"> 018 </span>	ยสฺมา  เจตฺถ  อิมสฺมึ  สติ  อิทํ  โหติ  อิมสฺสุปฺปาทา  
<span class="LineNumber"> 019 </span>#  ๑.  ม.  เจตฺถ  ภุมฺมวจเน ฯ  ๒.  สี.  ม.  อนนุปฺปทิยมาเน ฯ  
<span class="LineNumber"> 020 </span>#  ๓.  ที.  ปา.  ๑๑/๔๕/๗๗ ฯ  ๔.  สี.  ม.  ปวตฺติโต ฯ  
<span class="LineNumber"> 021 </span>#  ๕.  สํ.  ส.  ๑๕/๘๐๓/๓๐๓ ฯ  ม.  อพฺพุทํ  อพฺพุทา  ชายติ  เปสีติ ฯ
<span class="LineNumber"> 022 </span>#  ๖.  สี.  ม.  สิงฺคโต ฯ  ๗.  ม.  ปภวนฺติ  ปกริยนฺติ ฯ
