<span class="LineNumber"> 001 </span>		*เล่มที่  ๑๙  โพธิวคฺควณฺณนา  หน้า  ๕๐

<span class="LineNumber"> 002 </span>อยํ  ปฏิปฺปสฺสทฺธิวิมุตฺติ  นาม ฯ  สพฺพสงฺขตนิสฺสฏตฺตา  ปน  
<span class="LineNumber"> 003 </span>สพฺพสงฺขารวิมุตฺตํ  นิพฺพานํ  อยํ  นิสฺสรณวิมุตฺติ  นาม ฯ  
<span class="LineNumber"> 004 </span>อิธ  ปน  ภควโต  นิพฺพานารมฺมณา  ผลวิมุตฺติ  อธิปฺเปตา ฯ  
<span class="LineNumber"> 005 </span>เตน  วุตฺตํ  วิมุตฺติสุขปฏิสํเวทีติ  วิมุตฺติสุขํ  ผลสมาปตฺติสุขํ
<span class="LineNumber"> 006 </span>ปฏิสํเวทิยมาโนติ(๑) ฯ
<span class="LineNumber"> 007 </span>	วิมุตฺตีติ  จ  อุปกฺกิเลเสหิ  ปฏิปฺปสฺสทฺธิวเสน  จิตฺตสฺส  วิมุตฺติ-
<span class="LineNumber"> 008 </span>ภาโว  จิตฺตเมว  วา  ตถา  วิมุตฺตํ  (๒)  เวทิตพฺพํ  ตาย  วิมุตฺติยา
<span class="LineNumber"> 009 </span>ชาตํ  สมฺปยุตฺตํ  วา  สุขํ  วิมุตฺติสุขํ ฯ  ยายํ  ภนฺเต  อุเปกฺขา  
<span class="LineNumber"> 010 </span>สนฺเต  สุเข  วุตฺตา  ภควตาติ  (๓)  วจนโต  อุเปกฺขาปิ  เจตฺถ  สุข-
<span class="LineNumber"> 011 </span>มิจฺเจว  เวทิตพฺพา ฯ  ตถา  จ  วุตฺตํ  สมฺโมหวิโนทนิยํ  อุเปกฺขา  
<span class="LineNumber"> 012 </span>ปน  สนฺตตฺตา  สุขมิจฺเจว  ภาสิตาติ(๔)  ภควา  หิ  จตุตฺถชฺฌานิกํ  
<span class="LineNumber"> 013 </span>อรหตฺตสมาปตฺตึ  สมาปชฺชติ  น  อิตรํ ฯ  อถวา  เตสํ  วูปสโม  
<span class="LineNumber"> 014 </span>สุโขติอาทีสุ  ยถา  สงฺขารทุกฺขูปสโม  สุโขติ  วุจฺจติ  เอวํ  สกล-
<span class="LineNumber"> 015 </span>กิเลสทุกฺขูปสมภาวโต  อคฺคผเล  ลพฺภมานา  ปฏิปฺปสฺสทฺธิวิมุตฺติเอว
<span class="LineNumber"> 016 </span>อิธ  สุขนฺติ  เวทิตพฺพา ฯ  ตยิทํ  วิมุตฺติสุขํ  มคฺควีถิยํ  กาลนฺตเรติ  
<span class="LineNumber"> 017 </span>ผลจิตฺตสฺส  ปวตฺติวิภาเคน  (๕)  ทุวิธํ  โหติ ฯ  เอเกกสฺส  หิ  อริย-
<span class="LineNumber"> 018 </span>มคฺคสฺส  อนนฺตรา  ตสฺส  ตสฺเสว  วิปากภูตานิ  นิพฺพานา-
<span class="LineNumber"> 019 </span>รมฺมณานิ  ตีณิ  เทฺว  วา  ผลจิตฺตานิ  อุปฺปชฺชนฺติ  อนนฺตร-
<span class="LineNumber"> 020 </span>#  ๑.  ม.  ปฏิสํเวทิยมาโน  นิสินฺโน  โหตีติ  อตฺโถติ ฯ  
<span class="LineNumber"> 021 </span>#  ๒.  ม.  ม.  ๑๓/๙๘/๙๕ ฯ  ๔.  สมฺโมห.  ๒๙๐ ฯ  
<span class="LineNumber"> 022 </span>#  ๕.  สี.  ผลจิตฺตสมาปตฺติวิภาเคน ฯ
