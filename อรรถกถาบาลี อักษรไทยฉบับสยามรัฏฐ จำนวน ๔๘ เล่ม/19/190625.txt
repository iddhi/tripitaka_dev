<span class="LineNumber"> 001 </span>		*เล่มที่  ๑๙  ปาฏลิคามิยสุตฺตวณฺณนา  หน้า  ๖๒๕
		
<span class="LineNumber"> 002 </span>		นาควิกฺกนฺตจาโร  โส  คมเน  โสภเต  ชิโน  
<span class="LineNumber"> 003 </span>		จารุํ  คจฺฉติ  โลกคฺโค  หาสยนฺโต  สเทวเก ฯ  
<span class="LineNumber"> 004 </span>		อุสภราชาว  โสภนฺโต  จารุจารีว  เกสรี  
<span class="LineNumber"> 005 </span>		โตสยนฺโต  พหู  สตฺเต  คามเสฏฺ€ํ(๑)  อุปาคมีติ ฯ  
<span class="LineNumber"> 006 </span>	วณฺณกาโล  นามายํ(๒)  กิเรส ฯ  เอวํวิเธสุ  กาเลสุ  ภควโต  สรีร-
<span class="LineNumber"> 007 </span>วณฺเณ  วา  คุณวณฺเณ  วา  ธมฺมกถิกสฺส  ถาโมเยว  ปมาณํ  
<span class="LineNumber"> 008 </span>จุณฺณิยปเทหิ  คาถาพนฺเธหิ  ยตฺตกํ  สกฺโกติ  ตตฺตกํ  วตฺตพฺพํ ฯ  
<span class="LineNumber"> 009 </span>ทุกฺกถิตนฺติ  วา  อติตฺเถน  ปกฺขนฺโนติ(๓)  วา  น  วตฺตพฺโพ  
<span class="LineNumber"> 010 </span>อปริมาณวณฺณา  หิ  พุทฺธา  ภควนฺโต  เตสํ  พุทฺธาปิ  อนวเสสโต
<span class="LineNumber"> 011 </span>วณฺณํ  วตฺตุํ  อสมตฺถา ฯ  สกลมฺปิ  หิ  กปฺปํ  วณฺเณนฺตา  
<span class="LineNumber"> 012 </span>ปริโยสาเปตุํ  น  สกฺโกนฺติ  ปเคว  อิตรา  ปชาติ ฯ  อิมินา  
<span class="LineNumber"> 013 </span>สิริวิลาเสน  อลงฺกตปฏิยตฺโต(๔)  ปาฏลิคามํ[๕]  ปาวิสิ  ปวิสิตฺวา  ภควา
<span class="LineNumber"> 014 </span>ปสนฺนจิตฺเตน  ชเนน  ปุปฺผคนฺธธูมวาสจุณฺณาทีหิ  ปูชิยมาโน  
<span class="LineNumber"> 015 </span>อาวสถาคารํ  ปาวิสิ ฯ  เตน  วุตฺตํ  อถ  โข  ภควา  (ปุพฺพณฺห-
<span class="LineNumber"> 016 </span>สมยํ)  นิวาเสตฺวา  ปตฺตจีวรมาทาย  สทฺธึ  ภิกฺขุสงฺเฆน  เยน  
<span class="LineNumber"> 017 </span>อาวสถาคารํ  เตนุปสงฺกมีติ ฯ  
<span class="LineNumber"> 018 </span>	ปาเท  ปกฺขาเลตฺวาติ  ยทิปิ  ภควโต  ปาเท  รโชชลฺลํ  น  
<span class="LineNumber"> 019 </span>อุปลิมฺปติ  เตสํ  ปน  อุปาสกานํ  กุสลาภิวุฑฺฒึ  อากงฺขนฺโต  
<span class="LineNumber"> 020 </span>ปเรสํ  ทิฏฺ€านุคตึ  อาปชฺชนตฺถฺจ  ภควา  ปาเท  ปกฺขาเลติ ฯ  
<span class="LineNumber"> 021 </span>#  ๑.  ม.  คามํ  เสฏฺโ€ ฯ  ๒.  ม.  นาม  กิเรส ฯ  ๓.  ม.  ปกฺขนฺโท ฯ
<span class="LineNumber"> 022 </span>#  ๔.  ม.  อลงฺกตปฏิยตฺตํ ฯ  ๕.  ม.  เอตฺถนฺตเร  ปาวิสีติ  ทิสฺสติ ฯ  
