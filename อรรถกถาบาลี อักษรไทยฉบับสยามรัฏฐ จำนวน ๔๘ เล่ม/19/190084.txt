<span class="LineNumber"> 001 </span>			*เล่มที่  ๑๙  หน้า  ๘๔
		
<span class="LineNumber"> 002 </span>			เถรสุตฺตวณฺณนา(๑)
<span class="LineNumber"> 003 </span>	ปฺจเม  สาวตฺถิยนฺติ  เอวํนามเก  นคเร ฯ  ตํ  หิ  
<span class="LineNumber"> 004 </span>สวตฺถสฺส  นาม  อิสิโน  นิวาสนฏฺ€าเน(๒)  มาปิตตฺตา  สาวตฺถีติ  
<span class="LineNumber"> 005 </span>วุจฺจติ  ยถา  กากนฺที  มากนฺทีติ ฯ  เอวนฺตาว  อกฺขรจินฺตกา ฯ  
<span class="LineNumber"> 006 </span>อฏฺ€กถาจริยา  ปน  ภณนฺติ  ยงฺกิฺจิ  มนุสฺสานํ  อุปโภคปริโภคํ  
<span class="LineNumber"> 007 </span>สพฺพเมตฺถ  อตฺถีติ  สาวตฺถิ ฯ  ยตฺถ(๓)  สมาโยเค(๔)  จ  กิเมตฺถ  ภณฺฑ-
<span class="LineNumber"> 008 </span>มตฺถีติ  ปุจฺฉิเต  สพฺพมตฺถีติปิ  วจนํ  อุปาทาย  สาวตฺถีติ ฯ  
<span class="LineNumber"> 009 </span>	สพฺพทา  สพฺพูปกรณํ  สาวตฺถิยํ  สโมหิตํ  
<span class="LineNumber"> 010 </span>	ตสฺมา  สพฺพมุปาทาย  สาวตฺถีติ  ปวุจฺจตีติ ฯ  (๕)  
<span class="LineNumber"> 011 </span>ตสฺสํ  สาวตฺถิยํ  สมีปตฺเถ  เจตํ  ภุมฺมวจนํ ฯ  เชตวเนติ  
<span class="LineNumber"> 012 </span>อตฺตโน  ปจฺจตฺถิเก  ชินาตีติ  เชโต  รฺา  วา  ปจฺจตฺถิเก  
<span class="LineNumber"> 013 </span>ชเน  ชิเต  ชาโตติ  เชโต  มงฺคลกมฺยตาย  วา  ตสฺส  เอวํ  
<span class="LineNumber"> 014 </span>นามเมว  กตนฺติ  เชโต ฯ  วนยตีติ  วนํ  อตฺตโน  สมฺปตฺติยา  
<span class="LineNumber"> 015 </span>สตฺตานํ  อตฺตนิ  ภตฺตึ  กโรติ  อุปฺปาเทตีติ  อตฺโถ ฯ  วนุเต  
<span class="LineNumber"> 016 </span>อิติ  วา  วนํ  นานาวิธกุสุมคนฺธสมฺโมทมตฺตโกกิลาทิวิหงฺค-
<span class="LineNumber"> 017 </span>วิรุตาลาเปหิ  มนฺทมารุตจลิตรุกฺขสาขาปลฺลวหตฺเถหิ  จ  เอถ  มํ  
<span class="LineNumber"> 018 </span>ปริภุฺชถาติ  ปาณิโน  ยาจติ  วิยาติ  อตฺโถ ฯ  เชตสฺส  วนํ  
<span class="LineNumber"> 019 </span>เชตวนํ ฯ  ตํ  หิ  เชเตน  กุมาเรน  โรปิตํ  สํวฑฺฒิตํ  ปริปาลิตํ  
<span class="LineNumber"> 020 </span>#  ๑.  ม.  พฺราหฺมณสุตฺตวณฺณนา ฯ  ๒.  ม.  นิวาสฏฺ€าเน ฯ
<span class="LineNumber"> 021 </span>#  ๓.  สี.  สตฺถ ฯ  ๔.  ม.  สตฺถสมาโยเค ฯ  ๕.  ปปฺจสูทนี.  ๑/๑๐ ฯ
<span class="LineNumber"> 022 </span>#  ๖.  ม.  กุมาเรน ฯ
