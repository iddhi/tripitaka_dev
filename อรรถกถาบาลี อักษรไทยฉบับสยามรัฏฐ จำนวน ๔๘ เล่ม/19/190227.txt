<span class="LineNumber"> 001 </span>		*เล่มที่  ๑๙  สุปฺปวาสาสุตฺตวณฺณนา  หน้า  ๒๒๗

<span class="LineNumber"> 002 </span>ตถาคโต ฯ  ปริยตฺติธมฺโมปิ  ยถา  ปุริมพุทฺเธหิ  สุตฺตเคยฺยาทิวเสน  
<span class="LineNumber"> 003 </span>ปวตฺติอาทิปฺปกาสนวเสน  จ  เวเนยฺยานํ  อาสยาทิอนุรูปํ  ปวตฺติโต  
<span class="LineNumber"> 004 </span>ตถา(๑)  อมฺหากมฺปิ  ภควตา  ตถา  คโต  คทิโต  ปวตฺติโตติ  วา  
<span class="LineNumber"> 005 </span>ตถาคโต ฯ  ยถา  ภควตา  เทสิโต  ตถา  ภควโต  สาวเกหิ  คโต  
<span class="LineNumber"> 006 </span>อวคโตติ  ตถาคโต ฯ  เอวํ  สพฺโพปิ  สทฺธมฺโม  ตถาคโต ฯ  
<span class="LineNumber"> 007 </span>เตนาห  สกฺโก  เทวานมินฺโท  
<span class="LineNumber"> 008 </span>		ตถาคตํ  เทวมนุสฺสปูชิตํ  
<span class="LineNumber"> 009 </span>		ธมฺมํ  นมสฺสาม  สุวตฺถิ  โหตูติ ฯ  (๒)  
<span class="LineNumber"> 010 </span>สฺวาสฺส  อตฺถีติ  ภควา  ตถาคโต ฯ  
<span class="LineNumber"> 011 </span>	ยถา  จ  ธมฺโม  เอวํ  อริยสงฺโฆปิ  ยถา  อตฺตหิตาย  
<span class="LineNumber"> 012 </span>ปรหิตาย  จ  ปฏิปนฺเนหิ  สุวิสุทฺธํ  ปุพฺพภาคสมถวิปสฺสนาปฏิปทํ  
<span class="LineNumber"> 013 </span>ปุรกฺขตฺวา  เตน  เตน  มคฺเคน  คนฺตพฺพํ  ตํ  ตํ  ตถา  คโตติ  ตถาคโต ฯ  
<span class="LineNumber"> 014 </span>ยถา  วา  ภควตา  สจฺจปฏิจฺจสมุปฺปาทาทโย  เทสิตา  ตถา  จ
<span class="LineNumber"> 015 </span>พุทฺธตฺตา  ตถา  คทนโต  จ  ตถาคโต ฯ  เตนาห  สกฺโก  เทวราชา  
<span class="LineNumber"> 016 </span>		ตถาคตํ  เทวมนุสฺสปูชิตํ  
<span class="LineNumber"> 017 </span>		สงฺฆํ  นมสฺสาม  สุวตฺถิ  โหตูติ ฯ  (๒)  
<span class="LineNumber"> 018 </span>สฺวาสฺส  สาวกภูโต  อตฺถีติ  ภควา  ตถาคโต ฯ  เอวํ  ตถาคต-
<span class="LineNumber"> 019 </span>ภาเวเนว  (๓)  ตถาคโตติ ฯ  
<span class="LineNumber"> 020 </span>	อิทมฺปิ  [๔]  ตถาคตสฺส  ตถาคตภาวทีปเน  มุขมตฺตกเมว ฯ
<span class="LineNumber"> 021 </span>#  ๑.  ม.  อยํ  ปาโ€  นตฺถิ ฯ  ๒.  ขุ.  สุ.  ๒๕/๓๑๔/๓๗๑ ฯ
<span class="LineNumber"> 022 </span>#  ๓.  ม.  ...ภาเวน ฯ  ๔.  ม.  เอตฺถนฺตเร  จสทฺโท  ทิสฺสติ ฯ
