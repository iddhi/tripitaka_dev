<span class="LineNumber"> 001 </span>		*เล่มที่  ๑๙  เมฆิยวคฺควณฺณนา  หน้า  ๓๖๐

<span class="LineNumber"> 002 </span>ลกฺขเณน  มิทฺเธน  จ  อชฺโฌตฺถเตน  เตน  กาเยน  จิตฺเตนาติ  
<span class="LineNumber"> 003 </span>วา  สมฺพนฺโธ ฯ  วสํ  มารสฺส  คจฺฉตีติ  กิเลสมาราทิกสฺส  
<span class="LineNumber"> 004 </span>สพฺพสฺสปิ  มารสฺส  วสํ  ยถากามกรณียตํ  อุปคจฺฉติ  เตสํ  
<span class="LineNumber"> 005 </span>วิสยํ  นาติกฺกมตีติ  อตฺโถ ฯ  
<span class="LineNumber"> 006 </span>	อิมาย  หิ  คาถาย  ภควา  เย  สติอารกฺขาภาเวน  
<span class="LineNumber"> 007 </span>สพฺพโส  อรกฺขิตจิตฺตา  โยนิโสมนสิการสฺส  เหตุภูตาย  ปฺาย  
<span class="LineNumber"> 008 </span>อภาวโต  อโยนิโส  อุมฺมุชฺชเนน  นิจฺจนฺติอาทินา  วิปริเยสคาหิโน  
<span class="LineNumber"> 009 </span>ตโต  เอว  กุสลกิริยาย  วีริยารมฺภาภาวโต  โกสชฺชาภิภูตา  เต
<span class="LineNumber"> 010 </span>วฏฺฏโต  (๑)  สีสํ  น  อุกฺขิปิสฺสนฺตีติ  เตสํ  ภิกฺขูนํ  ปมาทวิหาร-
<span class="LineNumber"> 011 </span>ครหามุเขน  วฏฺฏํ  ทสฺเสตฺวา  อิทานิ  วิวฏฺฏํ  ทสฺเสตุํ  ตสฺมา  
<span class="LineNumber"> 012 </span>รกฺขิตจิตฺตสฺสาติ  ทุติยํ  คาถมาห ฯ  
<span class="LineNumber"> 013 </span>	ตตฺถ  ตสฺมา  รกฺขิตจิตฺตสฺสาติ  ยสฺมา  อรกฺขิตจิตฺโต  
<span class="LineNumber"> 014 </span>มารสฺส  ยถากามกรณีโย  หุตฺวา  สํสาเรเยว  โหติ  ตสฺมา  
<span class="LineNumber"> 015 </span>สติสํวเรน  มนจฺฉฏฺ€านํ  อินฺทฺริยานํ  รกฺขเนน  ปิทหเนน  
<span class="LineNumber"> 016 </span>รกฺขิตจิตฺโต  อสฺส ฯ  จิตฺเต  หิ  รกฺขิเต  จกฺขฺวาทิอินฺทฺริยานิ  
<span class="LineNumber"> 017 </span>รกฺขิตาเนว  โหนฺตีติ ฯ  สมฺมาสงฺกปฺปโคจโรติ  ยสฺมา  มิจฺฉา-
<span class="LineNumber"> 018 </span>สงฺกปฺปโคจโร  ตถา  ตถา  อโยนิโส  วิตกฺเกตฺวา  นานาวิธานิ  
<span class="LineNumber"> 019 </span>มิจฺฉาทสฺสนานิ  คณฺหนฺโต  มิจฺฉาทิฏฺ€ิหเตน  จิตฺเตน  มารสฺส
<span class="LineNumber"> 020 </span>ยถากามกรณีโย  โหติ  ตสฺมา  โยนิโสมนสิกาเรน  กมฺมํ  
<span class="LineNumber"> 021 </span>#  ๑.  ม.  สํสารวฏฺฏโต ฯ
