<span class="LineNumber"> 001 </span>			*เล่มที่  ๑๙  หน้า  ๔๑๔
	
<span class="LineNumber"> 002 </span>		อปฺปายุกสุตฺตวณฺณนา  
<span class="LineNumber"> 003 </span>	ทุติเย  อจฺฉริยํ  ภนฺเตติ  อิทมฺปิ  เมฆิยสุตฺเต  วิย  
<span class="LineNumber"> 004 </span>ครหนจฺฉริยวเสน  เวทิตพฺพํ ฯ  ยาว  อปฺปายุกาติ  ยตฺตกํ  
<span class="LineNumber"> 005 </span>ปริตฺตายุกา  อติอิตฺตรชีวิตาติ  อตฺโถ ฯ  สตฺตาหชาเตติ  สตฺตาเหน(๑)
<span class="LineNumber"> 006 </span>ชาโต  สตฺตาหชาโต  ตสฺมึ  สตฺตาหชาเต  ชาตสฺส  สตฺตเม  
<span class="LineNumber"> 007 </span>อหนีติ  อตฺโถ ฯ  ตุสิตํ  กายํ  อุปปชฺชีติ  ตุสิตํ  เทวนิกายํ  
<span class="LineNumber"> 008 </span>ปฏิสนฺธิคฺคหณวเสน  อุปปชฺชิ ฯ  
<span class="LineNumber"> 009 </span>	เอกทิวสํ  กิร  เถโร  ปจฺฉาภตฺตํ  ทิวาฏฺ€าเน  นิสินฺโน  
<span class="LineNumber"> 010 </span>ลกฺขณานุพฺยฺชนปฏิมณฺฑิตํ  โสภคฺคปฺปตฺตํ  ทสฺสนานุตฺตริยภูตํ  
<span class="LineNumber"> 011 </span>ภควโต  รูปกายสิรึ  สมนิกริตฺวา  อโห  พุทฺธานํ  รูปกายสมฺปตฺติ
<span class="LineNumber"> 012 </span>ทสฺสนียา  สมนฺตปาสาทิกา  มโนหราติ  อุฬารํ  ปีติโสมนสฺสํ  
<span class="LineNumber"> 013 </span>ปฏิสํเวเทนฺโต  เอวํ  จินฺเตสิ  วิชาตมาตุยา  นาม  วิรูโปปิ  
<span class="LineNumber"> 014 </span>ปุตฺโต  (๒)สุรูโป  วิย  มนาโป  โหติ  สเจ  ปน  พุทฺธานํ  มาตา  
<span class="LineNumber"> 015 </span>มหามายา  เทวี  ธเรยฺย  กีทิสํ  นุ  โข  ตสฺสา  ภควโต  
<span class="LineNumber"> 016 </span>รูปทสฺสเน  ปีติโสมนสฺสํ  อุปฺปชฺเชยฺย  มหาชานิ  โข  มยฺหํ
<span class="LineNumber"> 017 </span>มหามาตุ  เทวิยา  ยา  สตฺตาหชาเต  ภควติ  กาลกตาติ ฯ  
<span class="LineNumber"> 018 </span>เอวมฺปน  จินฺเตตฺวา  ภควนฺตํ  อุปสงฺกมิตฺวา  อตฺตโน  ปริวิตกฺกิตํ  
<span class="LineNumber"> 019 </span>อาโรเจนฺโต  ตสฺสา  กาลกิริยํ  ครหนฺโต  อจฺฉริยํ  ภนฺเตติ-
<span class="LineNumber"> 020 </span>อาทิมาห ฯ  
<span class="LineNumber"> 021 </span>#  ๑.  ม.  สตฺตาเหน ฯ  ๒.  สี.  สุรูโป  ปิยมนาโป ฯ
