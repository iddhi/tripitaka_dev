<span class="LineNumber"> 001 </span>		*เล่มที่  ๑๙  อุโปสถสุตฺตวณฺณนา  หน้า  ๔๕๗

<span class="LineNumber"> 002 </span>มณฺฑูกสฺส  อุปฺปติตฺวา  คมนํ  วิย  อาทิโตว  สีลปูรณาทีนิ  
<span class="LineNumber"> 003 </span>อกตฺวา  อรหตฺตปฏิเวโธ  นาม  นตฺถิ  ปฏิปาฏิยา  ปน  
<span class="LineNumber"> 004 </span>สีลสมาธิปฺาโย  ปูเรตฺวาว  อรหตฺตปฺปตฺตีติ  อตฺโถ ฯ  
<span class="LineNumber"> 005 </span>	มม  สาวกาติ  โสตาปนฺนาทิเก  อริยปุคฺคเล  สนฺธาย  
<span class="LineNumber"> 006 </span>วทติ ฯ  น  สํวสตีติ  อุโปสถกมฺมาทิวเสน  สํวาสํ  น  กโรติ ฯ  
<span class="LineNumber"> 007 </span>อุกฺขิปตีติ  อปเนติ ฯ  อารกาวาติ  ทูเรเยว ฯ  น  เตน  นิพฺพาน-
<span class="LineNumber"> 008 </span>ธาตุยา  อูนตฺตํ  วา  ปูรตฺตํ  วาติ  อสงฺเขฺยยฺเยปิ  มหากปฺเป  
<span class="LineNumber"> 009 </span>พุทฺเธสุ  อนุปฺปชฺชนฺเตสุ  เอกสตฺโตปิ  ปรินิพฺพาตุํ  น  สกฺโกติ  
<span class="LineNumber"> 010 </span>ตทาปิ  ตุจฺฉา  นิพฺพานธาตูติ  น  สกฺกา  วตฺตต  พุทฺธกาเล  
<span class="LineNumber"> 011 </span>ปน  เอเกกสฺมึ  สมาคเม  อสงฺเขฺยยฺยาปิ  สตฺตา  อสตํ  อาราเธนฺติ  
<span class="LineNumber"> 012 </span>ตทาปิ  น  สกฺกา  วตฺตุํ  ปูรา  นิพฺพานธาตูติ ฯ  วิมุตฺติรโสติ  
<span class="LineNumber"> 013 </span>กิเลเสหิ  วิมุจฺจนรโส ฯ  สพฺพา  หิ  สาสนสฺส  สมฺปตฺติ  ยาวเทว
<span class="LineNumber"> 014 </span>อนุปาทาย  อาสเวหิ  จิตฺตสฺส  วิมุตฺติยา  โหติ ฯ  
<span class="LineNumber"> 015 </span>	รตนานีติ  รติชนนฏฺเ€น  รตนานิ ฯ  สติปฏฺ€านาทโย  หิ  
<span class="LineNumber"> 016 </span>ภาวิยมานา  ปุพฺพภาเคปิ  อนปฺปกํ  ปีติปาโมชฺชํ  นิพฺพตฺเตนฺติ ฯ
<span class="LineNumber"> 017 </span>ปเคว  อปรภาเค ฯ  วุตฺตเฺหตํ  
<span class="LineNumber"> 018 </span>		ยโต  ยโต  สมฺมสติ  ขนฺธานํ  อุทยพฺพยํ  
<span class="LineNumber"> 019 </span>		ลภติ  ปีติปาโมชฺชํ  อมตนฺตํ  วิชานตนฺติ ฯ  (๑)  
<span class="LineNumber"> 020 </span>โลกิยรตนนิมิตฺตมฺปน  ปีติปาโมชฺชํ  น  ตสฺส  กลภาคมฺปิ  อคฺฆตีติ  
<span class="LineNumber"> 021 </span>#  ๑.  ขุ.  ธ.  ๒๕/๓๕/๖๖ ฯ
