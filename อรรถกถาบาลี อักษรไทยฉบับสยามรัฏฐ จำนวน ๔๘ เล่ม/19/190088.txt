<span class="LineNumber"> 001 </span>		*เล่มที่  ๑๙  โพธิวคฺควณฺณนา  หน้า  ๘๘
		
<span class="LineNumber"> 002 </span>ปพฺพชิโต ฯ  ตสฺส  กิร  เอวํ  อโหสิ  อิเม  โลกิยา  อุภโต-
<span class="LineNumber"> 003 </span>สุชาติยา  พฺราหฺมณสิกฺขานิปฺผตฺติยา  จ  พฺราหฺมโณ  โหติ  น
<span class="LineNumber"> 004 </span>อฺถาติ  วทนฺติ  ภควา  จ  เอเต  อายสฺมนฺเต  พฺราหฺมณาติ
<span class="LineNumber"> 005 </span>วทติ  หนฺทาหํ  ภควนฺตํ  พฺราหฺมณลกฺขณํ  ปุจฺเฉยฺยนฺติ ฯ  
<span class="LineNumber"> 006 </span>เอตทตฺถเมว  หิ  ภควา  ตทา  เต  เถเร  พฺราหฺมณาติ  อภาสิ ฯ
<span class="LineNumber"> 007 </span>พฺรหฺมํ  อณตีติ  พฺราหฺมโณติ  หิ  ชาติพฺราหฺมณานํ  นิพฺพจนํ ฯ  
<span class="LineNumber"> 008 </span>อริยา  ปน  พาหิตปาปตาย  พฺราหฺมณา ฯ  วุตฺตเฺหตํ  พาหิต-
<span class="LineNumber"> 009 </span>ปาโปติ  พฺราหฺมโณ(๑)  สมจริยา  สมโณติ  วุจฺจตีติ ฯ  (๒)  วกฺขติ  
<span class="LineNumber"> 010 </span>จ  พาหิตฺวา  ปาปเก  ธมฺเมติ ฯ  
<span class="LineNumber"> 011 </span>	เอตมตฺถํ  วิทิตฺวาติ  เอตํ  พฺราหฺมณสทฺทสฺส  ปรมตฺถโต  
<span class="LineNumber"> 012 </span>สิขปฺปตฺตมตฺถํ  ชานิตฺวา ฯ  อิมํ  อุทานนฺติ  อิมํ  ปรมตฺถ-
<span class="LineNumber"> 013 </span>พฺราหฺมณภาวทีปกํ  อุทานํ  อุทาเนสิ ฯ  
<span class="LineNumber"> 014 </span>	ตตฺถ  พาหิตฺวาติ  พหิ  กตฺวา  อตฺตโน  สนฺตานโต  นีหริตฺวา  
<span class="LineNumber"> 015 </span>สมุจฺเฉทปฺปหานวเสน  ปชหิตฺวาติ  อตฺโถ ฯ  ปาปเก  ธมฺเมติ  
<span class="LineNumber"> 016 </span>ลามเก  ธมฺเม  ทุจฺจริตวเสน  ติวิธทุจฺจริตธมฺเม  จิตฺตุปฺปาท-
<span class="LineNumber"> 017 </span>วเสน  ทฺวาทสากุสลจิตฺตุปฺปาเท  กมฺมปถวเสน  ทสากุสลกมฺมปเถ  
<span class="LineNumber"> 018 </span>ปวตฺติเภทวเสน  อเนกเภทภินฺเน  สพฺเพปิ  อกุสลธมฺเมติ  อตฺโถ ฯ
<span class="LineNumber"> 019 </span>เย  จรนฺติ  สทา  สตาติ  เย  สติเวปุลฺลปฺปตฺตตาย  สพฺพกาลํ  
<span class="LineNumber"> 020 </span>รูปาทีสุ  ฉสุปิ  อารมฺมเณสุ  สตตวิหารวเสน  (๓)  สตา  สติมนฺโต  
<span class="LineNumber"> 021 </span>#  ๑.  ม.  พาหิตปาโปติพฺราหฺมโณ ฯ  ๒.  ขุ.  ธ.  ๒๕/๓๖/๖๗ ฯ
<span class="LineNumber"> 022 </span>#  ๓.  ม.  สตตวิหารวเสน ฯ
