<span class="LineNumber"> 001 </span>		*เล่มที่  ๑๙  ตติยโพธิสุตฺตวณฺณนา  หน้า  ๗๕

<span class="LineNumber"> 002 </span>ปฏิโลมฺจ  ยถาวุตฺตอนุโลมวเสน  เจว  ปฏิโลมวเสน  จาติ ฯ
<span class="LineNumber"> 003 </span>อิมินา  มนสิการสฺส  ปคุณพลวภาโว  จ  วสีภาโว  จ  ปกาสิโต  
<span class="LineNumber"> 004 </span>โหติ  เอตฺถ  จ  อนุโลมํ  มนสิ  กริสฺสามิ  ปฏิโลมํ  มนสิ  
<span class="LineNumber"> 005 </span>กริสฺสามิ  อนุโลมปฏิโลมํ  มนสิ  กริสฺสามีติ  เอวํ  ปวตฺตานํ  
<span class="LineNumber"> 006 </span>ปุพฺพาโภคานํ  (๑)  วเสน  เนสํ  วิภาโค  เวทิตพฺโพ ฯ  
<span class="LineNumber"> 007 </span>	ตตฺถ  อวิชฺชาย  เตฺววาติ  อวิชฺชาย  ตุ  เอว ฯ  อเสสวิราค-
<span class="LineNumber"> 008 </span>นิโรธาติ  วิราคสงฺขาเตน  มคฺเคน  อเสสนิโรธา  อคฺคมคฺเคน  
<span class="LineNumber"> 009 </span>อนวเสสํ  อนุปฺปาทปฺปหานํ  โหตีติ  อตฺโถ(๒) ฯ  สงฺขารนิโรโธติ  
<span class="LineNumber"> 010 </span>สพฺเสสํ  สงฺขารานํ  อนวเสสํ  อนุปฺปาทนิโรโธ ฯ  เหฏฺ€ิเมน  หิ  
<span class="LineNumber"> 011 </span>มคฺคตฺตเยน  เกจิ  สงฺขารา  นิรุชฺฌนฺติ  เกจิ  น  นิรุชฺฌนฺติ  
<span class="LineNumber"> 012 </span>อวิชฺชาย  สาวเสสนิโรธา ฯ  อคฺคมคฺเคน  ปนสฺสา  อนวเสส-
<span class="LineNumber"> 013 </span>นิโรธา  น  เกจิ  สงฺขารา  น  นิรุชฺฌนฺตีติ ฯ  
<span class="LineNumber"> 014 </span>	เอตมตฺถํ  วิทิตฺวาติ  ยฺวายํ  อวิชฺชาทิวเสน  สงฺขาราทิกสฺส
<span class="LineNumber"> 015 </span>ทุกฺขกฺขนฺธสฺส  สมุทโย  นิโรโธ  จ  อวิชฺชาทีนํ  สมุทยา  นิโรธา  
<span class="LineNumber"> 016 </span>จ  โหตีติ  วุตฺโต  สพฺพากาเรน  เอตมตฺถํ  วิทิตฺวา ฯ  อิมํ  
<span class="LineNumber"> 017 </span>อุทานํ  อุทาเนสีติ  อิทํ  เยน  มคฺเคน  โย  ทุกฺขกฺขนฺธสฺส  
<span class="LineNumber"> 018 </span>สมุทยนิโรธสงฺขาโต  อตฺโถ  กิจฺจวเสน  อารมฺมณกิริยาย  จ  
<span class="LineNumber"> 019 </span>วิทิโต  ตสฺส  อริยมคฺคสฺส  อานุภาวทีปกํ  วุตฺตปฺปการํ  อุทานํ  
<span class="LineNumber"> 020 </span>อุทาเนสีติ  อตฺโถ ฯ  
<span class="LineNumber"> 021 </span>#  ๑.  สี.  ปุพฺพภาคานํ ฯ  
<span class="LineNumber"> 022 </span>#  ๒.  สี.  ม.  อนวเสสอนุปฺปาทปฺปหานาติ  อตฺโถ ฯ
