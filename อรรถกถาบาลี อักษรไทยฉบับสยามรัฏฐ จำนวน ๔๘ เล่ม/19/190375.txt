<span class="LineNumber"> 001 </span>		*เล่มที่  ๑๙  นาคสุตฺตวณฺณนา  หน้า  ๓๗๕

<span class="LineNumber"> 002 </span>	เอวํ  คเต  สตฺถริ  ปฺจสตา  ภิกฺขู  อายสฺมนฺตํ  อานนฺทํ  
<span class="LineNumber"> 003 </span>อาหํสุ  อาวุโส  อานนฺท  สตฺถา  เอกโกว  คโต  มยํ  อนุ-
<span class="LineNumber"> 004 </span>พนฺธิสฺสามาติ ฯ  อาวุโส  ยทา  ภควา  สามํ  เสนาสนํ  
<span class="LineNumber"> 005 </span>สํสาเมตฺวา  ปตฺตจีวรํ  อาทาย  อนามนฺเตตฺวา  อุปฏฺ€าเก  จ  
<span class="LineNumber"> 006 </span>อนปโลเกตฺวา  ภิกฺขุสงฺฆํ  อทุติโย  คจฺฉติ  ตทา  เอกจารํ  
<span class="LineNumber"> 007 </span>จริตุํ  ภควโต  อชฺฌาสโย  สาวเกน  นาม  สตฺถุ  อชฺฌาสยานุรูปํ  
<span class="LineNumber"> 008 </span>ปฏิปชฺชิตพฺพํ  ตสฺมา  น  อิเมสุ  ทิวเสสุ  ภควา  อนุคนฺตพฺโพติ
<span class="LineNumber"> 009 </span>นิวาเรสิ  สยมฺปิ  นานุคจฺฉิ ฯ  
<span class="LineNumber"> 010 </span>	อนุปุพฺเพนาติ  อนุกฺกเมน  คามนิคมปฏิปาฏิยา  จาริกฺ-
<span class="LineNumber"> 011 </span>จรมาโน  เอกจารวาสํ  ตาว  วสมานํ  ภิกฺขุํ  ปสฺสิสฺสามีติ  
<span class="LineNumber"> 012 </span>พาลกโลณการคามํ  (๑)  คนฺตฺวา  ตตฺถ  ภคุตฺเถรสฺส  สกลํ  ปจฺฉา-
<span class="LineNumber"> 013 </span>ภตฺตฺเจว  ติยามฺจ  รตฺตึ  เอกจารวาเส  อานิสํสํ  กเถตฺวา  
<span class="LineNumber"> 014 </span>ปุนทิวเส  เตน  ปจฺฉาสมเณน  ปิณฺฑาย  จริตฺวา  ตํ  ตตฺเถว  
<span class="LineNumber"> 015 </span>นิวตฺเตตฺวา  สมคฺควาสํ  วสมาเน  ตโย  กุลปุตฺเต  ปสฺสิสฺสามีติ  
<span class="LineNumber"> 016 </span>ปาจีนวํสมิคทายํ  คนฺตฺวา  เตสมฺปิ  สกลรตฺตึ  สมคฺควาเส  อานิสํสํ  
<span class="LineNumber"> 017 </span>กเถตฺวา  เตปิ  ตตฺเถว  นิวตฺเตตฺวา  เอกโกว  ปาลิเลยฺยคามํ  
<span class="LineNumber"> 018 </span>สมฺปตฺโต ฯ  ปาลิเลยฺยคามวาสิโน  ปจฺจุคฺคนฺตฺวา  ภควโต  ทานํ  
<span class="LineNumber"> 019 </span>ทตฺวา  ปาลิเลยฺยคามสฺส  อวิทูเร  รกฺขิตวนสณฺโฑ  นาม  อตฺถิ  
<span class="LineNumber"> 020 </span>ตตฺถ  ภควโต  ปณฺณสาลํ  กตฺวา  เอตฺถ  ภควา  วสตูติ  ยาจิตฺวา  
<span class="LineNumber"> 021 </span>#  ๑.  ม.  ติพาลกโลณการคามํ ฯ
