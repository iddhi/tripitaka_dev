<span class="LineNumber"> 001 </span>	*เล่มที่  ๑๙  ตติยนิพฺพานปฏิสํยุตฺตสุตฺตวณฺณนา  หน้า  ๕๙๗

<span class="LineNumber"> 002 </span>อุปฺปนฺนนฺติ  อภูตํ  เอวํ  อชาตตฺตา  อภูตตฺตา  จ  เยน  เกนจิ  
<span class="LineNumber"> 003 </span>การเณน  น  กตนฺติ  อกตํ  ชาตภูตกตสภาโว  จ  นามรูปานํ  
<span class="LineNumber"> 004 </span>สงฺขตธมฺมานํ  โหติ  น  อสงฺขตสภาวสฺส  นิพฺพานสฺสาติ  
<span class="LineNumber"> 005 </span>ทสฺสนตฺถํ  อสงฺขตนฺติ  วุตฺตํ ฯ  ปฏิโลมโต  วา  สเมจฺจ  สมฺภูย
<span class="LineNumber"> 006 </span>ปจฺจเยหิ  กตนฺติ  สงฺขตํ  ตถา  น  สงฺขตํ  สงฺขตลกฺขณรหิตนฺติ  
<span class="LineNumber"> 007 </span>อสงฺขตนฺติ ฯ  เอวมเนเกหิ  การเณหิ  นิพฺพตฺติตภาเว  ปฏิสิทฺเธ  
<span class="LineNumber"> 008 </span>สิยา  นุ  โข  เอเกเนว  การเณน  กตนฺติ  อาสงฺกาย  เยน  
<span class="LineNumber"> 009 </span>เกนจิ  น  กตนฺติ  ทสฺสนตฺถํ  อกตนฺติ  วุตฺตํ ฯ  เอวํ  อปฺปจฺจยมฺปิ  
<span class="LineNumber"> 010 </span>สมานํ  สยเมว  นุ  โข  อิทํ  ภูตํ  ปาตุภูตนฺติ  อาสงฺกาย  
<span class="LineNumber"> 011 </span>ตนฺนิวตฺตนตฺถํ  อภูตนฺติ  วุตฺตํ ฯ  อยฺเจตสฺส  อสงฺขตากตา-
<span class="LineNumber"> 012 </span>ภูตภาโว  สพฺเพน  สพฺพํ  อชาติธมฺมตฺตาติ  ทสฺเสตุํ  อชาตนฺติ  
<span class="LineNumber"> 013 </span>วุตฺตํ ฯ  เอวเมเตสํ  จตุนฺนมฺปิ  ปทานํ  สาตฺถกภาวํ  วิทิตฺวา  ตยิทํ
<span class="LineNumber"> 014 </span>นิพฺพานํ  อตฺถิ  ภิกฺขเวติ  ปรมตฺถโต  นิพฺพานสฺส  อตฺถิภาโว  
<span class="LineNumber"> 015 </span>ปเวทิโตติ  (๑)  เวทิตพฺโพ ฯ  เอตฺถ  อุทาเนนฺเตน  ภควตา  ภิกฺขเวติ  
<span class="LineNumber"> 016 </span>อาลปเน  การณํ  เหฏฺ€า  วุตฺตนเยเนว  เวทิตพฺพํ ฯ  
<span class="LineNumber"> 017 </span>	อิติ  สตฺถา  อตฺถิ  ภิกฺขเว  อชาตํ  อภูตํ  อกตํ  อสงฺขตนฺติ  
<span class="LineNumber"> 018 </span>วตฺวา  ตตฺถ  เหตุํ  ทสฺเสนฺโต  โน  เจตํ  ภิกฺขเวติอาทิมาห ฯ  
<span class="LineNumber"> 019 </span>ตสฺสายํ  สงฺเขปตฺโถ  ภิกฺขเว  ยทิ  อชาตาทิสภาวา  อสงฺขตา
<span class="LineNumber"> 020 </span>ธาตุ  น  อภวิสฺส  น  สิยา  อิธ  โลเก  ชาตาทิสภาวสฺส  
<span class="LineNumber"> 021 </span>#  ๑.  ม.  ปกาสิโตติ ฯ
