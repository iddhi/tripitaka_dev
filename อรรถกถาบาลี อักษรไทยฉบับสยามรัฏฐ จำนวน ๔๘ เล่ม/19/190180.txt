<span class="LineNumber"> 001 </span>		*เล่มที่  ๑๙  มุจฺจลินฺทสุตฺตวณฺณนา  หน้า  ๑๘๐
		
<span class="LineNumber"> 002 </span>วิปตฺติยา  โยพฺพนาฑรคฺยาทิสมฺปตฺติโต  ปริหีนา ฯ  ยถาลาภวเสน  
<span class="LineNumber"> 003 </span>วายมตฺโถ(๑)  เทวมนุสฺเสสุ  เวทิตพฺโพ ฯ  อถวา  กามฺเจกนฺตสุข-
<span class="LineNumber"> 004 </span>สมปฺปิตานํ  เทวานํ  ทุกฺขชราโรคา  น  สมฺภวนฺติ  ตทนติวตฺต-
<span class="LineNumber"> 005 </span>สภาวตาย  ปน  เตปิ  อฆาวิโนติ  ปริชุนฺนาติ  จ  วุตฺตา ฯ  
<span class="LineNumber"> 006 </span>เตสมฺปิ  วา  ปุพฺพนิมิตฺตุปฺปตฺติยา  ปฏิจฺฉนฺนชราย  เจตสิกโรคสฺส  
<span class="LineNumber"> 007 </span>จ  วเสน  ทุกฺขาทีนํ  สมฺภโว  เวทิตพฺโพ ฯ  มจฺจุราชสฺส  วสํ  
<span class="LineNumber"> 008 </span>คจฺฉนฺตีติ  ปิยวตฺถุวิสยาย  ตณฺหาย  อปฺปหีนตฺตา  ปุนปฺปุนํ  
<span class="LineNumber"> 009 </span>คพฺภูปคมนโต  ธาตุตฺตยิสฺสรตาย  มจฺจุราชสงฺขาตสฺส  มรณสฺส  
<span class="LineNumber"> 010 </span>วสํ  หตฺถเมว  คจฺฉนฺติ ฯ  
<span class="LineNumber"> 011 </span>	เอตฺตาวตา  วฏฺฏํ  ทสฺเสตฺวา  อิทานิ  เย  เว  ทิวาติ-
<span class="LineNumber"> 012 </span>อาทินา  วิวฏฺกํ  ทสฺเสติ ฯ  ตตฺถ  เย  เว  ทิวา  จ  รตฺโต  
<span class="LineNumber"> 013 </span>จ  อปฺปมตฺตาติ  ทิวสํ  จงฺกเมน  นิสชฺชาย  อาวรณีเยหิ  ธมฺเมหิ  
<span class="LineNumber"> 014 </span>จิตฺตํ  ปริโสเธตีติอาทินา  วุตฺตนเยน  ทิวสภาเค  รตฺติภาเค  จ  
<span class="LineNumber"> 015 </span>ทฬฺหํ  อปฺปมตฺตา  อปฺปมาทปฏิปทํ  ปูเรนฺติ ฯ  ชหนฺติ  ปิยรูปนฺติ  
<span class="LineNumber"> 016 </span>จตุสจฺจกมฺมฏฺ€านภาวนํ  อุสฺสุกฺกาเปตฺวา  อริยมคฺคาธิคเมน  
<span class="LineNumber"> 017 </span>ปิยรูปํ  ปิยชาติกํ  จกฺขฺวาทิปิยวตฺถุ  ตปฺปฏิพทฺธจฺฉนฺทราคชหเนน
<span class="LineNumber"> 018 </span>ชหนฺติ ฯ  เต  เว  ขณนฺติ  อฆมูลํ  มจฺจุโน  อามิสํ  ทุรติวตฺตนฺติ  
<span class="LineNumber"> 019 </span>เต  อริยปุคฺคลา  อฆสฺส  วฏฺฏทุกฺขสฺส  มูลภูตํ  มจฺจุนา  มรเณน  
<span class="LineNumber"> 020 </span>อามสิตพฺพโต  อามิสํ  อิโต  พหิทฺธา  เกหิจิปิ  สมณพฺราหฺมเณหิ  
<span class="LineNumber"> 021 </span>#  ๑.  สี.  ม.  วายมตฺโถ ฯ
