<span class="LineNumber"> 001 </span>		*เล่มที่  ๑๙  มุจฺจลินฺทสุตฺตวณฺณนา  หน้า  ๑๘๖
		
<span class="LineNumber"> 002 </span>โลกนาโถ  สมฺมา  อวิปรีตํ  สามํ  สยเมว  สพฺพธมฺเม  อโห  
<span class="LineNumber"> 003 </span>วต(๑)  พุทฺโธ  โส  ภควา  เอวรูปสฺส  เอตรหิ  มยา  อนุภวิยมานสฺส  
<span class="LineNumber"> 004 </span>อฺสฺส  จ  เอวํชาติกสฺส  สกลสฺส  วฏฺฏทุกฺขสฺส  ปหานาย  
<span class="LineNumber"> 005 </span>อจฺจนฺตํอนุปฺปาทนิโรธาย  ธมฺมํ  กเถติ ฯ  อวิปรีตธมฺมํ  กเถติ ฯ
<span class="LineNumber"> 006 </span>อวิปรีตธมฺมเทสนตาย  หิ  สตฺถุ  สมฺมาสมฺโพธิสิทฺธิ ฯ  ตสฺส  
<span class="LineNumber"> 007 </span>ยถาวุตฺตคุณสฺส  ภควโต  ธมฺมสฺสวนนฺเต  ชาตตฺตา  สีลทิฏฺ€ิ-
<span class="LineNumber"> 008 </span>สามฺเน  สํหตตฺตา  จ  สาวสงฺโฆติ  ลทฺธนาโม  อฏฺ€อริย-
<span class="LineNumber"> 009 </span>ปุคฺคลสมูโห  สุปฏิปนฺโน  วต  อโห  วต  สมฺมา  ปฏิปนฺโน  
<span class="LineNumber"> 010 </span>โย  อริยสงฺโฆ  เอวรูปสฺส  อีทิสสฺส  วฏฺฏทุกฺขสฺส  ปหานาย  
<span class="LineNumber"> 011 </span>อนุปฺปาทนิโรธาย  อนิวตฺติปฏิปทํ  ปฏิปนฺโน ฯ  สุสุขํ  วต  อโห  
<span class="LineNumber"> 012 </span>วต  สุฏฺ€ุ  สุขํ  สพฺพสงฺขตนิสฺสฏํ  นิพฺพานํ  ยสฺมึ  นิพฺพาเน  
<span class="LineNumber"> 013 </span>อีทิสํ  วฏฺฏทุกฺขํ  น  อุปลพฺภตีติ ฯ  เอตฺถ  จ  ปฏิปชฺชมานาปิ  
<span class="LineNumber"> 014 </span>ปฏิปนฺนาอิจฺเจว  วุตฺตา  ปฏิปตฺติยา  อนิวตฺติภาวโต ฯ  อถวา  
<span class="LineNumber"> 015 </span>อุปฺปนฺนสทฺโท  วิย  ปฏิปนฺนสทฺโท  วตฺตมานตฺโถปิ  เวทิตพฺโพ ฯ  
<span class="LineNumber"> 016 </span>เตเนวาห  โสตาปตฺติผลสจฺฉิกิริยาย  ปฏิปนฺโนติ ฯ  
<span class="LineNumber"> 017 </span>	สามิกนฺติ  อตฺตโน  ปตึ  โกลิยราชปุตฺตํ ฯ  อามนฺเตสีติ  
<span class="LineNumber"> 018 </span>อภาสิ ฯ  มม  วจเนน  ภควโต  ปาเท  สิรสา  วนฺทาหีติ  มยฺหํ  
<span class="LineNumber"> 019 </span>วจเนน  จกฺกลกฺขณปฺปฏิมณฺฑิตานิ  วิกสิตปทุมสสฺสิรีกานิ  ภควโต  
<span class="LineNumber"> 020 </span>จรณานิ  ตว  สิรสา  วนฺทาหิ  อุตฺตมงฺเคน  อภิวาทนํ  กโรหีติ  
<span class="LineNumber"> 021 </span>#  ๑.  สี.  อพุชฺฌีติ ฯ
