<span class="LineNumber"> 001 </span>		*เล่มที่  ๑๙  มุจฺจลินฺทสุตฺตวณฺณนา  หน้า  ๑๖๖

<span class="LineNumber"> 002 </span>เอตฺถ  ทณฺเฑนาติ  เทสนามตฺตํ  ทณฺเฑน  วา  เลฑฺฑุ-
<span class="LineNumber"> 003 </span>สตฺถปฺปาณิปฺปหาราทีหิ  วาติ  อตฺโถ ฯ  อถวา  ทณฺเฑนาติ  
<span class="LineNumber"> 004 </span>ทณฺฑเนน ฯ  อิทํ  วุตฺตํ  โหติ  โย  สุขกามานิ  สพฺพภูตานิ  
<span class="LineNumber"> 005 </span>ชาติอาทินา  ฆฏฺฏนวเสน  วจีทณฺเฑน  วา  ปาณิมุคฺครสตฺถาทีหิ  
<span class="LineNumber"> 006 </span>โปถนตาฬนจฺเฉทนาทิวเสน  สรีรทณฺเฑน  วา  สตํ  วา  สหสฺสํ  
<span class="LineNumber"> 007 </span>วา  €าปนวเสน  ธนทณฺเฑน  วาติ  อิเมสุ  ทณฺเฑสุ  เยน  
<span class="LineNumber"> 008 </span>เกนจิ  ทณฺเฑน  วิหึสติ  วิพาเธติ  (๑)  ทุกฺขํ  ปาเปติ ฯ  อตฺตโน  
<span class="LineNumber"> 009 </span>สุขเมสาโน  เปจฺจ  โส  น  ลภเต  สุขนฺติ  โส  ปุคฺคโล  อตฺตโน  
<span class="LineNumber"> 010 </span>สุขํ  เอสนฺโต  คเวสนฺโต  ปตฺเถนฺโต  เปจฺจ  ปรโลเก  มนุสฺสสุขํ  
<span class="LineNumber"> 011 </span>ทิพฺพสุขํ  นิพฺพานสุขํ  ติวิธมฺปิ  สุขํ  น  ลภติ  อฺทตฺถุ  
<span class="LineNumber"> 012 </span>เตน  ทณฺเฑน  ทุกฺขเมว  ลภตีติ  อตฺโถ ฯ  
<span class="LineNumber"> 013 </span>	เปจฺจ  โส  ลภเต  สุขนฺติ  โย  ขนฺติเมตฺตานุทฺทยสมฺปนฺโน  
<span class="LineNumber"> 014 </span>ยถาหํ  สุขกาโม  ทุกฺขปฺปฏิกูโล  เอวํ  สพฺเพปีติ  จินฺเตตฺวา  
<span class="LineNumber"> 015 </span>สมฺปตฺตวิรติอาทีสุ  €ิโต  วุตฺตนเยน  เกนจิ  ทณฺเฑน  สพฺพานิปิ  
<span class="LineNumber"> 016 </span>ภูตานิ  น  หึสติ  น  พาธติ  โส  ปุคฺคโล  ปรโลเก  มนุสฺสภูโต  
<span class="LineNumber"> 017 </span>มนุสฺสสุขํ  เทวภูโต  ทิพฺพสุขํ  อุภยํ  อติกฺกมนฺโต  นิพฺพานสุขํ  
<span class="LineNumber"> 018 </span>ลภตีติ ฯ  เอตฺถ  จ  ตาทิสสฺส  ปุคฺคลสฺส  อวสฺสํ  ภาวิตาย  
<span class="LineNumber"> 019 </span>ตํ  สุขํ  ปจฺจุปฺปนฺนํ  วิย  โหตีติ  ทสฺสนตฺถํ  ลภเตติ  วุตฺตํ ฯ  
<span class="LineNumber"> 020 </span>ปุริมคาถายปิ  เอเสว  นโย ฯ  
<span class="LineNumber"> 021 </span>	ตติยสุตฺตวณฺณนา  นิฏฺ€ิตา ฯ  
<span class="LineNumber"> 022 </span>#  ๑.  ม.  วิเหเ€ติ ฯ
