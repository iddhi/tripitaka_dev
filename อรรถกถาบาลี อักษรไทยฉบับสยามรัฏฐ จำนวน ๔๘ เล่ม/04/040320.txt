<span class="LineNumber"> 001 </span>		เล่มที่  ๔  สามฺผลสุตฺตวณฺณนา  หน้า  ๓๑๙  

<span class="LineNumber"> 002 </span>เอวเมว  อาจารปณฺณตฺติอาทีนิ  สิกฺขาปทานิ  ปิยายมาโน(๑)  สิรสา 
<span class="LineNumber"> 003 </span>สมฺปฏิจฺฉิตฺวา  สมฺปิยายมาโน  สิกฺขติ  ฯ  ตสฺมา  ภควา  อาโรคฺยมิว 
<span class="LineNumber"> 004 </span>พฺยาปาทปฺปหานํ  อาห  ฯ  
<span class="LineNumber"> 005 </span>	ยถา  โส  นกฺขตฺตทิวเส  พนฺธนาคารํ  ปเวสิตปุริโส 
<span class="LineNumber"> 006 </span>อปรสฺมึ  นกฺขตฺตทิวเส  ปุพฺเพปิ  อหํ  ปมาทโทเสน  พทฺโธ (๒)
<span class="LineNumber"> 007 </span>เตน  ตํ  นกฺขตฺตํ  นานุภวึ  ฯ  อิทานิ  อปฺปมตฺโต  ภวิสฺสามีติ  ยถาสฺส 
<span class="LineNumber"> 008 </span>ปจฺจตฺถิกา  โอกาสํ  น  ลภนฺติ  ฯ  เอวํ  อปฺปมตฺโต  หุตฺวา  นกฺขตฺตํ 
<span class="LineNumber"> 009 </span>อนุภวิตฺวา  อโห  นกฺขตฺตนฺติ (๓)   อุทานํ  อุทาเนสิ    เอวเมว  ภิกฺขุ 
<span class="LineNumber"> 010 </span>อิทํ  ถีนมิทฺธํ  นาม  มหาอนตฺถกรนฺติ  ฉ  ธมฺเม  ภาเวตฺวา
<span class="LineNumber"> 011 </span>ถีนมิทฺธนีวรณํ  ปชหติ  ฯ  โส  เอวํ  ปหีนถีนมิทฺโธ   ยถา  พนฺธนา  
<span class="LineNumber"> 012 </span>มุตฺโต  ปุริโส  สตฺตาหํปิ  นกฺขตฺตสฺส  อาทิมชฺฌปริโยสานํ  อนุภวติ  
<span class="LineNumber"> 013 </span>เอวเมว  ธมฺมนกฺขตฺตสฺส  อาทิมชฺฌปริโยสานํ  อนุภวนฺโต  สห 
<span class="LineNumber"> 014 </span>ปฏิสมฺภิทาหิ  อรหตฺตํ  ปาปุณาติ  ฯ  ตสฺมา  ภควา  พนฺธนา 
<span class="LineNumber"> 015 </span>โมกฺขมิว  ถีนมิทฺธปฺปหานํ  อาห  ฯ  
<span class="LineNumber"> 016 </span>	ยถา  ปน  ทาโส  กฺจิเทว  มิตฺตํ  อุปนิสฺสาย  สามิกานํ  
<span class="LineNumber"> 017 </span>ธนํ  ทตฺวา  อตฺตานํ  ภุชิสฺสํ  กตฺวา  ตโต  ปฏฺ€าย  ยํ  อิจฺฉติ 
<span class="LineNumber"> 018 </span>ตํ  กโรติ   เอวเมว  ภิกฺขุ  อิทํ  อุทฺธจฺจกุกฺกุจฺจํ  นาม  มหา-
<span class="LineNumber"> 019 </span>อนตฺถกรนฺติ  ฉ  ธมฺเม  ภาเวตฺวา  อุทฺธจฺจกุกฺกุจฺจํ  ปชหติ  ฯ 
<span class="LineNumber"> 020 </span>โส  เอวํ  ปหีนุทฺธจฺจกุกฺกุจฺโจ   ยถา  ภุชิสฺโส  ปุริโส  ยํ  อิจฺฉติ  
<span class="LineNumber"> 021 </span># ๑. ม. อยํ ปาโฐ นตฺถิ ฯ  ๒. ม. พทฺโธ ฯ  ๓. ม. อโห นกฺขตฺตํ อโห นกฺขตฺตนฺติ ฯ  
