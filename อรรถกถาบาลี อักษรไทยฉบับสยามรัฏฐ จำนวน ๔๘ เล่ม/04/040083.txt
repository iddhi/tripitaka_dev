<span class="LineNumber"> 001 </span>		เล่มที่  ๔  สีลกฺขนฺธวคฺควณฺณนา  หน้า  ๘๒  

<span class="LineNumber"> 002 </span>กรณํ (๑)  ปฏิกฺขิตฺตเมว  ฯ  เอวํ  ป€เมน  นเยน  มโนปโทสํ  นิวาเรตฺวา  
<span class="LineNumber"> 003 </span>ทุติเยน  นเยน  ตตฺราทีนวํ  ทสฺเสนฺโต  อาห  ตตฺร  เจ  ตุเมฺห  
<span class="LineNumber"> 004 </span>อสฺสถ  กุปิตา  วา  อนตฺตมนา  วา  ตุมฺหฺเวสฺส  เตน  
<span class="LineNumber"> 005 </span>อนฺตราโยติ  ฯ  
<span class="LineNumber"> 006 </span>	ตตฺถ  ตตฺร  เจ  ตุเมฺห  อสฺสถาติ  เตสุ  อวณฺณภาสเกสุ  
<span class="LineNumber"> 007 </span>ตสฺมึ  วา  อวณฺเณ  ตุเมฺห  ภเวยฺยาถ  เจ  ฯ  ยทิ  ภเวยฺยาถาติ  
<span class="LineNumber"> 008 </span>อตฺโถ  ฯ  กุปิตา  โกเปน  อนตฺตมนา  โทมนสฺเสน ฯ  ตุมฺหฺเวสฺส  
<span class="LineNumber"> 009 </span>เตน  อนฺตราโยติ  ตุมฺหากํเยว  เตน  โกเปน  ตาย  จ  อนตฺต-  
<span class="LineNumber"> 010 </span>มนตาย  ป€มชฺฌานาทีนํ  อนฺตราโย  ภเวยฺย  ฯ   เอวํ  ทุติเยน  
<span class="LineNumber"> 011 </span>นเยน  อาทีนวํ  ทสฺเสตฺวา  ตติเยน  นเยน  วจนตฺถสลฺลกฺขณ-  
<span class="LineNumber"> 012 </span>มตฺเตปิ  อสมตฺถตํ  ทสฺเสนฺโต  อปินุ  ตุเมฺห  ปเรสนฺติ  อาทิมาห  ฯ  
<span class="LineNumber"> 013 </span>	ตตฺถ  ปเรสนฺติ  เยสํ  เกสฺจิ  ฯ  กุปิโต  หิ  เนว  พุทฺธ-  
<span class="LineNumber"> 014 </span>ปจฺเจกพุทฺธอริยสาวกานํ  น   มาตาปิตูนํ  น  ปจฺจตฺถิกานํ  
<span class="LineNumber"> 015 </span>สุภาสิตทุพฺภาสิตสฺส  อตฺถํ  อาชานาติ  ฯ  ยถาห  
<span class="LineNumber"> 016 </span>		กุทฺโธ  อตฺถํ  น  ชานาติ  	กุทฺโธ  ธมฺมํ  น  ปสฺสติ   
<span class="LineNumber"> 017 </span>		อนฺธตมํ (๒)  ตทา  โหติ 	ยํ  โกโธ  สหเต  นรํ  ฯ  
<span class="LineNumber"> 018 </span>		อนตฺถชนโน  โกโธ  		โกโธ   จิตฺตปฺปโกปโน    
<span class="LineNumber"> 019 </span>		ภยมนฺตรโต  ชาตํ  		ตํ  ชโน  นาวพุชฺฌตีติ (๓) ฯ  
<span class="LineNumber"> 020 </span>	เอวํ  สพฺพถาปิ  อวณฺเณ  มโนปโทสํ  นิเสเธตฺวา  อิทานิ  
<span class="LineNumber"> 021 </span># ๑. ม. การณํ ฯ  ๒. ม. อนฺธํ ตมํ ฯ  ๓. องฺ. สตฺตก. ๒๓/๖๑/๙๙ ฯ  
