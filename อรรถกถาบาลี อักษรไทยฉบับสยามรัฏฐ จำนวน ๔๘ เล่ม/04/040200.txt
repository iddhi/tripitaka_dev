<span class="LineNumber"> 001 </span>		เล่มที่  ๔  สามฺผลสุตฺตวณฺณนา  หน้า  ๑๙๙  

<span class="LineNumber"> 002 </span>ราชคหสมีเป  ชีวกสฺส  โกมารภจฺจสฺส  อมฺพวเน  วิหรตีติ  เอวเมตฺถ  
<span class="LineNumber"> 003 </span>อตฺโถ  เวทิตพฺโพ  ฯ  สมีปตฺเถ  หิ  เอตํ  ภุมฺมวจนํ  ฯ  
<span class="LineNumber"> 004 </span>	ตตฺถ  ชีวตีติ  ชีวโก ฯ  กุมาเรน  ภโตติ  โกมารภจฺโจ  ฯ  
<span class="LineNumber"> 005 </span>ยถาห ฯ  กึ  ภเณ  เอตํ  กาเกหิ  สมฺปริกิณฺณนฺติ  ฯ ทารโก  
<span class="LineNumber"> 006 </span>เทวาติ  ฯ  ชีวติ  ภเณติ  ฯ  ชีวติ  เทวาติ  ฯ  เตนหิ  ภเณ  ตํ  
<span class="LineNumber"> 007 </span>ทารกํ  [๑]  อมฺหากํ  อนฺเตปุรํ  เนตฺวา  ธาตีนํ  เทถ  โปเสตุนฺติ  ฯ  
<span class="LineNumber"> 008 </span>ตสฺส  ชีวตีติ  ชีวโกติ  นามํ  อกํสุ  ฯ  กุมาเรน  โปสาปิโตติ  
<span class="LineNumber"> 009 </span>โกมารภจฺโจติ  นามํ  อกํสูติ (๒) ฯ  อยเมตฺถ  สงฺเขโป  ฯ  วิตฺถาเรน  
<span class="LineNumber"> 010 </span>ปน  ชีวกวตฺถุ  ขนฺธเก  อาคตเมว  ฯ  วินิจฺฉยกถาปิสฺส  สมนฺต-  
<span class="LineNumber"> 011 </span>ปาสาทิกาย  วินยฏฺ€กถายํ  วุตฺตา  ฯ  
<span class="LineNumber"> 012 </span>	อยํ  ปน  ชีวโก  เอกสฺมึ  สมเย  ภควโต  โทสาภิสนฺนํ  
<span class="LineNumber"> 013 </span>กายํ  วิเรเจตฺวา (๓)  สีเวยฺยกํ  ทุสฺสยุคํ  ทตฺวา  วตฺถานุโมทน-  
<span class="LineNumber"> 014 </span>ปริโยสาเน  โสตาปตฺติผเล  ปติฏฺ€าย  จินฺเตสิ  มยา  ทิวสสฺส  
<span class="LineNumber"> 015 </span>ทฺวิตฺติกฺขตฺตุํ  พุทฺธุปฏฺ€านํ  คนฺตพฺพํ  อิทฺจ  คิชฺฌกูฏํ (๔)  เวฬุวนํ  
<span class="LineNumber"> 016 </span>อติทูเร  มยฺหมฺปน  อุยฺยานํ  อมฺพวนํ  อาสนฺนตรํ  ยนฺนูนาหํ  
<span class="LineNumber"> 017 </span>เอตฺถ  ภควโต  วิหารํ  กาเรยฺยนฺติ ฯ  โส  ตสฺมึ  อมฺพวเน  
<span class="LineNumber"> 018 </span>รตฺติฏฺ€านทิวาฏฺ€านเลณกุฏิมณฺฑปาทีนิ  สมฺปาเทตฺวา  ภควโต  
<span class="LineNumber"> 019 </span>อนุจฺฉวิกํ  คนฺธกุฏึ  การาเปตฺวา  อมฺพวนํ  อฏฺ€ารสหตฺถุพฺเพเธน  
<span class="LineNumber"> 020 </span># ๑. ม. เอตฺถนฺตเร อมฺหากนฺติ ทิสฺสติ ฯ  ๒. วิ. มหา. ๕/๑๒๘/๑๗๑ ฯ  
<span class="LineNumber"> 021 </span># ๓. ม. วิเรเจตฺวา ฯ  ๔. ม. ยุ. อยํ ปาโฐ นตฺถิ ฯ  
