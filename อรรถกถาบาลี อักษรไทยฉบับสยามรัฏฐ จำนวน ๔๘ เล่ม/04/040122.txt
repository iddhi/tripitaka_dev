<span class="LineNumber"> 001 </span>		เล่มที่  ๔  พรฺหฺมชาลสุตฺตวณฺณนา  หน้า  ๑๒๑	
	
<span class="LineNumber"> 002 </span>อิตรา  กุมาริกา  นาม  ฯ  ตาสํ  ปฏิคฺคหณมฺปิ  อามสนมฺปิ 
<span class="LineNumber"> 003 </span>อกปฺปิยเมว  ฯ  
<span class="LineNumber"> 004 </span>	ทาสีทาสปฏิคฺคหณาติ  เอตฺถ  ทาสีทาสวเสเนว  เตสํ 
<span class="LineNumber"> 005 </span>ปฏิคฺคหณํ  น  วฏฺฏติ  ฯ  กปฺปิยการกํ (๑) ทมฺมิ    อารามิกํ  ทมฺมีติ 
<span class="LineNumber"> 006 </span>เอวํ  วุตฺเต  ปน  วฏฺฏตีติ (๒) ฯ  
<span class="LineNumber"> 007 </span>	อเชฬกาทีสุปิ  เขตฺตวตฺถุปริโยสาเนสุ  กปฺปิยากปฺปิยนโย 
<span class="LineNumber"> 008 </span>วินยวเสน  อุปปริกฺขิตพฺโพ  ฯ  ตตฺถ  เขตฺตนาม  ยสฺมึ  ปุพฺพณฺณํ  
<span class="LineNumber"> 009 </span>รูหติ (๓) ฯ  วตฺถุ  นาม  ยสฺมึ  อปรณฺณํ  รูหติ  ฯ  ยตฺถ  วา  
<span class="LineNumber"> 010 </span>อุภยํปิ  รูหติ    ตํ  เขตฺตํ  ฯ  ตทตฺถาย  อกตภูมิภาโค   วตฺถุ  ฯ 
<span class="LineNumber"> 011 </span>เขตฺตวตฺถุสีเสน  เจตฺถ  วาปีตฬากาทีนิปิ  สงฺคหิตาเนว  ฯ  
<span class="LineNumber"> 012 </span>	ทูเตยฺยํ  วุจฺจติ  ทูตกมฺมํ    คิหีนํ  ปหิตํ  ปณฺณํ  วา  สาสนํ 
<span class="LineNumber"> 013 </span>วา  คเหตฺวา  ตตฺถ  ตตฺถ  คมนํ  ฯ  ปหิณคมนํ  วุจฺจติ  ฆรา  
<span class="LineNumber"> 014 </span>ฆรํ  เปสิตสฺส  ขุทฺทกคมนํ  ฯ  อนุโยโค  นาม  ตทุภยกรณํ  ฯ 
<span class="LineNumber"> 015 </span>ตสฺมา  ทูเตยฺยปหิณคมนานํ  อนุโยคาติ   เอวเมตฺถ   อตฺโถ 
<span class="LineNumber"> 016 </span>เวทิตพฺโพ  ฯ  กยวิกฺกยาติ  กยา  จ    วิกฺกยา  จ    ฯ  
<span class="LineNumber"> 017 </span>	ตุลากูฏาทีสุ  กูฏนฺติ  วฺจนํ  ฯ  ตตฺถ  ตุลากูฏํ  นาม (๔)
<span class="LineNumber"> 018 </span>รูปกูฏํ  องฺคกูฏํ  คหณกูฏํ  ปฏิจฺฉนฺนกูฏนฺติ  จตุพฺพิธํ  โหติ  ฯ 
<span class="LineNumber"> 019 </span>ตตฺถ  รูปกูฏํ  นาม  เทฺว  ตุลา  สมรูปา  กตฺวา  คณฺหนฺโต 
<span class="LineNumber"> 020 </span>มหติยา  คณฺหาติ    ททนฺโต  ขุทฺทิกาย  เทติ  ฯ  องฺคกูฏํ  นาม  
<span class="LineNumber"> 021 </span># ๑. ยุ. กปฺปิยทารกํ ฯ     ๒. ม. วฏฺฏติ ฯ
<span class="LineNumber"> 022 </span># ๓. ม. รุหติ ฯ เอวมุปริปิ ฯ  ๔. ม. ตาว ฯ
