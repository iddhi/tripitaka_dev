<span class="LineNumber"> 001 </span>		เล่มที่  ๔  สามฺผลสุตฺตวณฺณนา  หน้า  ๒๑๗

<span class="LineNumber"> 002 </span>มหาราชาติ  วตฺวา  อยํ  เทว  ภควา  อรหํ  สมฺมาสมฺพุทฺโธติ-
<span class="LineNumber"> 003 </span>ิอาทิมาห  ฯ  
<span class="LineNumber"> 004 </span>	ตตฺถ  ตํ  โข  ปนาติ (๑) อิตฺถมฺภูตาขฺยานตฺเถ  อุปโยควจนํ  ฯ 
<span class="LineNumber"> 005 </span>ตสฺส  โข  ปน  ภควโตติ  อตฺโถ  ฯ  กลฺยาโณติ  กลฺยาณคุณ-
<span class="LineNumber"> 006 </span>สมนฺนาคโต  ฯ  เสฏฺโ€ติ  วุตฺตํ  โหติ  ฯ  กิตฺติสทฺโทติ  กิตฺติเยว  
<span class="LineNumber"> 007 </span>ถูติโฆโส (๒) วา  ฯ  อพฺภุคฺคโตติ  สเทวกํ  โลกํ  อชฺโฌตฺถริตฺวา 
<span class="LineNumber"> 008 </span>อุคฺคโต [๓]  อิติปิ  โส  ภควา  อรหํ  สมฺมาสมฺพุทฺโธ  ฯเปฯ 
<span class="LineNumber"> 009 </span>ภควาติ  ฯ    ตตฺรายํ  ปทสมฺพนฺโธ  โส  ภควา  อิติปิ  อรหํ  
<span class="LineNumber"> 010 </span>อิติปิ  สมฺมาสมฺพุทฺโธ  ฯเปฯ  อิติปิ  ภควาติ   อิมินา  จ  อิมินา  
<span class="LineNumber"> 011 </span>จ  การเณนาติ  วุตฺตํ  โหติ  ฯ  
<span class="LineNumber"> 012 </span>	ตตฺถ  อารกตฺตา  อรีนํ   อารานฺจ (๔) หตตฺตา  ปจฺจยาทีนฺจ  
<span class="LineNumber"> 013 </span>อรหตฺตา  ปาปกรเณ  รหาภาวาติ  อิเมหิ  ตาว  การเณหิ  โส 
<span class="LineNumber"> 014 </span>ภควา  อรหนฺติ  เวทิตพฺโพติอาทินา  นเยน  มาติกํ  นิกฺขิปิตฺวา 
<span class="LineNumber"> 015 </span>สพฺพาเนว  เจตานิ  ปทานิ  วิสุทฺธิมคฺเค  พุทฺธานุสฺสตินิทฺเทเส 
<span class="LineNumber"> 016 </span>วิตฺถาริตานีติ  ฯ  ตโต  เนสํ  วิตฺถาโร  คเหตพฺโพ  ฯ  
<span class="LineNumber"> 017 </span>	ชีวโก  ปน  เอกเมกสฺส  ปทสฺส  อตฺถํ  นิฏฺ€าเปตฺวา  เอวํ 
<span class="LineNumber"> 018 </span>มหาราช  อรหํ  มยฺหํ  สตฺถา    เอวํ  สมมาสมฺพุทฺโธ  ฯเปฯ 
<span class="LineNumber"> 019 </span>เอวํ  ภควาติ  วตฺวา  ตํ  เทโว  ภควนฺตํ  ปยิรุปาสตุ    อปฺเปว 
<span class="LineNumber"> 020 </span>นาม  เทวสฺส  ภควนฺตํ  ปยิรุปาสโต  จิตฺตมฺปสีเทยฺยาติ  อาห  ฯ  
<span class="LineNumber"> 021 </span># ๑. ม. ตํ โข ปน ภควนฺตนฺติ ฯ    ๒. ม. ถุติโฆโส ฯ
<span class="LineNumber"> 022 </span># ๓. ม. ยุ. เอตฺถนฺตเร กินฺตีติ ทิสฺสติ ฯ  ๔. ม. อราญฺจ ฯ
