<span class="LineNumber"> 001 </span>		เล่มที่  ๔  พรฺหฺมชาลสุตฺตวณฺณนา  หน้า  ๑๑๕

<span class="LineNumber"> 002 </span>	ตสฺสา  จตฺตาโร  สมฺภารา  ภินฺทิตพฺโพ  ปโร   อิติ  อิเม 
<span class="LineNumber"> 003 </span>นานา   ภวิสฺสนฺติ  วินา  ภวิสฺสนฺตีติ  เภทปุเรกฺขารตา  วา  
<span class="LineNumber"> 004 </span>อิติ  อหํ  ปิโย  ภวิสฺสามิ  วิสฺสาสิโกติ  ปิยกมฺยตา  วา   ตชฺโช 
<span class="LineNumber"> 005 </span>วายาโม    ตสฺส  ตทตฺถวิชานนนฺติ  ฯ  
<span class="LineNumber"> 006 </span>	อิเมสํ  เภทายาติ  เยสํ  อิโตติ (๑)  สุตฺวาติ  วุตฺตานํ  สนฺติเก  สุตํ 
<span class="LineNumber"> 007 </span>เตสํ  เภทาย  ฯ  ภินฺนานํ  วา  สนฺธาตาติ  ทฺวินฺนํ  มิตฺตานํ 
<span class="LineNumber"> 008 </span>วา  สมานุปชฺฌายกาทีนํ  วา  เกนจิเทว  การเณน  ภินฺนานํ 
<span class="LineNumber"> 009 </span>เอกเมกํ  อุปสงฺกมิตฺวา  ตุมฺหากํ  อีทิเส  กุเล  ชาตานํ  เอวํ 
<span class="LineNumber"> 010 </span>พหุสฺสุตานํ  อิทํ  น  ยุตฺตนฺติอาทีนิ  วตฺวา  สนฺธานสฺส (๒)  กตฺตา  
<span class="LineNumber"> 011 </span>อนุกตฺตา  ฯ  อนุปฺปทาตาติ  สนฺธานานุปฺปทาตา  ฯ  เทฺว  ชเน  
<span class="LineNumber"> 012 </span>สมคฺเค  ทิสฺวา  ตุมฺหากํ  เอวรูเป  กุเล  ชาตานํ  เอวรูเปหิ 
<span class="LineNumber"> 013 </span>คุเณหิ  สมนฺนาคตานํ  อนุจฺฉวิกเมตนฺติอาทีนิ  วตฺวา  ทฬฺหีกมฺมํ 
<span class="LineNumber"> 014 </span>กตฺตาติ  อตฺโถ  ฯ  สมคฺโค  อาราโม  อสฺสาติ  สมคฺคาราโม  ฯ  
<span class="LineNumber"> 015 </span>ยตฺถ  สมคฺคา  นตฺถิ   ตตฺถ  วสิตุํปิ  น  อิจฺฉตีติ  อตฺโถ  ฯ
<span class="LineNumber"> 016 </span>สมคฺคราโมติปิ  ปาลิ  ฯ  อยเมว  อตฺโถ  ฯ  สมคฺครโตติ  สมคฺเคสุ 
<span class="LineNumber"> 017 </span>รโต  ฯ  เต  ปหาย  อฺตฺถ  คนฺตุมฺปิ   น  อิจฺฉตีติ  อตฺโถ  ฯ  
<span class="LineNumber"> 018 </span>สมคฺเค  ทิสฺวาปิ  สุตฺวาปิ  นนฺทตีติ  สมคฺคนนฺที  ฯ  สมคฺคกรณึ  
<span class="LineNumber"> 019 </span>วาจํ  ภาสิตาติ  ยา  วาจา  สตฺเต  สมคฺเคเยว  กโรติ    ตํ  
<span class="LineNumber"> 020 </span>สามคฺคีคุณปริทีปิกเมว   วาจํ   ภาสติ    น  อิตรนฺติ  ฯ  
<span class="LineNumber"> 021 </span># ๑. ม. อิโต   สุตฺวาติ ฯ  ๒. ม. สาธานํ ฯ
