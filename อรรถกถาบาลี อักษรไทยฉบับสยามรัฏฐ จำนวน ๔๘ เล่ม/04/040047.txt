<span class="LineNumber"> 001 </span>		เล่มที่  ๔  พรฺหฺมชาลสุตฺตวณฺณนา  หน้า  ๔๗

<span class="LineNumber"> 002 </span>อรหติ  ภควโต  วจนสฺส  ปุพฺพงฺคมํ  ภวิตุนฺติ  €าเน  เถโร (๑)
<span class="LineNumber"> 003 </span>นิทานํ  €เปนฺโต  เอวมฺเม  สุตนฺติอาทิมาห  ฯ  
<span class="LineNumber"> 004 </span>	อปโร  นโย  ฯ  เอวนฺติ  อิมินา  นานปฺปการปฏิเวธทีปเกน 
<span class="LineNumber"> 005 </span>วจเนน  อตฺตโน  อตฺถปฏิภาณปฏิสมฺภิทาสมฺปตฺติสภาวํ  ทีเปติ  ฯ 
<span class="LineNumber"> 006 </span>สุตนฺติ  อิมินา  โสตพฺพปฺปเภทปฏิเวธทีปเกน  วจเนน  ธมฺมนิรุตฺติ-
<span class="LineNumber"> 007 </span>ปฏิสมฺภิทาสมฺปตฺติสภาวํ  ฯ  เอวนฺติ  จ  อิทํ  โยนิโสมนสิการปทีปกํ 
<span class="LineNumber"> 008 </span>วจนํ  ภาสมาโน  เอเต  มยา  ธมฺมา  มนสานุเปกฺขิตา  ทิฏฺ€ิยา  
<span class="LineNumber"> 009 </span>สุปฺปฏิวิทฺธาติ  ทีเปติ  ฯ  สุตนฺติ  อิทํ  สวนโยคทีปกํ  วจนํ  
<span class="LineNumber"> 010 </span>ภาสมาโน  พหู  มยา  ธมฺมา  สุตา  ธตา (๒) วจสา  ปริจิตาติ 
<span class="LineNumber"> 011 </span>ทีเปติ  ฯ  ตทุภเยนาปิ  อตฺถพฺยฺชนปาริปูรึ  ทีเปนฺโต  สวเน  อาทรํ 
<span class="LineNumber"> 012 </span>ชเนติ  ฯ  อตฺถพฺยฺชนปริปุณฺณํ  หิ  ธมฺมํ  อาทเรน  อสฺสุณนฺโต 
<span class="LineNumber"> 013 </span>มหตา  หิตา  ปริพาหิโร  โหตีติ  ตสฺมา  อาทรํ  ชเนตฺวา  สกฺกจฺจํ  
<span class="LineNumber"> 014 </span>อยํ  ธมฺโม  โสตพฺโพติฯ
<span class="LineNumber"> 015 </span>	เอวมฺเม  สุตนฺติ  อิมินา  ปน  สกเลน  วจเนน  อายสฺมา 
<span class="LineNumber"> 016 </span>อานนฺโท  ตถาคตปฺปเวทิตํ  ธมฺมํ  อตฺตโน  อทหนฺโต  อสปฺปุริสภูมึ 
<span class="LineNumber"> 017 </span>อติกฺกมติ    สาวกตฺตํ  ปฏิชานนฺโต  สปฺปุริสภูมึ  โอกฺกมติ  ฯ  ตถา 
<span class="LineNumber"> 018 </span>อสทฺธมฺมา  จิตฺตํ  วุฏฺ€าเปติ    สทฺธมฺเม  จิตฺตํ  ปติฏฺ€าเปติ  ฯ 
<span class="LineNumber"> 019 </span>เกวลํ  สุตเมว  เจตํ (๓) มยา  ตสฺเสว [๔]  ภควโต  วจนนฺติ  ทีเปนฺโต 
<span class="LineNumber"> 020 </span>อตฺตานํ  ปริโมเจติ    สตฺถารํ  อปทิสติ    ชินวจนํ  อปฺเปติ  
<span class="LineNumber"> 021 </span># ๑. ม. อยํ ปาโฐ นตฺถิ ฯ  ๒. ม. ธาดา ฯ  ๓. ม. สุตเมเวตํ ฯ
<span class="LineNumber"> 022 </span># ๔. ม. เอตฺถนฺตเร ปนาติ ทิสฺสติ ฯ
