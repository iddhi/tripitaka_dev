<span class="LineNumber"> 001 </span>		เล่มที่  ๔  พรฺหฺมชาลสุตฺตวณฺณนา  หน้า  ๖๒

<span class="LineNumber"> 002 </span>สีสานุโลกิโน  หุตฺวา  อนุคฺคตา  โหนฺตีติ  อตฺโถ  ฯ  
<span class="LineNumber"> 003 </span>	กสฺมา  ปน  ภควา  ตํ  อทฺธานํ  ปฏิปนฺโน    กสฺมา  
<span class="LineNumber"> 004 </span>จ   สุปฺปิโย  อนุพนฺโธ   กสฺมา  จ  โส  รตนตฺตยสฺส  อวณฺณํ  
<span class="LineNumber"> 005 </span>ภาสตีติ  ฯ  ภควา  ตาว  ตสฺมึ  กาเล  ราชคหปริวตฺตเกสุ  อฏฺ€ารสสุ 
<span class="LineNumber"> 006 </span>มหาวิหาเรสุ  อฺตรสฺมึ  วสิตฺวา  ปาโตว  สรีรปฏิชคฺคนํ  กตฺวา 
<span class="LineNumber"> 007 </span>ภิกฺขาจารเวลายํ  ภิกฺขุสงฺฆปริวุโต  ราชคเห  ปิณฺฑาย  จรติ  ฯ  
<span class="LineNumber"> 008 </span>โส  ตํทิวสํ  ภิกฺขุสงฺฆสฺส  สุลภปิณฺฑปาตํ  กตฺวา  ปจฺฉาภตฺตํ 
<span class="LineNumber"> 009 </span>ปิณฺฑปาตปฏิกฺกนฺโต  ภิกฺขุสงฺฆํ  ปตฺตจีวรํ  คาหาเปตฺวา  
<span class="LineNumber"> 010 </span>นาลนฺทํ  คมิสฺสามีติ  ราชคหโต  นิกฺขมิตฺวา  ตํ   อทฺธานํ 
<span class="LineNumber"> 011 </span>ปฏิปนฺโน  ฯ  
<span class="LineNumber"> 012 </span>	สุปฺปิโยปิ  ตสฺมึ  กาเล  ราชคหปริวตฺตเก  อฺตรสฺมึ  
<span class="LineNumber"> 013 </span>ปริพฺพาชการาเม  วสิตฺวา  ปริพฺพาชกปริวุโต  ราชคเห  ภิกฺขาย 
<span class="LineNumber"> 014 </span>จรติ  ฯ  โสปิ   ตํทิวสํ  ปริพฺพาชกปริสาย  สุลภภิกฺขํ    กตฺวา 
<span class="LineNumber"> 015 </span>ภุตฺตปาตราโส  ปริพฺพาชเก  ปริพฺพาขชกปริกฺขารํ  คาหาเปตฺวา 
<span class="LineNumber"> 016 </span>นาลนฺทํ  คมิสฺสามิ  อิจฺเจว (๑) ภควโต   ตํ  มคฺคํ  ปฏิปนฺนภาวํ  
<span class="LineNumber"> 017 </span>อชานนฺโตว  อนุพนฺโธ  ฯ  สเจ  ปน  ชาเนยฺย    นานุพนฺเธยฺย  ฯ 
<span class="LineNumber"> 018 </span>โส  อชานิตฺวาว  คจฺฉนฺโต  คีวํ  อุกฺขิปิตฺวา  โอโลกยมาโน 
<span class="LineNumber"> 019 </span>ภควนฺตํ  อทฺทส  พุทฺธสิริยา  โสภมานํ  รตฺตกมฺพลปริกฺขิตฺตมิว 
<span class="LineNumber"> 020 </span>ชงฺคมกนกคิริสิขรํ  ฯ  
<span class="LineNumber"> 021 </span># ๑. ม. คมิสฺสามิจฺเจว ฯ
