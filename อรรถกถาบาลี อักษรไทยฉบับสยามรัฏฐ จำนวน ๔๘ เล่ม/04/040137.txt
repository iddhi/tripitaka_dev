<span class="LineNumber"> 001 </span>		เล่มที่  ๔  สีลกฺขนฺธวคฺควณฺณนา  หน้า  ๑๓๖  

<span class="LineNumber"> 002 </span>เมฆมุเข  วิชฺชุลตํ  วิย  นลาเฏ  อุณฺหีสปตฺตํ  พนฺธนฺติ  จุลฺลามณึ  
<span class="LineNumber"> 003 </span>ธาเรนฺติ  จามรวาลวีชนึ (๑)  ธาเรนฺติ  ฯ  ตํ  สพฺพํ  น  วฏฺฏติ  ฯ  
<span class="LineNumber"> 004 </span>	อนิยฺยานิกตฺตา  สคฺคโมกฺขมคฺคานํ  ติรจฺฉานภูตา  กถาติ  
<span class="LineNumber"> 005 </span>ติรจฺฉานกถา  ฯ  ตตฺถ  ราชานํ  อารพฺภ  มหาสมฺมโต  มนฺธาตา  
<span class="LineNumber"> 006 </span>ธมฺมาโสโก  เอวํ  มหานุภาโวติอาทินา  นเยน  ปวตฺตา  กถา  
<span class="LineNumber"> 007 </span>ราชกถา  ฯ เอส  นโย  โจรกถาทีสุ  ฯ  เตสุ  อสุโก  ราชา  
<span class="LineNumber"> 008 </span>อภิรูโป  ทสฺสนีโยติอาทินา  นเยน  เคหสิตกถาว  ติรจฺฉานกถา  
<span class="LineNumber"> 009 </span>โหติ  ฯ  โสปิ  นาม  เอวํ  มหานุภาโว  ขยํ  คโตติ  เอวํ  
<span class="LineNumber"> 010 </span>ปวตฺตา  ปน  กมฺมฏฺ€านภาเว  ติฏฺ€ติ  ฯ  โจเรสุปิ  มูลเทโว  
<span class="LineNumber"> 011 </span>เอวํ  มหานุภาโว  เมฆมาโล  เอวํ  มหานุภาโวติ  เตสํ  กมฺมํ  
<span class="LineNumber"> 012 </span>ปฏิจฺจ  อโห  สูราติ  เคหสิตกถาว  ติรจฺฉานกถา  ฯ  ยุทฺเธสุปิ  
<span class="LineNumber"> 013 </span>ภารตยุทฺธาทีสุ  อสุเกน  อสุโก  เอวํ  มาริโต  เอวํ  วิทฺโธติ  
<span class="LineNumber"> 014 </span>กามสฺสาทวเสเนว  กถา  ติรจฺฉานกถา  ฯ  เตปิ  นาม  ขยํ  คตาติ  
<span class="LineNumber"> 015 </span>เอวํ  ปวตฺตา  ปน  สพฺพตฺถ  [๒]  กมฺมฏฺ€านเมว  โหติ  ฯ  อปิจ  
<span class="LineNumber"> 016 </span>อนฺนาทีสุ  เอวํ  วณฺณวนฺตํ  คนฺธวนฺตํ  รสวนฺตํ  ผสฺสสมฺปนฺนํ  
<span class="LineNumber"> 017 </span>ขาทิมฺหา  ภุฺชิมฺหาติ  กามสฺสาทวเสน  กเถตุํ  น  วฏฺฏติ  ฯ  
<span class="LineNumber"> 018 </span>สาตฺถกํ  ปน  กตฺวา  ปุพฺเพ  เอวํ  วณฺณาทิสมฺปนฺนํ  อนฺนํ  
<span class="LineNumber"> 019 </span>ปานํ  วตฺถํ  สยนํ  มาลํ  คนฺธํ  สีลวนฺตานํ  อทมฺหา  เจติเยปูชํ  
<span class="LineNumber"> 020 </span>อกริมฺหาติ  กเถตุํ  วฏฺฏติ  ฯ  
<span class="LineNumber"> 021 </span># ๑. ม. จามรวาลพีชนึ ฯ  ยุ. จมรวาลวิชฺชนึ ฯ  ๒. ม. เอตฺถนฺตเร  
<span class="LineNumber"> 022 </span># กถาติ ทิสฺสติ ฯ  
