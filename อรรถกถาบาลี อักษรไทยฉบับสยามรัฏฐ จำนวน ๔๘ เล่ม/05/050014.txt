<span class="LineNumber"> 001 </span>		*เล่มที่  ๕  มหาวคฺควณฺณนา  หน้า  ๑๔
		
<span class="LineNumber"> 002 </span>นมนฺติ ฯ  เอวํ  กาเลน  อุตุ  สมฺปชฺชติ ฯ  เทโว  สมฺมา  วสฺสติ  
<span class="LineNumber"> 003 </span>วปฺปกาลโต  ปฏฺ€าย  สสฺสานํ  อุปการํ  กโรนฺโต  กาเล  วสฺสติ 
<span class="LineNumber"> 004 </span>กาเล  วิคจฺฉติ ฯ  เตน  สสฺสานิ  สมปากานิ  สุคนฺธานิ 
<span class="LineNumber"> 005 </span>สุวณฺณานิ  สุรสานิ  โอชวนฺตานิ  โหนฺติ ฯ  เตหิ  สมฺปาทิตโภชนํ  
<span class="LineNumber"> 006 </span>ปริภุตฺตํปิ  สมฺมา  ปริปากํ  คจฺฉติ ฯ  เตน  สตฺตา  อโรคา  ทีฆายุกา  
<span class="LineNumber"> 007 </span>โหนฺติ ฯ  เอวํ  อุตุโภชนวเสน  อายุ  วฑฺฒติ ฯ  
<span class="LineNumber"> 008 </span>	ตตฺถ  วิปสฺสี  ภควา  อสีติวสฺสสหสฺสายุกกาเล  นิพฺพตฺโต ฯ  
<span class="LineNumber"> 009 </span>สิขี  (๑)  สตฺตติวสฺสสหสฺสายุกกาเลติ  อิทํ  อนุปุพฺเพน  ปริหีนสทิสํ  กตํ ฯ  น  ปน  เอวํ  ปริหีนํ ฯ  วฑฺฒิตฺวา  วฑฺฒิตฺวา  ปริหีนนฺติ  
<span class="LineNumber"> 010 </span>เวทิตพฺพํ ฯ  กถํ ฯ  อิมสฺมึ  ตาว  ภทฺทกปฺเป  (๒)  กกุสนฺโธ  ภควา  
<span class="LineNumber"> 011 </span>จตฺตาลีสวสฺสสหสฺสายุกกาเล  นิพฺพตฺโต ฯ  อายุปฺปมาณํ  ปฺจ  
<span class="LineNumber"> 012 </span>โกฏฺ€าเส  กตฺวา  จตฺตาริ  €ตฺวา  ปฺจเม  วิชฺชมาเนเยว 
<span class="LineNumber"> 013 </span>ปรินิพฺพุโต ฯ  ตํ  อายุ  ปริหายมานํ  ทสวสฺสกาลํ  ปตฺวา  ปุน  
<span class="LineNumber"> 014 </span>วฑฺฒมานํ  อสงฺเขยฺยํ  หุตฺวา  ตโต  ปริหายมานํ  ตึสวสฺส-
<span class="LineNumber"> 015 </span>สหสฺสกาเล  €ิตํ ฯ  ตทา  โกนาคมโน  ภควา  นิพฺพตฺโต ฯ  ตสฺมึปิ 
<span class="LineNumber"> 016 </span>ตเถว  ปรินิพฺพุเต  ตํ  อายุ  ทสวสฺสกาลํ  ปตฺวา  ปุน  วฑฺฒมานํ  
<span class="LineNumber"> 017 </span>อสงฺเขยฺยํ  หุตฺวา  ปริหายิตฺวา  วีสติวสฺสสหสฺสกาเล  €ิตํ ฯ  ตทา  
<span class="LineNumber"> 018 </span>กสฺสโป  ภควา  นิพฺพตฺโต ฯ  ตสฺมึปิ  ตเถว  ปรินิพฺพุเต  ตํ  
<span class="LineNumber"> 019 </span>อายุ  ทสวสฺสกาลํ  ปตฺวา  ปุน  วฑฺฒมานํ  อสงฺเขยฺยํ  หุตฺวา  
<span class="LineNumber"> 020 </span>#  ๑.  สี.  ยุ.  เอตฺถนฺตเร  ภควาติ  ทิสฺสติ ฯ  ๒.  ม.  ยุ.  กปฺเป ฯ
