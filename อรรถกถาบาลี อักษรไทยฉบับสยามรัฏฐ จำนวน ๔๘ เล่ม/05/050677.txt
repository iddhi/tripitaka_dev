<span class="LineNumber"> 001 </span>		*เล่มที่  ๕  หน้า  ๖๗๗

<span class="LineNumber"> 002 </span>		นิโรธสจฺจนิทฺเทสวณฺณนา  
<span class="LineNumber"> 003 </span>	อเสสวิราคนิโรโธติ  อาทีนิ  สพฺพานิ  นิพฺพานสฺเสว  
<span class="LineNumber"> 004 </span>เววจนาเนว ฯ  นิพฺพานํ  หิ  อาคมฺม  ตณฺหา  อเสสา  วิรชฺชติ  
<span class="LineNumber"> 005 </span>นิรุชฺฌติ ฯ  ตสฺมา  ตํ  ตสฺสาเยว  ตณฺหาย  อเสสวิราคนิโรโธติ  
<span class="LineNumber"> 006 </span>วุจฺจติ ฯ  นิพฺพานฺจ  อาคมฺม  ตณฺหา  จชิยติ  ปฏินิสฺสชฺชิยติ  
<span class="LineNumber"> 007 </span>มุจฺจติ  (๑)  น  อลฺลียติ ฯ  ตสฺมา  นิพฺพานํ  จาโค  ปฏินิสฺสคฺโค  
<span class="LineNumber"> 008 </span>มุตฺติ  อนาลโยติ  วุจฺจติ ฯ  เอกเมว  หิ  นิพฺพานํ ฯ  นามานิ  
<span class="LineNumber"> 009 </span>ปนสฺส  สพฺพสงฺขตานํ  นามปฏิปกฺขวเสน  อเนกานิ  โหนฺติ ฯ 
<span class="LineNumber"> 010 </span>เสยฺยถีทํ ฯ  อเสสวิราโค  อเสสนิโรโธ  จาโค  ปฏินิสฺสคฺโค  มุตฺติ  
<span class="LineNumber"> 011 </span>อนาลโย  ราคกฺขโย  โทสกฺขโย  โมหกฺขโย  ตณฺหกฺขโย  
<span class="LineNumber"> 012 </span>อนุปฺปาโท  อปฺปวตฺตํ  อนิมิตฺตํ  อปฺปณิหิตํ  อนายูหนํ  อปฏิสนฺธิ  
<span class="LineNumber"> 013 </span>อปฺปวตฺติ  (๒)  อคติ  อชาตํ  อชรํ  อพฺยาธิ  อมตํ  อโสกํ  อปริเทวํ  
<span class="LineNumber"> 014 </span>อนุปายาสํ  อสํกิลิฏฺ€นฺติอาทีนิ ฯ  
<span class="LineNumber"> 015 </span>	อิทานิ  มคฺเคน  ฉินฺนาย  นิพฺพานํ  อาคมฺม  อปฺปวตฺติ-
<span class="LineNumber"> 016 </span>ปตฺตาย  สพฺพตณฺหาย  เยสุ  วตฺถูสุ  ตสฺสา  อุปฺปตฺติ  ทสฺสิตา ฯ  
<span class="LineNumber"> 017 </span>ตตฺเถว  อภาวํ  ทสฺเสตุํ  สา  โข  ปเนสาติ  อาทิมาห ฯ  
<span class="LineNumber"> 018 </span>	ตตฺถ  ยถา  ปุริโส  เขตฺเต  ชาตํ  ติตฺตอลาวุวลฺลึ  ทิสฺวา 
<span class="LineNumber"> 019 </span>อคฺคโต  ปฏฺ€าย  มูลํ  ปริเยสิตฺวา  ฉินฺเทยฺย ฯ  สา  อนุปุพฺเพน  
<span class="LineNumber"> 020 </span>มิลายิตฺวา  อปฺตฺตึ  คจฺเฉยฺย ฯ  ตโต  ตสฺมึ  เขตฺเต  ติตฺตอลาวุ  (๓)  
<span class="LineNumber"> 021 </span>#  ๑.  ม.  วิมุจฺจติ ฯ  ๒.  ม.  อนุปปตฺติ ฯ  ๓.  ม.  ติตฺตอลาพุ ฯ  เอวมุปริปิ ฯ
