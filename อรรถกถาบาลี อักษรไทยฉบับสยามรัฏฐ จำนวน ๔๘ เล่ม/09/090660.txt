<span class="LineNumber"> 001 </span>		*เล่มที่  ๙  อนุปทวคฺควณฺณนา  หน้า  ๖๖๐

<span class="LineNumber"> 002 </span>อยฺจ  ปน  ปวารณสงฺคโห  เอกสฺส  ทินฺโนปิ  สพฺเพสํ 
<span class="LineNumber"> 003 </span>ทินฺโนเยว  โหติ ฯ  
<span class="LineNumber"> 004 </span>	สาวตฺถึ  โอสรนฺตีติ  ภควตา  ปวารณสงฺคโห  ทินฺโนติ  
<span class="LineNumber"> 005 </span>สุตสุตฏฺ€าเนเยว  ยถาสภาเวน  เอกมาสํ  วสิตฺวา  กตฺติก-
<span class="LineNumber"> 006 </span>ปุณฺณมาย  อุโปสถํ  กตฺวา  โอสรนฺเต  สนฺธาย  อิทํ  วุตฺตํ ฯ  
<span class="LineNumber"> 007 </span>ปุพฺเพนาปรนฺติ  อิธ  ตรุณสมถวิปสฺสนาสุ  กมฺมํ  กตฺวา  
<span class="LineNumber"> 008 </span>สมถวิปสฺสนา  ถามชาตา  อกํสุ ฯ  อยํ  ปุพฺเพ  วิเสโส (๑)
<span class="LineNumber"> 009 </span>นาม  ฯ  ตโต  สมาหิเตน  จิตฺเตน  สงฺขาเร  สมฺมสิตฺวา  เกจิ  
<span class="LineNumber"> 010 </span>โสตาปตฺติผลํ  ฯเป ฯ  เกจิ  อรหตฺตผลํ  สจฺฉิกรึสุ ฯ  อยํ  อปโร 
<span class="LineNumber"> 011 </span>โอฬาโร   วิเสโส  นาม  ฯ  
<span class="LineNumber"> 012 </span>	อลนฺติ  ยุตฺตํ ฯ  โยชนคณนานีติ  เอกํ  โยชนํ  โยชนเมว ฯ  
<span class="LineNumber"> 013 </span>ทสปิโยชนานิ  โยชนาเนว ฯ  ตโต  อุทฺธํ  โยชนคณนานีติ  
<span class="LineNumber"> 014 </span>วุจฺจนฺติ ฯ  อิธ  ปน  โยชนสตมฺปิ  โยชนสหสฺสมฺปิ  อธิปฺเปตํ ฯ 
<span class="LineNumber"> 015 </span>ปุโฏเสนาปีติ  ปุโฏสํ  วุจฺจติ  ปาเถยฺยํ ฯ  ตํ  ปาเถยฺยํ  คเหตฺวาปิ  
<span class="LineNumber"> 016 </span>อุปสงฺกมิตุํ  ยุตฺตเมวาติ  อตฺโถ ฯ  ปุฏํเสนาติปิ   ปาโ€ ฯ  ตสฺสตฺโถ 
<span class="LineNumber"> 017 </span>ปุโฏ  อํเส  อสฺสาติ  ปุฏํโส ฯ  เตน  ปุฏํเสน ฯ  อํเส  ปาเถยฺยปุฏํ  
<span class="LineNumber"> 018 </span>วหนฺเตนาปีติ  วุตฺตํ  โหติ ฯ  
<span class="LineNumber"> 019 </span>	อิทานิ  เอวรูเปหิ  จ   คุเณหิ  สมนฺนาคตา  เอตฺถ  จ   
<span class="LineNumber"> 020 </span>ภิกฺขู  อตฺถีติ  ทสฺเสตุํ  สนฺติ  ภิกฺขเวติอาทิมาห ฯ  ตตฺถ  จตุนฺนํ  
