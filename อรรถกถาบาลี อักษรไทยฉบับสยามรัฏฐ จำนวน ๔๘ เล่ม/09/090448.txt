<span class="LineNumber"> 001 </span>		*เล่มที่  ๙ พฺราหฺมณวคฺควณฺณนา หน้า  ๔๔๘

<span class="LineNumber"> 002 </span>อาห  ฯ  ตโต  นํ  ปุนปิ  ทฬฺหีกรณตฺถํ  ปุจฺฉิ  ฯ  อิตโรปิ  ตเถว  
<span class="LineNumber"> 003 </span>อาโรเจสิ  ฯ  
<span class="LineNumber"> 004 </span>	อถสฺส  กปฺปสหสฺเสหิปิ  (๑)  พุทฺธสทฺทสฺเสว  ทุลฺลภภาวํ  
<span class="LineNumber"> 005 </span>สมฺปสฺสโต  ฯ  เอตทโหสีติ  เอตํ  โฆโสปิ  โขติอาทิ  อโหสิ  ฯ
<span class="LineNumber"> 006 </span>นีลวนราชีติ  นีลวนรุกฺขปนฺติ  ฯ  ปเท  ปทนฺติ  ปทปมาเณ  ปทํ  ฯ  
<span class="LineNumber"> 007 </span>อจฺจาสนฺเน  วา  อติทูเร  วา  ปาเท  นิกฺขิปมาเน  สทฺโท  
<span class="LineNumber"> 008 </span>อุฏฺ€าติ  ฯ  ตํ  ปฏิเสเธนฺโต  เอวมาห  ฯ  สีหาว  เอกจราติ  คณวาสี 
<span class="LineNumber"> 009 </span>สีโห  สีหโปตกาทีหิ  สทฺธึ  ปมาทํ  อาปชฺชติ  ฯ  เอกจโร  
<span class="LineNumber"> 010 </span>อปฺปมตฺโต  โหติ    อิติ  อปฺปมาทวิหารํ  ทสฺเสนฺโต  เอกจรสีเหน 
<span class="LineNumber"> 011 </span>โอปมฺมํ  กโรติ    มา  เม  โภนฺโตติ  อาจารํ  สิกฺขาเปนฺโต  
<span class="LineNumber"> 012 </span>อาห  ฯ  อยํ  เหตฺถ  อธิปฺปาโย  สเจ  ตุเมฺห  กถาวารํ  อลภิตฺวา  
<span class="LineNumber"> 013 </span>มม  กถาย  อนฺตเร  กถํ  ปเวเสสฺสถ  ฯ  อนฺเตวาสิเก  สิกฺขาเปตุํ  
<span class="LineNumber"> 014 </span>นาสกฺขีติ  มยฺหํ  ครหา  อุปฺปชฺชิสฺสติ  ฯ  ตสฺมา  โอกาสํ  ปสฺสิตฺวา  
<span class="LineNumber"> 015 </span>มนฺเตยฺยาถาติ  ฯ  โน  จ  โข  นํ  ชานามีติ  วิปสฺสีปิโพธิสตฺโต  
<span class="LineNumber"> 016 </span>จตุราสีติสหสฺสตฺเถรปพฺพชิตปริวาโร  สตฺตมาสานิ  โพธิสตฺตจาริกํ  
<span class="LineNumber"> 017 </span>จริ  ฯ  พุทฺธุปฺปาทกาโล  วิย  อโหสิ  ฯ  อมฺหากมฺปิ  โพธิสตฺโต  
<span class="LineNumber"> 018 </span>ฉพฺพสฺสานิ  โพธิสตฺตจาริกํ  จริ  ฯ  เอวํ  ปริปุณฺณสรีรลกฺขเณหิ  
<span class="LineNumber"> 019 </span>สมนฺนาคตาปิ  พุทฺธา  น  โหนฺติ  ฯ  ตสฺมา  พฺราหฺมโณโน  จ  โข  
<span class="LineNumber"> 020 </span>นํ  ชานามีติ  อาห  ฯ  
<span class="LineNumber"> 021 </span># ๑. สี.  กปฺปสตสหสฺเสหิปิ   ฯ
