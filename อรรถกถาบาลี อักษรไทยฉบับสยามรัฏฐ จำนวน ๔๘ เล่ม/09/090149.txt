<span class="LineNumber"> 001 </span>	*เล่มที่  ๙   อมฺพลฏฺ€ิกราหุโลวาทสุตฺตวณฺณนา หน้า  ๑๔๙

<span class="LineNumber"> 002 </span>กมฺมานิ  ตาว  เอกสฺมึ  ปุเรภตฺเตเยว  โสเธตพฺพานิ  ฯ  ภตฺตกิจฺจํ  
<span class="LineNumber"> 003 </span>กตฺวา  ทิวาฏฺ€าเน  นิสินฺเนน  หิ  ปจฺจเวกฺขิตพฺพํ  อรุณุคฺคมนโต 
<span class="LineNumber"> 004 </span>ปฏฺ€าย  ยาว  อิมสฺมึ  €าเน  นิสชฺชา  อตฺถิ  นุ  โข  เม  อิมสฺมึ
<span class="LineNumber"> 005 </span>อนฺตเร  ปเรสํ  อกปฺปิยํ  กายกมฺมํ  วา  วจีกมฺมํ  วาติ  ฯ  สเจ  
<span class="LineNumber"> 006 </span>อตฺถีติ  ชานาติ  ฯ  เทสนายุตฺตํ  เทเสตพฺพํ  ฯ  อาวิกรณยุตฺตํ  
<span class="LineNumber"> 007 </span>อาวิกาตพฺพํ  ฯ  สเจ  นตฺถิ  ฯ  เตเนว  ปีติปาโมชฺเชน  วิหาตพฺพํ  ฯ  
<span class="LineNumber"> 008 </span>มโนกมฺมํ  ปน  เอตสฺมึ  ปิณฺฑปาตปริเยสนฏฺ€าเน  โสเธตพฺพํ  ฯ  
<span class="LineNumber"> 009 </span>กถํ  ฯ  อตฺถิ  นุ  โข  เม  อชฺช  ปิณฺฑปาตปริเยสนฏฺ€าเน  รูปาทีสุ  
<span class="LineNumber"> 010 </span>ฉนฺโท  วา  ราโค  วา  ปฏิฆํ  วาติ  ฯ  สเจ  อตฺถิ    น  
<span class="LineNumber"> 011 </span>ปุน  เอวํ  กริสฺสามีติ  จิตฺเตเนว  อธิฏฺ€าตพฺพํ  ฯ  สเจ  นตฺถิ  
<span class="LineNumber"> 012 </span>ตเนว  ปีติปาโมชฺเชน  วิหาตพฺพํ  ฯ  
<span class="LineNumber"> 013 </span>	สมณา  วา  พฺราหฺมณา  วาติ  พุทฺธา  วา  ปจฺเจกพุทฺธา  
<span class="LineNumber"> 014 </span>วา  ตถาคตสาวกา  วา  ฯ  ตสฺมาติหาติ  ยสฺมา  อตีเตปิ  เอวํ  
<span class="LineNumber"> 015 </span>ปริโสเธสุํ  อนาคเตปิ  ปริโสเธสฺสนฺติ  ฯ  เอตรหิปิ  ปริโสเธนฺติ  ฯ  ตสฺมา 
<span class="LineNumber"> 016 </span>ตุเมฺหหิปิ  เตสํ  อนุสิกฺขนฺเตหิ  เอวํ  สิกฺขิตพฺพนฺติ  อตฺโถ  ฯ 
<span class="LineNumber"> 017 </span>เสสํ  สพฺพตฺถ  อุตฺตานเมว  ฯ  อิมํ  ปน  เทสนํ  ภควา  ยาว  
<span class="LineNumber"> 018 </span>ภวคฺคา  อุสฺสิตสฺส  รตนราสิโน  โยชนิยมณิกฺขนฺเธน  กูฏํ  
<span class="LineNumber"> 019 </span>คณฺหนฺโต  วิย  เนยฺยปุคฺคลวเสน  ปรินิฏฺ€าเปสีติ  ฯ  
<span class="LineNumber"> 020 </span>	อมฺพลฏฺ€ิกราหุโลวาทสุตฺตวณฺณนา  นิฏฺ€ิตา  ฯ  
<span class="LineNumber"> 021 </span>					ป€มํ  ฯ  
<span class="LineNumber"> 022 </span>		__________________________  
