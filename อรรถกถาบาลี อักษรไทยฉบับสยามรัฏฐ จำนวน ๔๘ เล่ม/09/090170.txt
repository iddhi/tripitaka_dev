<span class="LineNumber"> 001 </span>					*เล่มที่  ๙  หน้า  ๑๗๐

<span class="LineNumber"> 002 </span>					ภทฺทาลิสุตฺตวณฺณนา  
<span class="LineNumber"> 003 </span>	เอวมฺเม  สุตนฺติ  ภทฺทาลิสุตฺตํ  ฯ  ตตฺถ  เอกาสนโภชนนฺติ  
<span class="LineNumber"> 004 </span>เอกสฺมึ  ปุเรภตฺเต  อสนโภชนํ  ภุฺชิตพฺพภตฺตนฺติ  อตฺโถ  ฯ  
<span class="LineNumber"> 005 </span>อปฺปาพาธตนฺติอาทีนิ  กกโจปเม  วิตฺถาริตานิ    น  อุสฺสหามีติ  
<span class="LineNumber"> 006 </span>น  สกฺโกมิ  ฯ  สิยา  กุกฺกุจฺจํ  สิยา  วิปฺปฏิสาโรติ  เอวํ  ภุฺชนฺโต  
<span class="LineNumber"> 007 </span>ยาวชีวํ  พฺรหฺมจริยํ  จริตุํ สกฺขิสฺสามิ  นุ  โข    น  นุ  โขติ  
<span class="LineNumber"> 008 </span>อิติ  เม  วิปฺปฏิสารกุกฺกุจฺจํ  ภเวยฺยาติ  อตฺโถ  ฯ  เอกเทสํ 
<span class="LineNumber"> 009 </span>ภุฺชิตฺวาติ  โปราณกตฺเถรา  กิร  ปตฺเต  ภตฺตํ  ปกฺขิปิตฺวา  
<span class="LineNumber"> 010 </span>สปฺปิมฺหิ  ทินฺเน  สปฺปินา  อุณฺหเมว  (๑)  โถกํ  ภุฺชิตฺวา  หตฺเถ  
<span class="LineNumber"> 011 </span>โธวิตฺวา  อวเสสํ  พหิ  นีหริตฺวา  ฉายูทกผาสุเก  €าเน  นิสีทิตฺวา  
<span class="LineNumber"> 012 </span>ภุฺชนฺติ  ฯ  เอตํ  สนฺธาย  สตฺถา  อาห  ฯ  ภทฺทาลิ  ปน  จินฺเตสิ  
<span class="LineNumber"> 013 </span>สเจ  สกึ  ปตฺตํ  ปูเรตฺวา  ทินฺนํ  ภตฺตํ  ภุฺชิตฺวา  ปุน  ปตฺตํ  
<span class="LineNumber"> 014 </span>โธวิตฺวา  โอทนสฺส  ปูเรตฺวา  ลทฺธํ  พหิ  นีหริตฺวา  ฉายูทกผาสุเก  
<span class="LineNumber"> 015 </span>€าเน  ภุฺเชยฺย  ฯ  อิติ  เอวํ  วฏฺเฏยฺย  ฯ  อิตรถา  โก  สกฺโกตีติ  ฯ  ตสฺมา 
<span class="LineNumber"> 016 </span>เอวํปี  โข  อหํ  ภนฺเต  น  อุสฺสหามีติ  อาห  ฯ  อยํ  กิร  
<span class="LineNumber"> 017 </span>อตีเต  อนนฺตราย  ชาติยา  กากโยนิยํ  นิพฺพตฺติ  ฯ  กากา  จ  
<span class="LineNumber"> 018 </span>นาม  มหาฉาตกา  โหนฺติ  ฯ  ตสฺมา  ฉาตกตฺเถโร  นาม  อโหสิ  ฯ  
<span class="LineNumber"> 019 </span>ตสฺส  ปน  วิรวนฺตสฺเสว  ภควา  ตํ  มทฺทิตฺวา  อชฺโฌตฺถริตฺวา  
<span class="LineNumber"> 020 </span>โย  ปน  ภิกฺขุ  วิกาเล  ขาทนียํ  วา  โภชนียํ  วา  ขาเทยฺย  วา  
<span class="LineNumber"> 021 </span># ๑.  สี.  อุณฺหุณฺหเมว   ฯ 
