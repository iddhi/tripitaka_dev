<span class="LineNumber"> 001 </span>		*เล่มที่  ๙  สุภสุตฺตวณฺณนา  หน้า  ๗๘๙

<span class="LineNumber"> 002 </span>วทมานานิ  วิย  อุปปีฬเนน  นิพฺโภคตํ  อาปาเทตฺวา  ปฏิชคฺคนํ  
<span class="LineNumber"> 003 </span>อลภนฺตสฺส โรคุปฺปาทนาทีหิ  วา  ฯ  วิเห€กาทีหิ  กตสฺส 
<span class="LineNumber"> 004 </span>กุสลสฺส  อนุฬารตาย  วา  ฯ  อาทิโตว  ปฏิสนฺธินิยเมว  วา  
<span class="LineNumber"> 005 </span>วุตฺตนเยเนว  ปุพฺพาปรเจตนาวเสน  วา พหฺวาพาธตาทีนิ  
<span class="LineNumber"> 006 </span>กโรนฺติ  ฯ  อปาณาติปาโต  วิย  จ  อวิเห€นาทีนิ  อปฺปาพาธตาทีนีติ  ฯ  
<span class="LineNumber"> 007 </span>	เอตฺถ  ปน  อิสฺสามนโกติ  อิสฺสาสมฺปยุตฺตจิตฺโต ฯ  อุปทุสฺสตีติ  
<span class="LineNumber"> 008 </span>อิสฺสาวเสเนว  อุปกฺโกสนฺโต  ทุสฺสติ ฯ  อิสฺสํ  พนฺธตีติ  ยวกลาปํ  
<span class="LineNumber"> 009 </span>พนฺธนฺโต  วิย  ยถา  น  นสฺสติ ฯ  เอวํ  พนฺธิตฺวา  วิย  €เปติ ฯ  
<span class="LineNumber"> 010 </span>อปฺเปสกฺโขติ  อปฺปริวาโร ฯ  รตฺตึ  ขิตฺโต  วิย  สโร  น  
<span class="LineNumber"> 011 </span>ปฺายติ ฯ  อุจฺฉิฏฺ€หตฺโถ  นิสีทิตฺวา  อุทกทายกมฺปิ  น  ลภติ ฯ  
<span class="LineNumber"> 012 </span>	น  ทาตา  โหตีติ  มจฺฉริยวเสน  น  ทาตา  โหติ ฯ 
<span class="LineNumber"> 013 </span>เตน  กมฺเมนาติ  เตน  มจฺฉริยกมฺเมน ฯ  
<span class="LineNumber"> 014 </span>	อภิวาเทตพฺพนฺติ  อภิวาทนารหํ  พุทฺธํ  วา  ปจฺเจกพุทฺธํ  
<span class="LineNumber"> 015 </span>วา  อริยสาวกํ  วา ฯ  ปจฺจุฏฺ€าตพฺพาทีสุปิ  เอเสว  นโย ฯ  
<span class="LineNumber"> 016 </span>อิมสฺมึ  ปน  ปฺหวิสฺสชฺชเน  อุปปีฬกอุปตฺถมฺภกกมฺมานิ  น 
<span class="LineNumber"> 017 </span>คเหตพฺพานิ  น  หิ  ปวตฺเต  นีจกุลินํ  วา  อุจฺจากุลินํ    สกฺกา 
<span class="LineNumber"> 018 </span>กาตุํ ฯ  ปฏิสนฺธึเยว  ปน  นิยเมตฺวา  นีจกุลิยํ  กมฺมํ  นีจกุเล 
<span class="LineNumber"> 019 </span>นิพฺพตฺเตติ ฯ  อุจฺจากุลิยํ  กมฺมํ  อุจฺจากุเล ฯ  
<span class="LineNumber"> 020 </span>	น  ปริปุจฺฉิตา  โหตีติ  เอตฺถ  ปน  อปริปุจฺฉเนน  นิรเย  
<span class="LineNumber"> 021 </span>น  นิพฺพตฺตติ ฯ  อปริปุจฺฉโก  ปน  อิทํ  กาตพฺพํ     อิทํ  น  
