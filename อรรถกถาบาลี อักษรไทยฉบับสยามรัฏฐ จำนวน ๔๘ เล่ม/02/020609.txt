<span class="LineNumber"> 001 </span>			*เล่มที่ ๒  ขุทฺทกกณฺฑวณฺณนา  หน้า  ๖๐๙
		
<span class="LineNumber"> 002 </span>	นวเม ฯ  ทุพฺพลจีวรปจฺจาสายาติ  ทุพฺพลาย  จีวร-
<span class="LineNumber"> 003 </span>ปจฺจาสาย ฯ  อานิสํสนฺติ  กิฺจาปิ  น  มยํ  อยฺเย  สกฺโกมาติ  
<span class="LineNumber"> 004 </span>วทนฺติ  อิทานิ  เตสํ  กปฺปาโส  อาคมิสฺสติ  สทฺโธ  ปสนฺโน 
<span class="LineNumber"> 005 </span>ปุริโส  อาคมิสฺสติ  อทฺธา  ทสฺสตีติ  เอวํ  อานิสํสํ  ทสฺเสตฺวา  
<span class="LineNumber"> 006 </span>นิวาเรนฺติยา  อนาปตฺติ ฯ  เสสํ  อุตฺตานเมว ฯ  ติสมุฏฺ€านํ 
<span class="LineNumber"> 007 </span>กิริยา  สฺาวิโมกฺขํ  สจิตฺตกํ  โลกวชฺชํ กายกมฺมํ วจีกมฺมํ 
<span class="LineNumber"> 008 </span>อกุสลจิตฺตํ ติเวทนนฺติ ฯ  
<span class="LineNumber"> 009 </span>			นวมสิกฺขาปทํ ฯ  
<span class="LineNumber"> 010 </span>	ทสเม ฯ  ก€ินุทฺธารํ  น  ทสฺสนฺตีติ  เอตฺถ  กีทิโส  
<span class="LineNumber"> 011 </span>ก€ินุทฺธาโร  ทาตพฺโพ  กีทิโส  น  ทาตพฺโพ ฯ  ยสฺส  อตฺถาร-
<span class="LineNumber"> 012 </span>มูลโก  มหานิสํโส  อุพฺภารมูลโก  อปฺโป  เอวรูโป  น 
<span class="LineNumber"> 013 </span>ทาตพฺโพ ฯ  ยสฺส  ปน  อตฺถารมูลโก  อปฺปานิสํโส  อุพฺภาร-
<span class="LineNumber"> 014 </span>มูลโก  มหา  เอวรูโป  ทาตพฺโพ ฯ  สมานิสํโสปิ  สทฺธา
<span class="LineNumber"> 015 </span>ปริปาลนตฺถํ  ทาตพฺโพว ฯ  อานิสํสนฺติ  ภิกฺขุนีสงฺโฆ  ชิณฺณจีวโร  
<span class="LineNumber"> 016 </span>ก€ินานิสํสมูลโก  มหาลาโภติ  เอวรูปํ  อานิสํสํ  ทสฺเสตฺวา  
<span class="LineNumber"> 017 </span>ปฏิพาหนฺติยา  อนาปตฺติ ฯ  เสสํ  อุตฺตานเมว ฯ  ติสมุฏฺ€านํ  
<span class="LineNumber"> 018 </span>กิริยา  สฺาวิโมกฺขํ  สจิตฺตกํ  โลกวชฺชํ  กายกมฺมํ วจีกมฺมํ 
<span class="LineNumber"> 019 </span>อกุสลจิตฺตํ ติเวทนนฺติ ฯ  
<span class="LineNumber"> 020 </span>		    ทสมสิกฺขาปทํ ฯ  
<span class="LineNumber"> 021 </span>		    นคฺควคฺโค ตติโย ฯ  
