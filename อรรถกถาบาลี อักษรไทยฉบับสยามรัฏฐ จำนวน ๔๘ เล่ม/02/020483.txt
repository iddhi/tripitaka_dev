<span class="LineNumber"> 001 </span>		*เล่มที่ ๒  ขุทฺทกกณฺฑวณฺณนา  หน้า  ๔๘๓  

<span class="LineNumber"> 002 </span>ปตฺตํ  เทนฺติ  อุณฺหตฺตา  เหฏฺ€า  คเหตุํ  น  สกฺโกติ  มุข-
<span class="LineNumber"> 003 </span>วฏฺฏิยาปิ  คเหตุํ วฏฺฏติเยว ฯ  สเจ  ตถาปิ  น  สกฺโกติ
<span class="LineNumber"> 004 </span>อาธารเกน  คณฺหิตพฺโพ ฯ  อาสนสาลายํ  ปตฺตํ  คเหตฺวา  นิสินฺโน  
<span class="LineNumber"> 005 </span>ภิกฺขุ  นิทฺทํ  โอกฺกมนฺโต  โหติ ฯ  โส  เนว  อาหริยมานํ  น 
<span class="LineNumber"> 006 </span>ทียมานํ  ชานาติ  อปฏิคฺคหิตกํ  โหติ ฯ  สเจ  ปน  อาโภคํ  
<span class="LineNumber"> 007 </span>กตฺวา  นิสินฺโน  โหติ  วฏฺฏติ ฯ  สเจปิ  โส  หตฺเถน  อาธารกํ 
<span class="LineNumber"> 008 </span>มุฺจิตฺวา  ปาเทน  ปีเฬตฺวา  นิทฺทายติ  วฏฺฏติเยว ฯ  ปาเทน
<span class="LineNumber"> 009 </span>อาธารกํ  อกฺกมิตฺวา  ปฏิคฺคณฺหนฺตสฺส  ปน  ชาครนฺตสฺสาปิ  
<span class="LineNumber"> 010 </span>อนาทรปฏิคฺคหณํ  โหติ  ตสฺมา  น  กาตพฺพํ ฯ  เกจิ  เอวํ 
<span class="LineNumber"> 011 </span>อาธารเกน  ปฏิคฺคหณํ   กายปฏิพทฺธปฏิพทฺเธน  ปฏิคฺคหณํ  นาม
<span class="LineNumber"> 012 </span>โหติ  ตสฺมา  น  วฏฺฏตีติ  วทนฺติ ฯ  ตํ  วจนมตฺตเมว ฯ  อตฺถโต  
<span class="LineNumber"> 013 </span>ปน  สพฺพเมตํ  กายปฏิพทฺธเมว  โหติ ฯ  กายสํสคฺเคปิ  เจส  
<span class="LineNumber"> 014 </span>นโย  ทสฺสิโต ฯ  ยํปิ  ภิกฺขุสฺส  ทียมานํ  ปตติ  ตํปิ  สามํ 
<span class="LineNumber"> 015 </span>คเหตฺวา  ปริภุฺชิตุํ  วฏฺฏติ ฯ  ตตฺรีทํ  สุตฺตํ  อนุชานามิ 
<span class="LineNumber"> 016 </span>ภิกฺขเว  ยํ  ทียมานํ  ปตติ  ตํ  สามํ  คเหตฺวา  ปริภุฺชิตุํ  
<span class="LineNumber"> 017 </span>ตํ  กิสฺสเหตุ  ปริจฺจตฺตํ  ตํ  ภิกฺขเว  ทายเกหีติ  (๑) ฯ  อิทฺจ  ปน
<span class="LineNumber"> 018 </span>สุตฺตํ เนยฺยตฺถํ  ตสฺมา  เอวเมตฺถ  อธิปฺปาโย  เวทิตพฺโพ ฯ  
<span class="LineNumber"> 019 </span>ยํ  ทียมานํ  ทายกสฺส  หตฺถโต  ปริคลิตฺวา  สุทฺธาย  วา  
<span class="LineNumber"> 020 </span>ภูมิยา  ปทุมินีปณฺณวตฺถกฏสารกาทีสุ  วา  ปตติ  ตํ  สามํ  
<span class="LineNumber"> 021 </span># ๑. วิ. จุลฺ. ๗/๑๔๕/๕๘ ฯ  
