<span class="LineNumber"> 001 </span>		*เล่มที่ ๒  เตรสกณฺฑวณฺณนา  หน้า  ๕๗  

<span class="LineNumber"> 002 </span>น  ธนกฺกีตมตฺตาเยว  ภริยา  สํวาสตฺถาย  ปน  กีตตฺตา  ภริยา  
<span class="LineNumber"> 003 </span>ตสฺมาสฺส  นิทฺเทเส  ธเนน  กีณิตฺวา  วาเสตีติ  วุตฺตํ ฯ  ฉนฺเทน  
<span class="LineNumber"> 004 </span>อตฺตโน  รุจิยา  วสตีติ  ฉนฺทวาสินี ฯ  ยสฺมา  ปน  สา  น  
<span class="LineNumber"> 005 </span>อตฺตโน  ฉนฺทมตฺเตเนว  ภริยา  โหติ  ปุริเสน  ปน  สมฺปฏิจฺฉิตตฺตา  
<span class="LineNumber"> 006 </span>ตสฺมาสฺส  นิทฺเทเส  ปิโย  ปิยํ  วาเสตีติ  วุตฺตํ ฯ  โภเคน  วสตีติ  
<span class="LineNumber"> 007 </span>โภควาสินี ฯ  อุทุกฺขลมุสลาทิฆรูปกรณํ  ลภิตฺวา  ภริยาภาวํ  
<span class="LineNumber"> 008 </span>คจฺฉนฺติยา  ชนปทิตฺถิยา  เอตํ  อธิวจนํ ฯ  ปเฏน  วสตติ  
<span class="LineNumber"> 009 </span>ปฏวาสินี ฯ  นิวาสนมตฺตํปิ  ปาปุรณมตฺตํปิ  ลภิตฺวา  ภริยาภาวํ  
<span class="LineNumber"> 010 </span>อุปคจฺฉนฺติยา  ทลิทฺทิตฺถิยา  เอตํ  อธิวจนํ ฯ  โอทปตฺตกินีติ  
<span class="LineNumber"> 011 </span>อุภินฺนํ  เอกิสฺสา  อุทกปาติยา  หตฺเถ  โอตาเรตฺวา  อิทํ  อุทกํ  
<span class="LineNumber"> 012 </span>วิย  สํสฏฺ€า  อเภชฺชา  โหถาติ  วตฺวา  ปริคฺคหิตาย  โวหาร-
<span class="LineNumber"> 013 </span>นามเมตํ ฯ  นิทฺเทเสปิสฺส  ตาย  สห  อุทกปตฺตํ  อามสิตฺวา  ตํ  
<span class="LineNumber"> 014 </span>วาเสตีติ เอวมตฺโถ  เวทิตพฺโพ ฯ  โอภฏํ  โอโรปิตํ  จุมฺพฏมสฺสาติ  
<span class="LineNumber"> 015 </span>โอภฏจุมฺพฏา  กฏฺ€หาริกาทีนํ  อฺตรา ฯ  ยสฺสา  สีสโต  
<span class="LineNumber"> 016 </span>จุมฺพฏํ  โอโรเปตฺวา ฆเร  วาเสติ  ตสฺสา  เอตํ  อธิวจนํ ฯ 
<span class="LineNumber"> 017 </span>ทาสี  จาติ  อตฺตโนเยว  ทาสี  จ  โหติ  ภริยา  จ ฯ  กมฺมการี 
<span class="LineNumber"> 018 </span>นาม  เคเห  ภติยา  กมฺมํ  กโรติ  ตาย  สทฺธึ  โกจิ  ฆราวาสํ  
<span class="LineNumber"> 019 </span>กปฺเปติ  อตฺตโน  ภริยาย  อนตฺถิโก  หุตฺวา  อยํ  วุจฺจติ  กมฺมการี  
<span class="LineNumber"> 020 </span>จ  ภริยา  จาติ ฯ  ธเชน  อาหฏา  ธชาหฏา ฯ  อุสฺสิตธชาย  
<span class="LineNumber"> 021 </span>เสนาย  คนฺตฺวา  ปรวิสยํ  วิลุมฺปิตฺวา  อานีตาติ  วุตฺตํ  โหติ ฯ  
