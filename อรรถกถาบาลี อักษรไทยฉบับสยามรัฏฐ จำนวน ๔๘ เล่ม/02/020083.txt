<span class="LineNumber"> 001 </span>		*เล่มที่ ๒  เตรสกณฺฑวณฺณนา  หน้า  ๘๓			

<span class="LineNumber"> 002 </span>ปริโยสาเปตีติ  มหามตฺติกาย  วา  ถุสมตฺติกาย  วา  ยาย 
<span class="LineNumber"> 003 </span>กตปริโยสิตภาวํ  ปาเปตุกาโม  โหติ  ตาย  อวสานปิณฺฑํ  เทนฺโต  
<span class="LineNumber"> 004 </span>ปริโยสาเปติ ฯ ปเรหิ  ปริโยสาเปตีติ  อตฺตโน  อตฺถาย  ปเรหิ 
<span class="LineNumber"> 005 </span>ปริโยสาเปติ ฯ  อตฺตนา  วา  หิ  วิปฺปกตา  โหตุ  ปเรหิ  วา  
<span class="LineNumber"> 006 </span>อุภเยหิ  วา  ตฺจ  อตฺตโน  อตฺถาย  อตฺตนา  วา  ปริโยสาเปติ 
<span class="LineNumber"> 007 </span>ปเรหิ วา ปริโยสาเปติ อตฺตนา จ  ปเรหิ  จาติ  ยุคนทฺธํ 
<span class="LineNumber"> 008 </span>วา  ปริโยสาเปติ  สงฺฆาทิเสโสเยวาติ อยเมตฺถ  วินิจฺฉโย ฯ  
<span class="LineNumber"> 009 </span>กุรุนฺทิยํ  ปน  วุตฺตํ  เทฺว  ตโย ภิกฺขู เอกโต วสิสฺสามาติ  
<span class="LineNumber"> 010 </span>กโรนฺติ  รกฺขติ  ตาว  อวิภตฺตตฺตา  อนาปตฺติ  อิทํ  €านํ 
<span class="LineNumber"> 011 </span>ตว  อิทํ  มมาติ  วิภชิตฺวา  กโรนฺติ  อาปตฺติ  สามเณโร  จ
<span class="LineNumber"> 012 </span>ภิกฺขุ  จ  เอกโต  กโรนฺติ  ยาว  อวิภตฺตา  ตาว  รกฺขติ  ปุริมนเยน  
<span class="LineNumber"> 013 </span>วิภชิตฺวา  กโรนฺติ ภิกฺขุสฺส อาปตฺตีติ ฯ  
<span class="LineNumber"> 014 </span>	อนาปตฺติ  เลเณติ  อาทีสุ  เลณํ  มหนฺตมฺปิ  กโรนฺตสฺส  
<span class="LineNumber"> 015 </span>อนาปตฺติ ฯ  น  เหตฺถ  เลโป  ฆฏียติ ฯ  คุหมฺปิ  อิฏ€กคุหํ  
<span class="LineNumber"> 016 </span>วา  สิลาคุหํ  วา  ทารุคุหํ  วา  ภูมิคุหํ  วา มหนฺตมฺปิ 
<span class="LineNumber"> 017 </span>กโรนฺตสฺส อนาปตฺติ ฯ  ติณกุฏิกาโยติ  สตฺตภูมิโกปิ  ปาสาโท  
<span class="LineNumber"> 018 </span>ติณปณฺณจฺฉทโน  ติณกุฏิกาติ  วุจฺจติ ฯ  อฏฺ€กถาสุ  ปน  
<span class="LineNumber"> 019 </span>กุกฺกุฏจฺฉิกเคหนฺติ  ฉทนํ  ทณฺฑเกหิ  ชาลพนฺธํ  กตฺวา  ติเณหิ
<span class="LineNumber"> 020 </span>วา  ปณฺเณหิ  วา  ฉาทิตกุฏิกาว  วุตฺตา ตตฺถ  อนาปตฺติ ฯ
<span class="LineNumber"> 021 </span>มหนฺตมฺปิ  ติณจฺฉทนเคหํ  กาตุํ  วฏฺฏติ ฯ อุลฺลิตฺตาทิภาโวเอว  
