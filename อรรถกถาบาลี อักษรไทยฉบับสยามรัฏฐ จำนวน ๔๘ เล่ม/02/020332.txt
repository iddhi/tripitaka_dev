<span class="LineNumber"> 001 </span>		*เล่มที่ ๒  มหาวิภงฺควณฺณนา  หน้า  ๓๓๒  

<span class="LineNumber"> 002 </span>ลกฺขเณน  สมนฺนาคโต  สเจปิ  สตฺตภูมิโก  ปาสาโท  เอกูปจาโร  
<span class="LineNumber"> 003 </span>โหติ  สตคพฺภํ  วา  จตุสฺสาลํ  (๑) เอกา  เสยฺยาอิจฺเจว  สงฺขฺยํ 
<span class="LineNumber"> 004 </span>คจฺฉติ ฯ  ตํ  สนฺธาย  วุตฺตํ  จตุตฺเถ  ทิวเส  อตฺถงฺคเต  สุริเย  
<span class="LineNumber"> 005 </span>อนุปสมฺปนฺเน  นิปนฺเน  ภิกฺขุ  นิปชฺชติ  อาปตฺติ  ปาจิตฺติยสฺสาติ  
<span class="LineNumber"> 006 </span>อาทิ ฯ  ตตฺถ  จ  นิปชฺชนมตฺเตเนว  ปาจิตฺติยํ ฯ  สเจ  ปน 
<span class="LineNumber"> 007 </span>สมฺพหุลา  สามเณรา  เอโก  ภิกฺขุ  สามเณรคณนาย  ปาจิตฺติยา ฯ 
<span class="LineNumber"> 008 </span>เต  เจ  อุฏฺ€ายุฏฺ€าย  นิปชฺชนฺติ  เตสํ ปโยเค ปโยเค  ภิกฺขุสฺส 
<span class="LineNumber"> 009 </span>อาปตฺติ ฯ  ภิกฺขุสฺส  อุฏฺ€ายุฏฺ€าย  นิปชฺชเนน  ปน ภิกฺขุสฺเสว  
<span class="LineNumber"> 010 </span>ปโยเค  ภิกฺขุสฺส  อาปตฺติ ฯ  สเจ  สมฺพหุลา  ภิกฺขู  เอโก  
<span class="LineNumber"> 011 </span>สามเณโร  เอโกปิ  สพฺเพสํ  อาปตฺตึ  กโรติ ฯ  ตสฺส  อุฏฺ€ายุฏฺ€าย  
<span class="LineNumber"> 012 </span>นิปชฺชเนนปิ  ภิกฺขูนํ  อาปตฺติเยว ฯ  อุภเยสํ  สมฺพหุลภาเวปิ 
<span class="LineNumber"> 013 </span>เอเสว  นโย ฯ  อปิเจตฺถ  เอกาวาสาทิกํปิ  จตุกฺกํ  เวทิตพฺพํ ฯ 
<span class="LineNumber"> 014 </span>โย  หิ  เอกสฺมึ  อาวาเส  เอเกเนว  อนุปสมฺปนฺเนน  สทฺธึ 
<span class="LineNumber"> 015 </span>ติรตฺตํ  สหเสยฺยํ  กปฺเปติ  ตสฺสาปิ  จตุตฺถทิวสโต  ปฏฺ€าย  
<span class="LineNumber"> 016 </span>เทวสิกา  อาปตฺติ ฯ  โยปิ  เอกสฺมึเยว  อาวาเส  นานา-
<span class="LineNumber"> 017 </span>อนุปสมฺปนฺเนหิ  สทฺธึ  ติรตฺตํ  สหเสยฺยํ  กปฺเปติ  ตสฺสาปิ ฯ  
<span class="LineNumber"> 018 </span>โยปิ  นานาอาวาเสสุ  เอเกเนว  อนุปสมฺปนฺเนน  สทฺธึ  ติรตฺตํ 
<span class="LineNumber"> 019 </span>สหเสยฺยํ  กปฺเปติ  ตสฺสาปิ ฯ  โยปิ  นานาอาวาเสสุ  นานา-
<span class="LineNumber"> 020 </span>อนุปสมฺปนฺเนหิ  สทฺธึ  โยชนสตํปิ  คนฺตฺวา  สหเสยฺยํ  กปฺเปติ  
<span class="LineNumber"> 021 </span># ๑. สตคพฺภา วา จตุสฺสาลาฯ  
