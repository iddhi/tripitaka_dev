<span class="LineNumber"> 001 </span>	เล่มที่  18   นาควคฺควณฺณนา  หน้า  508

<span class="LineNumber"> 002 </span>	สเจ  ตฺวํ  ปาปกํ  กมฺมํ  กริสฺสสิ  กโรสิ  วา
<span class="LineNumber"> 003 </span>	น  เต  ทุกฺขา  ปมุตฺยตฺถิ  อุปจฺจาปิ  (๑)  ปลายโตติ
<span class="LineNumber"> 004 </span>เอวํ  ปาปกมฺมํ  กตฺวา  สกุณสฺส  วิย  อุปฺปติตฺวา  ปลายโตปิ
<span class="LineNumber"> 005 </span>เต  โมกฺโข  นตฺถีติ  วตฺวา  สา  ยกฺขินี  สามเณรํ  มุฺจิ ฯ  โส
<span class="LineNumber"> 006 </span>อกฺขีนิ  อุมฺมิเลตฺวา  มาตรํ  เกเส  วิกฺกิรยนฺตึ  อสฺสสนฺตึ  [๒]  โรทมานํ
<span class="LineNumber"> 007 </span>สกลคามวาสิโน  จ  สนฺนิปติเต  ทิสฺวา  อตฺตโน  ยกฺเขน  คหิตภาวํ
<span class="LineNumber"> 008 </span>อชานนฺโต  อหํ  ปุพฺเพ  ปีเ€  นิสินฺโน  มาตา  เม  อวิทูเร  นิสีทิตฺวา
<span class="LineNumber"> 009 </span>ตณฺฑุเล  โธวิ  อิทานิ  ปนมฺหิ  ภูมิยํ  นิปนฺโน  กึ  นุ  โข  เอตนฺติ
<span class="LineNumber"> 010 </span>นิปนฺนโก ว  (๓)  มาตรํ  อาห
<span class="LineNumber"> 011 </span>	มตํ  วา  อมฺม  โรทนฺติ  โย  วา  ชีวํ  น  ทิสฺสติ
<span class="LineNumber"> 012 </span>	ชีวนฺตํ  อมฺม  ปสฺสนฺตี  กสฺมา  มํ  อมฺม  โรทสีติ ฯ
<span class="LineNumber"> 013 </span>อถสฺส  มาตา  วตฺถุกามกฺกิเลสกาเม  ปหาย  ปพฺพชิตสฺส  ปุน
<span class="LineNumber"> 014 </span>วิพฺภมนตฺถํ  อาคมเน  อาทีนวํ  ทสฺเสนฺตี  อาห
<span class="LineNumber"> 015 </span>	มตํ  วา  ปุตฺต  โรทนฺติ  โย  วา  ชีวํ  น  ทิสฺสติ
<span class="LineNumber"> 016 </span>	โย  จ  กาเม  จชิตฺวาน  ปุนราวตฺตเต  (๔)  อิธ
<span class="LineNumber"> 017 </span>	ตํ  วาปิ  ปุตฺต  โรทนฺติ  ปุน  ชีวํ  มโต  หิ  โสติ ฯ
<span class="LineNumber"> 018 </span>เอวฺจ  ปน  วตฺวา  ฆราวาสํ  กุกฺกุลสทิสฺเจว  นรกสทิสฺจ
<span class="LineNumber"> 019 </span>กตฺวา  ฆราวาเส  อาทีนวํ  ทสฺเสนฺตี  ปุน  อาห
<span class="LineNumber"> 020 </span>#๑. อุปฺปจฺจาปีติ ฯ  สํ. ส.  ๑๕/๓๐๗ ฯ  .  ว.
<span class="LineNumber"> 021 </span>#๒  ม ฯ  เอตฺถนฺตเร  ปสฺสสนฺตินฺติ  ทิสฺสติ ฯ 
<span class="LineNumber"> 022 </span>#๓.  สี. ยุ.  นิสินฺนโก  ว ฯ  ๔.  ปุนราคจฺฉเต  ฯ
