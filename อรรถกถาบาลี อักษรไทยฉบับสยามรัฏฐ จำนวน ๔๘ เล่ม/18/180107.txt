<span class="LineNumber"> 001 </span>	เล่มที่  18  วิสาขาย  สหายิกาวตฺถุ  หน้า  107

<span class="LineNumber"> 002 </span>ธมฺมํ  กเถถาติ  อาห ฯ  ตาปิ  มทเวเคน  กมฺปมานสรีรา  
<span class="LineNumber"> 003 </span>นจฺจิสฺสาม  คายิสฺสามาติ  จิตฺตํ  อุปฺปาเทสุํ ฯ  อเถกา  
<span class="LineNumber"> 004 </span>มารกายิกา  เทวตา  อิทานิ  อิมาสํ  สรีเรสุ อธิมุจฺจิตฺวา  
<span class="LineNumber"> 005 </span>สมณสฺส  โคตมสฺส  ปุรโต  วิปฺปการํ  ทสฺเสสฺสามีติ จินฺเตตฺวา
<span class="LineNumber"> 006 </span>ตาสํ  สรีเรสุ  อธิมุจฺจิ ฯ  ตาสุ  เอกจฺจา  สตฺถุ  ปุรโต  ปาณึ 
<span class="LineNumber"> 007 </span>ปหริตฺวา  หสิตุํ  เอกจฺจา  นจฺจิตุํ  อารภึสุ ฯ  สตฺถา  กิมิทนฺติ
<span class="LineNumber"> 008 </span>อาวชฺเชนฺโต  ตํ  การณํ  ตฺวา  น  อิทานิ  มารกายิกานํ 
<span class="LineNumber"> 009 </span>โอตารํ  ลภิตุํ  ทสฺสามิ  น  หิ  มยา  เอตฺตกํ  กาลํ  ปารมิโย
<span class="LineNumber"> 010 </span>ปูเรนฺเตน  มารกายิกานํ  โอตารํ  ลาภตฺถาย  ปูริตาติ  ตา 
<span class="LineNumber"> 011 </span>สํเวเชตุํ  ภมุกโลมโต  รํสึ(๑)  วิสฺสชฺเชสิ ฯ  ตาวเทว อนฺธการติมิสา 
<span class="LineNumber"> 012 </span>อโหสิ ฯ  ตา  ภีตา  อเหสุํ  มรณภยตชฺชิตา ฯ  เตน  ตาสํ
<span class="LineNumber"> 013 </span>กุจฺฉิยํ  สุรา  ชีริ ฯ  สตฺถา  นิสินฺนปลฺลงฺเก  อนฺตรหิโต 
<span class="LineNumber"> 014 </span>สิเนรุมุทฺธนิ  €ตฺวา  อุณฺณาโลมโต  รํสึ  วิสฺสชฺเชสิ ฯ ตํขณฺเว
<span class="LineNumber"> 015 </span>จนฺทสหสฺสุคฺคมนํ  วิย  อโหสิ ฯ  อถ  สตฺถา  ตา  อิตฺถิโย  
<span class="LineNumber"> 016 </span>อามนฺเตตฺวา  ตุมฺเหหิ  มม  สนฺติกํ  อาคจฺฉมานาหิ  ปมตฺตาหิ
<span class="LineNumber"> 017 </span>อาคนฺตุํ  น  วฏฺฏติ  ตุมฺหากํ  หิ  ปมาเทเนว มารกายิกา  
<span class="LineNumber"> 018 </span>เทวตา  โอตารํ  ลภิตฺวา  ตุมฺเห  หสาทีนํ อกรณฏฺ€าเน 
<span class="LineNumber"> 019 </span>หสาทีนิ  การาเปสิ  อิทานิ  ตุมฺเหหิ ราคาทีนํ  อคฺคีนํ 
<span class="LineNumber"> 020 </span>นิพฺพาปนตฺถาย  อุสฺสาหํ  กาตุํ  วฏฺฏตีติ  วตฺวา  อิมํ  คาถมาห
<span class="LineNumber"> 021 </span>#๑. สี. ยุ.  รสฺมึ ฯ
