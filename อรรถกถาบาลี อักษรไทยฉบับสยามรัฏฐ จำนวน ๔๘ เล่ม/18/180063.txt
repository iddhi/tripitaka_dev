<span class="LineNumber"> 001 </span>		เล่มที่  18  อุโปสถกมฺมวตฺถุ  หน้า  63

<span class="LineNumber"> 002 </span>	ยถา  ทณฺเฑน  โคปาโล  	คาโว  ปาเชติ  โคจรํ
<span class="LineNumber"> 003 </span>	เอวํ  ชรา  จ  มจฺจุ  จ  		อายุํ  ปาเชนฺติ  ปาณินนฺติ ฯ
<span class="LineNumber"> 004 </span>	ตตฺถ  ปาเชตีติ  เฉโก  โคปาลโก  เกทารนฺตรํ  ปวิสนฺติโย
<span class="LineNumber"> 005 </span>คาโว  ทณฺเฑน  นิวาเรตฺวา  เตเนว  โปเถนฺโต  สุลภติโณทกํ 
<span class="LineNumber"> 006 </span>โคจรํ  เนติ  ปาเชติ ฯ  อายุํ  ปาเชนฺตีติ  ชีวิตินฺทฺริยํ  ฉินฺทนฺติ 
<span class="LineNumber"> 007 </span>เขเปนฺติ ฯ  โคปาลโก  วิย  หิ  ชรา  จ  มจฺจุ  จ  โคคโณ 
<span class="LineNumber"> 008 </span>วิย  ชีวิตินฺทฺริยํ  โคจรภูมิ  วิย  มรณํ ฯ  ตตฺถ  ชาติ  ตาว 
<span class="LineNumber"> 009 </span>สตฺตานํ  ชีวิตินฺทฺริยํ  ชราย  สนฺติกํ  เปเสสิ  ชรา  พฺยาธิโน 
<span class="LineNumber"> 010 </span>สนฺติกํ  พฺยาธิ  มรณสฺส  สนฺติกํ ฯ  ตเมว  มรณํ  กุธาริยา 
<span class="LineNumber"> 011 </span>เฉทํ  วิย  ฉินฺทิตฺวา  คจฺฉตีติ  อิทเมตฺถ  โอปมฺมปฏิปาทนํ (๑)ฯ  
<span class="LineNumber"> 012 </span>	เทสนาวสาเน  พหู  โสตาปตฺติผลาทีนิ  ปาปุณึสูติ ฯ
<span class="LineNumber"> 013 </span>				อุโปสถกมฺมวตฺถุ ฯ
<span class="LineNumber"> 014 </span># ๑.  สี. ยุ.  โอปมฺมสมฺปฏิปาทนํ ฯ
