<span class="LineNumber"> 001 </span>				เล่มที่  18  หน้า  632
	
<span class="LineNumber"> 002 </span>					 มารวตฺถุ 
<span class="LineNumber"> 003 </span>	ยสฺส  ปารํ  อปารํ  วาติ  อิมํ  ธมฺมเทสนํ  สตฺถา  เชตวเน
<span class="LineNumber"> 004 </span>วิหรนฺโต  มารํ  อารพฺภ  กเถสิ ฯ
<span class="LineNumber"> 005 </span>	โส  กิร  เอกสฺมึ  ทิวเส  อฺตโร  ปุริโส  วิย  หุตฺวา
<span class="LineNumber"> 006 </span>สตฺถารํ  อุปสงฺกมิตฺวา  ปุจฺฉิ  ภนฺเต  ปารํ  ปารนฺติ  วุจฺจติ
<span class="LineNumber"> 007 </span>กินฺนุ  โข  เอตํ  ปารํ  นามาติ ฯ  สตฺถา  มาโร  อยนฺติ 
<span class="LineNumber"> 008 </span>วิทิตฺวา  (๑) ปาปิม  กึ  ตว  ปาเรน  ตํ  วีตราเคหิ  ปตฺตพฺพนฺติ 
<span class="LineNumber"> 009 </span>วตฺวา  อิมํ  คาถมาห
<span class="LineNumber"> 010 </span>	ยสฺส  ปารํ  อปารํ  วา  		ปาราปารํ  น  วิชฺชติ
<span class="LineNumber"> 011 </span>	วีตทฺทรํ  วิสํยุตฺตํ  			ตมหํ  พฺรูมิ  พฺราหฺมณนฺติ
<span class="LineNumber"> 012 </span>	ตตฺถ  ปารนฺติ  อชฺฌตฺติกานิ  ฉ  อายตนานิ ฯ
<span class="LineNumber"> 013 </span>	อปารนฺติ  พาหิรานิ  ฉ  อายตนานิ ฯ
<span class="LineNumber"> 014 </span>	ปาราปารนฺติ  ตทุภยํ ฯ
<span class="LineNumber"> 015 </span>	น  วิชฺชตีติ  ยสฺส  สพฺพเมตํ  อหนฺติ  วา  มมนฺติ  วา
<span class="LineNumber"> 016 </span>คหณาภาเวน  นตฺถิ  ตํ  กิเลสทรานํ  (๒)  วิคเมน  วีตทฺทรํ 
<span class="LineNumber"> 017 </span>สพฺพกฺกิเลเสหิ  วิสํยุตฺตํ  อหํ  พฺราหฺมณํ  วทามีติ  อตฺโถ ฯ
<span class="LineNumber"> 018 </span>	เทสนาวสาเน  พหู  โสตาปตฺติผลาทีนิ  ปาปุณึสูติ ฯ
<span class="LineNumber"> 019 </span>				มารวตฺถุ ฯ
<span class="LineNumber"> 020 </span>				______
<span class="LineNumber"> 021 </span> # ๑. สี. ยุ.  วิชานิตฺวา ฯ
<span class="LineNumber"> 022 </span>#๒.ม. ยุ.  กิเลสทรถานํ ฯ  ม.ยุ. สํกิเลสทรถานํ ฯ
