<span class="LineNumber"> 001 </span>				เล่มที่  18  หน้า  648

<span class="LineNumber"> 002 </span>				กิสาโคตมีวตฺถุ 
<span class="LineNumber"> 003 </span>	ปํสุกูลธรนฺติ  อิมํ  ธมฺมเทสนํ  สตฺถา  คิชฺฌกูเฏ  ปพฺพเต
<span class="LineNumber"> 004 </span>วิหรนฺโต  กิสาโคตมึ  อารพฺภ  กเถสิ ฯ
<span class="LineNumber"> 005 </span>	ตทา  กิร  สกฺโก  ป€มยามาวสาเน  เทวปริสาย  สทฺธึ  สตฺถารํ
<span class="LineNumber"> 006 </span>อุปสงฺกมิตฺวา  วนฺทิตฺวา  เอกมนฺเต  สาราณียํ  ธมฺมกถํ  สุณนฺโต
<span class="LineNumber"> 007 </span>นิสีทิ ฯ  ตสฺมึ  ขเณ  กิสาโคตมี  สตฺถารํ  ปสฺสิสฺสามีติ
<span class="LineNumber"> 008 </span>อากาเสนาคนฺตฺวา  สกฺกํ  ทิสฺวา  นิวตฺติ ฯ  (๑)  โส  ตํ 
<span class="LineNumber"> 009 </span>วนฺทิตฺวา  นิวตฺตนฺตึ  ทิสฺวา  สตฺถารํ  ปุจฺฉิ  กา  นาเมสา  ภนฺเต 
<span class="LineNumber"> 010 </span>อาคจฺฉมานาว  ตุมฺเห  ทิสฺวา  นิวตฺตีติ ฯ  สตฺถา  กิสาโคตมี 
<span class="LineNumber"> 011 </span>นาเมสา  มหาราช  มม  ธีตา  ปํสุกูลิกตฺเถรีนํ  อคฺคาติ  วตฺวา 
<span class="LineNumber"> 012 </span>อิมํ  คาถมาห
<span class="LineNumber"> 013 </span>	ปํสุกูลธรํ  ชนฺตุํ  		กิสํ  ธมนิสนฺถตํ
<span class="LineNumber"> 014 </span>	เอกํ  วนสฺมึ  ฌายนฺตํ  	ตมหํ  พฺรูมิ  พฺราหฺมณนฺติ ฯ
<span class="LineNumber"> 015 </span>	ตตฺถ  กิสนฺติ  ปํสุกูลิกา  หิ  อตฺตโน  อนุรูปํ  ปฏิปทํ  ปูเรนฺตา
<span class="LineNumber"> 016 </span>อปฺปมํสโลหิตา  เจว  โหนฺติ  ธมนิสนฺถตคตฺตา  จ  ตสฺมา  เอวมาห ฯ
<span class="LineNumber"> 017 </span>	เอกํ  วนสฺมินฺติ  วิวิตฺเต  €าเน  เอกํ  ฌายนฺตํ  ตมหํ
<span class="LineNumber"> 018 </span>พฺราหฺมณํ  วทามีติ  อตฺโถ ฯ
<span class="LineNumber"> 019 </span>	เทสนาวสาเน  พหู  โสตาปตฺติผลาทีนิ  ปาปุณึสูติ ฯ
<span class="LineNumber"> 020 </span>				กิสาโคตมีวตฺถุ ฯ
<span class="LineNumber"> 021 </span>				__________
<span class="LineNumber"> 022 </span>#๑. น  ภิกฺขุนิยา  อาจิณฺณํ  รตฺตึ  จริตุํ ฯ
