<span class="LineNumber"> 001 </span>		เล่มที่  18  ชราวคฺควณฺณนา  หน้า  114

<span class="LineNumber"> 002 </span>วณมุขานํ  วเสน  อรุภูตกายํ ฯ  สมุสฺสิตนฺติ  ตีหิ  อฏฺ€ิสเตหิ  
<span class="LineNumber"> 003 </span>สมุสฺสิตํ ฯ  อาตุรนฺติ  สพฺพกาลํ  อิริยาปถาทีหิ  ปริหริตพฺพตาย
<span class="LineNumber"> 004 </span>นิจฺจคิลานํ ฯ พหุสงฺกปฺปนฺติ  มหาชเนน  พหุธา  สงฺกปฺปิตํ ฯ
<span class="LineNumber"> 005 </span>ยสฺส  นตฺถิ  ธุวํ  €ิตีติ  ยสฺส  ธุวภาโว  วา  €ิติภาโว  วา 
<span class="LineNumber"> 006 </span>นตฺถิ  เอกนฺเตน  เภทนวิกฺกีรณวิทฺธํสนธมฺมเมว  ตํ  อิทํ
<span class="LineNumber"> 007 </span>ปสฺสถาติ  อตฺโถ ฯ
<span class="LineNumber"> 008 </span>	เทสนาวสาเน  จตุราสีติยา  ปาณสหสฺสานํ  ธมฺมาภิสมโย
<span class="LineNumber"> 009 </span>อโหสิ ฯ  โสปิ  ภิกฺขุ  โสตาปตฺติผเล  ปติฏฺ€หีติ ฯ
<span class="LineNumber"> 010 </span>				สิริมาวตฺถุ ฯ

<span class="LineNumber"> 011 </span>				 อุตฺตรตฺเถรีวตฺถุ
<span class="LineNumber"> 012 </span>	ปริชิณฺณมิทํ  รูปนฺติ  อิมํ  ธมฺมเทสนํ  สตฺถา  เชตวเน
<span class="LineNumber"> 013 </span>วิหรนฺโต  อุตฺตรตฺเถรึ  นาม  อารพฺภ  กเถสิ ฯ
<span class="LineNumber"> 014 </span>	เถรี  กิร  วีสวสฺสสติกา  ชาติยา  ปิณฺฑาย  จริตฺวา
<span class="LineNumber"> 015 </span>ลทฺธปิณฺฑปาตา  อนฺตรวีถิยํ  เอกํ  ภิกฺขุํ  ปสฺสิตฺวา  ปิณฺฑปาเตน
<span class="LineNumber"> 016 </span>อาปุจฺฉิตฺวา  ตสฺส  อปฏิกฺขิปิตฺวา  คณฺหนฺตสฺส  สพฺพํ  ทตฺวา
<span class="LineNumber"> 017 </span>นิราหารา  อโหสิ  เอวํ  ทุติเยปิ  ตติเยปิ  ทิวเส  ตสฺเสว 
<span class="LineNumber"> 018 </span>ภิกฺขุโน  ตสฺมึเยว  €าเน  ภตฺตํ  ทตฺวา  นิราหารา  อโหสิ 
<span class="LineNumber"> 019 </span>จตุตฺเถ  ทิวเส  ปน  ปิณฺฑาย  จรนฺตี  เอกสฺมึ  สมฺพาธฏฺ€าเน
<span class="LineNumber"> 020 </span>สตฺถารํ  ทิสฺวา  ปฏิกฺกมนฺตี  โอลมฺพนฺตํ  อตฺตโน  จีวรกณฺณํ 
