<span class="LineNumber"> 001 </span>				เล่มที่  18  หน้า  727

<span class="LineNumber"> 002 </span>				เทวหิตพฺราหฺมณวตฺถุ  
<span class="LineNumber"> 003 </span>	ปุพฺเพนิวาสนฺติ  อิมํ  ธมฺมเทสนํ  สตฺถา  เชตวเน  วิรหนฺโต
<span class="LineNumber"> 004 </span>เทวหิตพฺราหฺมณสฺส  ปฺหํ  อารพฺภ  กเถสิ ฯ
<span class="LineNumber"> 005 </span>	เอกสฺมึ  หิ  สมเย  ภควา  วาเตหิ  อาพาธิโก  หุตฺวา
<span class="LineNumber"> 006 </span>อุปวานตฺเถรํ  อุณฺโหทกตฺถาย  เทวหิตพฺราหฺมณสฺส  สนฺติกํ
<span class="LineNumber"> 007 </span>ปหิณิ ฯ  โส  คนฺตฺวา  สตฺถุ  อาพาธิกภาวํ  อาจิกฺขิตฺวา 
<span class="LineNumber"> 008 </span>อุณฺโหทกํ  ยาจิ ฯ  ตํ  สุตฺวา  พฺราหฺมโณ  ตุฏฺ€มานโส  หุตฺวา 
<span class="LineNumber"> 009 </span>ลาภา  วต  เม  ยํ  มม  สนฺติกํ  สมฺมาสมฺพุทฺโธ  อุณฺโหทกสฺสตฺถาย
<span class="LineNumber"> 010 </span>ปหิณีติ  อุณฺโหทกสฺส  กาชํ  ปุริเสน  คาหาเปตฺวา  ผาณิตสฺส
<span class="LineNumber"> 011 </span>จ  ปุฏํ  อุปวานตฺเถรสฺส  ปาทาสิ ฯ  เถโร  ตํ  คาหาเปตฺวา
<span class="LineNumber"> 012 </span>วิหารํ  คนฺตฺวา  สตฺถารํ  อุณฺโหทเกน  นหาเปตฺวา  อุณฺโหทเกน
<span class="LineNumber"> 013 </span>ผาณิตํ  อาโลเฬตฺวา  ภควโต  ปาทาสิ ฯ  ตสฺส  ตํ  ขณํเยว  โส
<span class="LineNumber"> 014 </span>อาพาโธ  ปฏิปสฺสมฺภิ  พฺราหฺมโณ  จินฺเตสิ  กสฺส  นุ  โข 
<span class="LineNumber"> 015 </span>เทยฺยธมฺโม  ทินฺโน  มหปฺผโล  โหติ  สตฺถารํ  ปุจฺฉิสฺสามีติ ฯ
<span class="LineNumber"> 016 </span>โส  สตฺถุ  สนฺติกํ  คนฺตฺวา  ตมตฺถํ  ปุจฺฉนฺโต  อิมํ 
<span class="LineNumber"> 017 </span>คาถมาห
<span class="LineNumber"> 018 </span>	กตฺถ  ทชฺชา  เทยฺยธมฺมํ  	กตฺถ  ทินฺนํ  มหปฺผลํ
<span class="LineNumber"> 019 </span>	กถํ  หิ  ยชมานสฺส  		กถํ  อิชฺฌนฺติ  ทกฺขิณาติ ฯ
<span class="LineNumber"> 020 </span>	อถสฺส  สตฺถา  เอวรูปสฺส  พฺราหฺมณสฺส  ทินฺนํ  มหปฺผลํ
<span class="LineNumber"> 021 </span>โหตีติ  วตฺวา  พฺราหฺมณํ  ปกาเสนฺโต  อิมํ  คาถมาห
