<span class="LineNumber"> 001 </span>		เล่มที่  18  มหาธนวาณิชวตฺถุ  หน้า  25

<span class="LineNumber"> 002 </span>วาณิชํ  อาปุจฺฉิตฺวา  ปุนทิวเส  สาวตฺถึ  คนฺตฺวา  สตฺถารํ 
<span class="LineNumber"> 003 </span>วนฺทิตฺวา  นิสีทึสุ ฯ  สตฺถา  กึ  ภิกฺขเว  มหาธนวาณิเชน
<span class="LineNumber"> 004 </span>สทฺธึ  น  คมิตฺถาติ  ปุจฺฉิตฺวา  อาม  ภนฺเต  มหาธนวาณิชสฺส
<span class="LineNumber"> 005 </span>วิลุมฺปนตฺถาย  ทฺวีสุปิ  มคฺเคสุ  โจรา  ปริยุฏฺ€ึสุ  เตน  โส
<span class="LineNumber"> 006 </span>ตตฺเถว  €ิโต  มยมฺปน  ตํ  อาปุจฺฉิตฺวา  อาคตาติ  วุตฺเต
<span class="LineNumber"> 007 </span>ภิกฺขเว  มหาธนวาณิโช  โจรานํ  อตฺถิตาย  มคฺคํ  ปริวชฺเชติ
<span class="LineNumber"> 008 </span>ชีวิตุกาโมปิ  ปุริโส  หลาหลํ  วิสํ  ปริวชฺเชติ  ภิกฺขุนาปิ  ตโย
<span class="LineNumber"> 009 </span>ภวา  โจเรหิ  ปริยุฏฺ€ิตมคฺคสทิสาติ  ตฺวา  ปาปํ  ปริวชฺเชตุํ
<span class="LineNumber"> 010 </span>วฏฺฏตีติ  วตฺวา  อนุสนฺธึ  ฆเฏตฺวา  ธมฺมํ  เทเสนฺโต  อิมํ 
<span class="LineNumber"> 011 </span>คาถมาห
<span class="LineNumber"> 012 </span>	วาณิโชว  ภยํ  มคฺคํ  	อปฺปสตฺโถ  มหทฺธโน
<span class="LineNumber"> 013 </span>	วิสํ  ชีวิตุกาโมว  		ปาปานิ  ปริวชฺชเยติ ฯ
<span class="LineNumber"> 014 </span>	ตตฺถ  ภยนฺติ  ภายิตพฺพํ  โจเรหิ  ปริยุฏฺ€ิตตฺตา 
<span class="LineNumber"> 015 </span>สปฺปฏิภยนฺติ  อตฺโถ ฯ  อิทํ  วุตฺตํ  โหติ  ยถา  มหทฺธโน
<span class="LineNumber"> 016 </span>วาณิโช  อปฺปสตฺโถ  สปฺปฏิภยํ  มคฺคํ  ยถา  [๑]  ชีวิตุกาโม
<span class="LineNumber"> 017 </span>หลาหลํ  วิสํ  ปริวชฺเชติ  เอวํ  ปณฺฑิโต  ภิกฺขุ  อปฺปมตฺตกานิปิ
<span class="LineNumber"> 018 </span>ปาปานิ  ปริวชฺเชยฺยาติ ฯ
<span class="LineNumber"> 019 </span>	เทสนาวสาเน  เต  ภิกฺขู  สห  ปฏิสมฺภิทาหิ  อรหตฺตํ 
<span class="LineNumber"> 020 </span>ปาปุณึสุ ฯ  สมฺปตฺตมหาชนสฺสาปิ  สาตฺถิกา  ธมฺมเทสนา
<span class="LineNumber"> 021 </span>อโหสีติ ฯ
<span class="LineNumber"> 022 </span>				มหาธนวาณิชวตฺถุ ฯ
<span class="LineNumber"> 023 </span>				____________
<span class="LineNumber"> 024 </span># ๑. สี.ยุ. เอตฺถนฺตเร  จาติ  ทิสฺสติ  ฯ
