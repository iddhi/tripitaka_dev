<span class="LineNumber"> 001 </span>		เล่มที่  18  ปฺจอุปาสกวตฺถุ  หน้า  371

<span class="LineNumber"> 002 </span>สํสนฺทนฺโต  วิย  สกฺกจฺจํ  สุณาตีติ ฯ  ภนฺเต  ตุมฺหากํ  
<span class="LineNumber"> 003 </span>ธมฺมเทสนา  ฉวิอาทีนิ  เฉตฺวา  อฏฺ€ิมิฺชํ  อาหจฺจ  ติฏฺ€ติ
<span class="LineNumber"> 004 </span>กสฺมา  อิเม  ตุมฺเหสุปิ  ธมฺมํ  เทเสนฺเตสุ  สกฺกจฺจํ  น  สุณนฺตีติ ฯ
<span class="LineNumber"> 005 </span>อานนฺท  มม  ธมฺโม  สุสฺสวนิโยติ  สฺํ  กโรสิ  มฺเติ ฯ 
<span class="LineNumber"> 006 </span>กึ  ปน  ภนฺเต  ทุสฺสวนิโยติ ฯ  อาม  อานนฺทาติ ฯ  กสฺมา 
<span class="LineNumber"> 007 </span>ภนฺเตติ ฯ  อานนฺท  พุทฺโธติ  วา  ธมฺโมติ  วา  สงฺโฆติ  วา  ปทํ  
<span class="LineNumber"> 008 </span>อิเมหิ  สตฺเตหิ  อเนเกสุปิ กปฺปสตสหสฺเสสุ  อสฺสุตปุพฺพํ  ตสฺมา  
<span class="LineNumber"> 009 </span>อิมํ  (๑)  ธมฺมํ  โสตุํ  น  สกฺโกนฺติ  อนมตคฺเค  ปน  สํสาเร  อิเม  
<span class="LineNumber"> 010 </span>สตฺตา  อเนกวิหิตํ  ติรจฺฉานกถํเยว  สุณนฺตา  อาคตา  ตสฺมา  
<span class="LineNumber"> 011 </span>สุราปานเกฬิมณฺฑลาทีสุ  คายนฺตา  นจฺจนฺตา  จรนฺติ  ธมฺมํ 
<span class="LineNumber"> 012 </span>โสตุํ  น  สกฺโกนฺตีติ ฯ  กึ  นิสฺสาย  ปเนเต  น  สกฺโกนฺติ
<span class="LineNumber"> 013 </span>ภนฺเตติ ฯ  อถสฺส  สตฺถา  อานนฺท  ราคํ  นิสฺสาย  โทสํ  นิสฺสาย
<span class="LineNumber"> 014 </span>โมหํ  นิสฺสาย  ตณฺหํ  นิสฺสาย  น  สกฺโกนฺติ  ราคคฺคิสทิโส  อคฺคิ
<span class="LineNumber"> 015 </span>นาม  นตฺถิ  โย  ฉาริกํปิ  (๒)  อทสฺเสตฺวา  สตฺเต  ทหติ  กิฺจาปิ  หิ
<span class="LineNumber"> 016 </span>สตฺตสุริยปาตุภาวํ  นิสฺสาย  อุปฺปนฺโน  กปฺปวินาสโก  อคฺคิปิ  กิฺจิ
<span class="LineNumber"> 017 </span>อนวเสเสตฺวา  โลกํ  ทหติ  โส  ปน  กทาจิเยว  ทหติ  ราคคฺคิโน
<span class="LineNumber"> 018 </span>อทหนกาโล  นาม  นตฺถิ  ตสฺมา  ราคสโม  วา  อคฺคิ 
<span class="LineNumber"> 019 </span>โทสสโม  วา  คโห  โมหสมํ  วา  ชาลํ  ตณฺหาสมา 
<span class="LineNumber"> 020 </span>วา  นที  นาม  นตฺถีติ  วตฺวา  อิมํ  คาถมาห
<span class="LineNumber"> 021 </span>#๑. อิเมติ  ปเทน  ภวิตพฺพํ ฯ  ๒. สี. ยุ.โส  ฉาริกํปิ  อเสเสตฺวา ฯ
