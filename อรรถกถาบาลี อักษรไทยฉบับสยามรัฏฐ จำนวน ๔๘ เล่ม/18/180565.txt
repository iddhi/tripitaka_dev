<span class="LineNumber"> 001 </span>		เล่มที่  18  สกฺกเทวราชวตฺถุ  หน้า  565

<span class="LineNumber"> 002 </span>อิมินาปิ  การเณน  มหาราช  (๑)  ธมฺมทานเมว  เสฏฺ€ํ ฯ  เตน 
<span class="LineNumber"> 003 </span>วุตฺตํ  สพฺพทานํ  ธมฺมทานํ  ชินาตีติ ฯ
<span class="LineNumber"> 004 </span>	สพฺเพ  ปน  ขนฺธรสาทโย  รสา  อุกฺกํสโต  เทวตานํ
<span class="LineNumber"> 005 </span>สุธาโภชนรโสปิ  สํสารวฏฺเฏ  ปาเตตฺวา  ทุกฺขานุภวนสฺเสว 
<span class="LineNumber"> 006 </span>ปจฺจโย  โย  ปเนส  สตฺตตฺตึสโพธิปกฺขิยธมฺมสงฺขาโต  จ 
<span class="LineNumber"> 007 </span>นวโลกุตฺตรธมฺมสงฺขาโต  จ  ธมฺมรโส  อยเมว  สพฺพรสานํ 
<span class="LineNumber"> 008 </span>เสฏฺโ€ ฯ  เตน  วุตฺตํ  สพฺพรสํ  ธมฺมรโส  ชินาตีติ ฯ
<span class="LineNumber"> 009 </span>	ยา  ปเนสา  ปุตฺตรติ  ธีตุรติ  ธนรติ  อิตฺถีรติ  นจฺจคีตวาทิตาทิ-
<span class="LineNumber"> 010 </span>รติปฺปเภทา  จ  อเนกปฺปเภทา  รติ  สาปิ  สํสารวฏฺเฏ  ปาเตตฺวา
<span class="LineNumber"> 011 </span>ทุกฺขานุภวนสฺเสว  ปจฺจโย  ยา  ปเนสา  ธมฺมํ  กเถนฺตสฺส  วา
<span class="LineNumber"> 012 </span>สุณนฺตสฺส  วา  วาเจนฺตสฺส  วา  อนฺโต  อุปฺปชฺชมานา  ปีติ
<span class="LineNumber"> 013 </span>อุทคฺคภาวํ  ชเนติ  อสฺสูนิ  ปวตฺเตติ  โลมหํสํ  ชเนติ  สา  สํสารวฏฺฏสฺส
<span class="LineNumber"> 014 </span>อนฺตํ  กตฺวา  อรหตฺตปริโยสานา  โหติ  สพฺพรตีนํ  เอวรูปา  ธมฺมรติเยว
<span class="LineNumber"> 015 </span>เสฏฺ€า ฯ  เตน  วุตฺตํ  สพฺพรตึ  ธมฺมรติ  ชินาตีติ ฯ
<span class="LineNumber"> 016 </span>	ตณฺหกฺขโย  ปน  ตณฺหาย  ขยนฺเต  อุปฺปนฺนํ  อรหตฺตํ  ตํ
<span class="LineNumber"> 017 </span>สกลสฺสาปิ  วฏฺฏทุกฺขสฺส  อภิภวนโต  สพฺพเสฏฺ€เมว ฯ  เตน  วุตฺตํ
<span class="LineNumber"> 018 </span>ตณฺหกฺขโย  สพฺพทุกฺขํ  ชินาตีติ ฯ
<span class="LineNumber"> 019 </span>	เอวํ  สตฺถริ  อิมิสฺสา  คาถาย  อตฺถํ  กเถนฺเตเยว 
<span class="LineNumber"> 020 </span>จตุราสีติยา  ปาณสหสฺสานํ  ธมฺมาภิสมโย  อโหสิ ฯ  สกฺโกปิ 
<span class="LineNumber"> 021 </span>#๑. อติเรกปเทน  ภวิตพฺพํ  น  หิ  สกฺกา  อีทิสํ  อตฺถํ  สตฺถุ  วจนํ  กาตุํ ฯ
