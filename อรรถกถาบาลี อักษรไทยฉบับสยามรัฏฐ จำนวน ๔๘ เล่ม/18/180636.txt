<span class="LineNumber"> 001 </span>				เล่มที่  18  หน้า  636

<span class="LineNumber"> 002 </span>				อฺตรปพฺพชิตวตฺถุ 
<span class="LineNumber"> 003 </span>	พาหิตปาโปติ  อิมํ  ธมฺมเทสนํ  สตฺถา  เชตวเน  วิหรนฺโต
<span class="LineNumber"> 004 </span>อฺตรํ  ปพฺพชิตํ  อารพฺภ  กเถสิ ฯ
<span class="LineNumber"> 005 </span>	เอโก  กิร  พฺราหฺมโณ  พาหิรปพฺพชฺชาย  ปพฺพชิตฺวา
<span class="LineNumber"> 006 </span>สมโณ  โคตโม  อตฺตโน  สาวเก  ปพฺพชิตาติ  วทติ  อหฺจมฺหิ
<span class="LineNumber"> 007 </span>ปพฺพชิโต  มํปิ  โข  เอวํ  วตฺตุํ  วฏฺฏตีติ  จินฺเตตฺวา  สตฺถารํ
<span class="LineNumber"> 008 </span>อุปสงฺกมิตฺวา  เอตมตฺถํ  ปุจฺฉิ ฯ  สตฺถา  นาหํ  เอตฺตเกน
<span class="LineNumber"> 009 </span>ปพฺพชิโตติ  วทามิ  กิเลสมลานํ  ปน  ปพฺพชิตตฺตา  ปพฺพชิโต
<span class="LineNumber"> 010 </span>นาม  โหตีติ  วตฺวา  อิมํ  คาถมาห
<span class="LineNumber"> 011 </span>	พาหิตปาโป  หิ  พฺราหฺมโณ
<span class="LineNumber"> 012 </span>	สมจริยาย  สมโณติ  วุจฺจติ
<span class="LineNumber"> 013 </span>	ปพฺพาชยมตฺตโน  มลํ
<span class="LineNumber"> 014 </span>	ตสฺมา  ปพฺพชิโตติ  วุจฺจตีติ ฯ
<span class="LineNumber"> 015 </span>	ตตฺถ  สมจริยายาติ  สพฺพากุสลานิ  สเมตฺวา  จรเณน ฯ
<span class="LineNumber"> 016 </span>	ตสฺมาติ  ยสฺมา  พาหิตปาปตาย  พฺราหฺมโณ  อกุสลานิ
<span class="LineNumber"> 017 </span>สเมตฺวา  จรเณน  สมโณติ  วุจฺจติ  ตสฺมา  โย  อตฺตโน  ราคาทิมลํ
<span class="LineNumber"> 018 </span>ปพฺพาชยนฺโต  วิโนเทนฺโต  จรติ  โสปิ  เตน  ปพฺพาชเนน
<span class="LineNumber"> 019 </span>ปพฺพชิโตติ  วุจฺจตีติ  อตฺโถ ฯ
<span class="LineNumber"> 020 </span>	เทสนาวสาเน  โส  ปพฺพชิโต  โสตาปตฺติผเล  ปติฏฺ€หิ
<span class="LineNumber"> 021 </span>สมฺปตฺตานํปิ  สาตฺถิกา  เทสนา  อโหสีติ ฯ
<span class="LineNumber"> 022 </span>				อฺตรปพฺพชิตวตฺถุ ฯ
<span class="LineNumber"> 023 </span>				__________
