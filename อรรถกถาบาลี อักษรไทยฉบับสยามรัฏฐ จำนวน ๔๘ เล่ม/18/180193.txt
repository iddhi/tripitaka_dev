<span class="LineNumber"> 001 </span>				เล่มที่  18  หน้า  193

<span class="LineNumber"> 002 </span>				 อสทิสทานวตฺถุ 
<span class="LineNumber"> 003 </span>	น  เว  กทริยา  เทวโลกํ  วชนฺตีติ  อิมํ  ธมฺมเทสนํ  สตฺถา
<span class="LineNumber"> 004 </span>เชตวเน  วิหรนฺโต  อสทิสทานํ  อารพฺภ  กเถสิ ฯ
<span class="LineNumber"> 005 </span>	เอกสฺมึ  หิ  สมเย  สตฺถา  จาริกํ  จริตฺวา  ปฺจสตภิกฺขุ-
<span class="LineNumber"> 006 </span>ปริวาโร  เชตวนํ  ปาวิสิ ฯ  ราชา  วิหารํ  คนฺตฺวา  สตฺถารํ  
<span class="LineNumber"> 007 </span>นิมนฺเตตฺวา  ปุนทิวเส  อาคนฺตุกทานํ  สชฺเชตฺวา  ทานํ  เม  
<span class="LineNumber"> 008 </span>ปสฺสนฺตูติ  นาคเร  ปกฺโกสิ ฯ  นาครา  อาคนฺตฺวา  รฺโ 
<span class="LineNumber"> 009 </span>ทานํ  ทิสฺวา  ปุนทิวเส  สตฺถารํ  นิมนฺเตตฺวา  ทานํ  สชฺเชตฺวา  
<span class="LineNumber"> 010 </span>อมฺหากํ  ทานํ  เทโว  ปสฺสตูติ  รฺโ  ปหิณึสุ ฯ  ราชา 
<span class="LineNumber"> 011 </span>คนฺตฺวา  เตสํ  ทานํ  ทิสฺวา  อิเมหิ  มม  ทานโต  อุตฺตริตรํ 
<span class="LineNumber"> 012 </span>กตํ  ปุน  ทานํ  กริสฺสามีติ  ปุนทิวเสปิ  ทานํ  สชฺเชสิ ฯ 
<span class="LineNumber"> 013 </span>นาคราปิ  ตํ  ทิสฺวา  ปุนทิวเส  สชฺชยึสูติ ฯ  เอวํ  เนว 
<span class="LineNumber"> 014 </span>ราชา  นาคเร  ปราเชตุํ  สกฺโกติ  น  นาครา  ราชานํ ฯ
<span class="LineNumber"> 015 </span>อถ  ฉฏฺเ€  วาเร  นาครา  สตคุณํ  สหสฺสคุณํ  วฑฺเฒตฺวา
<span class="LineNumber"> 016 </span>ยถา  น  สกฺกา  โหติ  อิทํ  นาม  อิเมสํ  ทาเน  นตฺถีติ 
<span class="LineNumber"> 017 </span>วตฺตุํ  เอวํ  ทานํ  สชฺชยึสุ ฯ  ราชา  ตํ  ทิสฺวา  สจาหํ
<span class="LineNumber"> 018 </span>อิเมสํ  ทานโต  อุตฺตริตรํ  กาตุํ  น  สกฺขิสฺสามิ  กึ  เม
<span class="LineNumber"> 019 </span>ชีวิเตนาติ  อุปายํ  จินฺเตนฺโต  นิปชฺชิ ฯ  อถ  นํ  มลฺลิกา
<span class="LineNumber"> 020 </span>เทวี  อุปสงฺกมิตฺวา  กสฺมา  มหาราช  เอวํ  นิปนฺโนสิ 
<span class="LineNumber"> 021 </span>เกน  เต  อินฺทฺริยานิ  กิลนฺตานิ  วิยาติ  ปุจฺฉิ ฯ  ราชา
