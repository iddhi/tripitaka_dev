<span class="LineNumber"> 001 </span>	เล่มที่  18   นาควคฺควณฺณนา  หน้า  492

<span class="LineNumber"> 002 </span>กุหึ  คมิสฺสาม  อานนฺทาติ ฯ  ตโตปิ  อฺํ  นครํ  ภนฺเตติ ฯ 
<span class="LineNumber"> 003 </span>อานนฺท  น  เอวํ  กาตุํ  วฏฺฏติ  ยตฺถ  อธิกรณํ  อุปฺปนฺนํ 
<span class="LineNumber"> 004 </span>ตตฺเถว  ตสฺมึ  วูปสนฺเต  อฺํ  คนฺตุํ  วฏฺฏติ  เก  ปน  เต 
<span class="LineNumber"> 005 </span>อานนฺท  อกฺโกสนฺตีติ ฯ  ภนฺเต  ทาสกมฺมกเร  อุปาทาย
<span class="LineNumber"> 006 </span>สพฺเพ  อกฺโกสนฺตีติ ฯ  อหํ  อานนฺท  สงฺคามํ  โอติณฺณหตฺถิสทิโส
<span class="LineNumber"> 007 </span>สงฺคามํ  โอติณฺณหตฺถิโน  หิ  จตูหิ  ทิสาหิ  อาคเต  สเร  สหิตุํ  ภาโร
<span class="LineNumber"> 008 </span>ตเถว  พหูหิปิ  ทุสฺสีเลหิ  กถิตกถานํ  สหนํ  นาม  มยฺหํ  ภาโรติ  วตฺวา
<span class="LineNumber"> 009 </span>อตฺตานํ  อารพฺภ  ธมฺมํ  เทเสนฺโต  นาควคฺเค  (๑)  อิมา  คาถา  อภาสิ
<span class="LineNumber"> 010 </span>	อหํ  นาโคว  สงฺคาเม  จาปาโต  ปติตํ  สรํ
<span class="LineNumber"> 011 </span>	อติวากฺยํ  ติติกฺขิสฺสํ  ทุสฺสีโล  หิ  พหุชฺชโน ฯ
<span class="LineNumber"> 012 </span>	ทนฺตํ  นยนฺติ  สมิตึ  ทนฺตํ  ราชาภิรูหติ
<span class="LineNumber"> 013 </span>	ทนฺโต  เสฏฺโ€  มนุสฺเสสุ  โยติวากฺยํ  ติติกฺขติ
<span class="LineNumber"> 014 </span>	วรมสฺสตรา  ทนฺตา  อาชานียา  จ  สินฺธวา
<span class="LineNumber"> 015 </span>	กุฺชรา  จ  มหานาคา  อตฺตทนฺโต  ตโต  วรนฺติ ฯ
<span class="LineNumber"> 016 </span>	ตตฺถ  นาโควาติ  หตฺถี  วิย ฯ  จาปาโต  ปติตนฺติ  ธนุโต
<span class="LineNumber"> 017 </span>มุตฺตํ ฯ  อติวากฺยนฺติ  อฏฺ€อนริยโวหารวเสน  ปวตฺตํ  วีติกฺกมวจนํ ฯ
<span class="LineNumber"> 018 </span>ติติกฺขิสฺสนฺติ  ยถา  สงฺคามาวจโร  สุทนฺโต  มหานาโค  ขโม
<span class="LineNumber"> 019 </span>สตฺติปฺปหาราทีนํ  จาปาโต  มุจฺจิตฺวา  อตฺตนิ  ปติเต  สเร 
<span class="LineNumber"> 020 </span>อวิหฺมาโน  ติติกฺขติ  เอวเมว  เอวรูปํ  อติวากฺยํ 
<span class="LineNumber"> 021 </span>#๑. ม.  สี. ยุ.  อยํ ปาโ€ นตฺถิ ฯ
