<span class="LineNumber"> 001 </span>			เล่มที่  18  สีวลิตฺเถรวตฺถุ  หน้า  685

<span class="LineNumber"> 002 </span>ภิกฺขุ  เอตฺตกํ  กาลํ  มาตุ  กุจฺฉิสฺมึ  ทุกฺขํ  อนุโภสิ  กึมงฺคํ 
<span class="LineNumber"> 003 </span>ปน  อฺเ  พหุํ  วต  อิมินา  ทุกฺขํ  นิตฺถินฺนนฺติ ฯ  สตฺถา
<span class="LineNumber"> 004 </span>อาคนฺตฺวา  กาย  นุตฺถ  ภิกฺขเว  เอตรหิ  กถาย  สนฺนิสินฺนาติ 
<span class="LineNumber"> 005 </span>ปุจฺฉิตฺวา  อิมาย  นามาติ  วุตฺเต  อาม  ภิกฺขเว  มม 
<span class="LineNumber"> 006 </span>ปุตฺโต  เอตฺตกา  ทุกฺขา  มุจฺจิตฺวา  อิทานิ  นิพฺพานํ  สจฺฉิกตฺวา
<span class="LineNumber"> 007 </span>วิหรตีติ  วตฺวา  อิมํ  คาถมาห
<span class="LineNumber"> 008 </span>	โย  อิมํ  ปลิปถํ  ทุคฺคํ  สํสารํ  โมหมจฺจคา
<span class="LineNumber"> 009 </span>	ติณฺโณ  ปารคโต  ฌายี  อเนโช  อกถํกถี
<span class="LineNumber"> 010 </span>	อนุปาทาย  นิพฺพุโต  ตมหํ  พฺรูมิ  พฺราหฺมณนฺติ ฯ
<span class="LineNumber"> 011 </span>	ตสฺสตฺโถ  โย  ภิกฺขุ  อิมํ  ราคปถฺเจว  (๑)  กิเลสทุคฺคฺจ
<span class="LineNumber"> 012 </span>สํสารวฏฺฏฺจ  จตุนฺนํ  อริยสจฺจานํ  อปฺปฏิวิชฺฌนกโมหฺจ  อตีโต
<span class="LineNumber"> 013 </span>จตฺตาโร  โอเฆ  ติณฺโณ  หุตฺวา  ปารํ  อนุปฺปตฺโต  ทุวิเธน 
<span class="LineNumber"> 014 </span>ฌาเนน  ฌายี  ตณฺหาย  อภาเวน  อเนโช  กถํกถาย  อภาเวน
<span class="LineNumber"> 015 </span>อกถํกถี  อุปาทานานํ  อภาเวน  อนุปาทิยิตฺวา  กิเลสนิพฺพาเนน
<span class="LineNumber"> 016 </span>นิพฺพุโต  ตมหํ  พฺราหฺมณํ  วทามีติ  อตฺโถ ฯ
<span class="LineNumber"> 017 </span>	เทสนาวสาเน  พหู  โสตาปตฺติผลาทีนิ  ปาปุณึสูติ ฯ
<span class="LineNumber"> 018 </span>				สีวลิตฺเถรวตฺถุ ฯ
<span class="LineNumber"> 019 </span>				_______
<span class="LineNumber"> 020 </span>#๑. สี. ยุ.  ราคาทิปลิปถํ  เจว ฯ  ม.  ราคปลิปถํ  เจว ฯ	
