<span class="LineNumber"> 001 </span>				เล่มที่  18  หน้า  179

<span class="LineNumber"> 002 </span>				 เปสการธีตุวตฺถุ 
<span class="LineNumber"> 003 </span>	อนฺธภูโต  อยํ  โลโกติ  อิมํ  ธมฺมเทสนํ  สตฺถา  อคฺคาฬเว
<span class="LineNumber"> 004 </span>เจติเย  วิหรนฺโต  เอกํ  เปสการธีตรํ  อารพฺภ  กเถสิ ฯ
<span class="LineNumber"> 005 </span>	เอกทิวสํ  หิ  อาฬวีวาสิโน  สตฺถริ  อาฬวึ  สมฺปตฺเต  
<span class="LineNumber"> 006 </span>นิมนฺเตตฺวา  ทานํ  อทํสุ ฯ  สตฺถา  ภตฺตกิจฺจาวสาเน  อนุโมทนํ 
<span class="LineNumber"> 007 </span>กโรนฺโต  อทฺธุวํ  เม  ชีวิตํ  ธุวํ  เม  มรณํ  อวสฺสํ  มยา
<span class="LineNumber"> 008 </span>มริตพฺพํ มรณปริโยสานํ  เม  ชีวิตํ  ชีวิตํ  เม  อนิยตํ  มรณํ 
<span class="LineNumber"> 009 </span>นิยตนฺติ  เอวํ  มรณสฺสตึ  ภาเวถ  เยสํ  หิ  มรณํ  อภาวิตํ  (๑)
<span class="LineNumber"> 010 </span>เต  ปจฺฉิเม  กาเล  อาสีวิสํ  ทิสฺวา  ภีตปุริโส  วิย  สนฺตาสํ 
<span class="LineNumber"> 011 </span>ปตฺตา  เภรวํ  รวนฺตา  กาลํ  กโรนฺติ  เยสํ  ปน  มรณํ  ภาวิตํ(๒)
<span class="LineNumber"> 012 </span>เต  ทูรโตว  อาสีวิสํ  ทิสฺวา  ทณฺฑเกน  คเหตฺวา  ฉฑฺเฑตฺวา 
<span class="LineNumber"> 013 </span>€ิตปุริโส  วิย  ปจฺฉิเม  กาเล  น  สนฺตสนฺติ  ตสฺมา  มรณสฺสติ 
<span class="LineNumber"> 014 </span>ภาเวตพฺพาติ  อาห ฯ
<span class="LineNumber"> 015 </span>	ตํ  ธมฺมเทสนํ  สุตฺวา  อวเสสชนา  สกิจฺจปฺปสุตา ว 
<span class="LineNumber"> 016 </span>อเหสุํ ฯ เอกา  ปน  โสฬสวสฺสุทฺเทสิกา  เปสการธีตา  อโห 
<span class="LineNumber"> 017 </span>พุทฺธานํ  กถา  นาม  อจฺฉริยา  มยา  มรณสฺสตึ  ภาเวตุํ 
<span class="LineNumber"> 018 </span>วฏฺฏตีติ  รตฺตินฺทิวํ  มรณสฺสติเมว  ภาเวติ ฯ  สตฺถาปิ  ตโต 
<span class="LineNumber"> 019 </span>นิกฺขมิตฺวา  เชตวนํ  อคมาสิ ฯ  สาปิ  กุมาริกา  ตีณิ  วสฺสานิ 
<span class="LineNumber"> 020 </span>มรณสฺสตึ  ภาเวติเยว ฯ  อเถกทิวสํ  สตฺถา  ปจฺจูสกาเล  โลกํ 
<span class="LineNumber"> 021 </span>#๑. สี. ม. ยุ. มรณสฺสติ อภาวิตา  ๒. สี. ม. ยุ. มรณสฺสติ ภาวิตา ฯ
