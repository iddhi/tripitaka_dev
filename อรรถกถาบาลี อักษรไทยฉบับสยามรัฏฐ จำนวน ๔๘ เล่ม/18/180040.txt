<span class="LineNumber"> 001 </span>		เล่มที่  18  ปาปวคฺควณฺณนา หน้า  40

<span class="LineNumber"> 002 </span>น  มยฺหํ  วฏฺฏสฺเสว(๑)โทโส  ขมามิ  เตติ ฯ  ภนฺเต  สเจ  เม
<span class="LineNumber"> 003 </span>ขมถ  ปกตินิยาเมเนว  เม  เคเห  นิสีทิตฺวา  ภิกฺขํ  คณฺหถาติ ฯ
<span class="LineNumber"> 004 </span>อุปาสก  นทานาหํ  อิโต  ปฏฺ€าย  ปเรสํ  เคหสฺส  อนฺโตฉทนํ
<span class="LineNumber"> 005 </span>ปวิสิสฺสามิ  อนฺโตเคหปฺปเวสนสฺเสว  หิ  อยํ  โทโส  อิโต
<span class="LineNumber"> 006 </span>ปฏฺ€าย  ปาเทสุ  วหนฺเตสุ  เคหทฺวาเร  €ิโตว  ภิกฺขํ 
<span class="LineNumber"> 007 </span>คณฺหิสฺสามีติ  วตฺวา  ธูตงฺคํ  สมาทาย  อิมํ  คาถมาห
<span class="LineNumber"> 008 </span>	ปจฺจติ  มุนิโน  ภตฺตํ  	โถกํ  โถกํ  กุเล  กุเล
<span class="LineNumber"> 009 </span>	ปิณฺฑิกาย  จริสฺสามิ  	อตฺถิ  ชงฺฆพลํ  มมาติ ฯ  (๒)
<span class="LineNumber"> 010 </span>อิมฺจ  ปน  วตฺวา  เถโร  เตเนว  พฺยาธินา  นจิรสฺเสว
<span class="LineNumber"> 011 </span>ปรินิพฺพายิ ฯ  โกฺโจ  มณิการสฺส  ภริยาย  กุจฺฉิสฺมึ ปฏิสนฺธึ 
<span class="LineNumber"> 012 </span>คณฺหิ ฯ  มณิกาโร  กาลํ  กตฺวา  นิรเย  นิพฺพตฺติ ฯ  มณิการสฺส  ภริยา  เถเร  มุทุจิตฺตตาย  กาลํ  กตฺวา  เทวโลเก  นิพฺพตฺติ ฯ
<span class="LineNumber"> 013 </span>ภิกฺขู  สตฺถารํ  เตสํ  อภิสมฺปรายํ  ปุจฺฉึสุ ฯ  สตฺถา  ภิกฺขเว
<span class="LineNumber"> 014 </span>อิเธกจฺเจ  คพฺเภ  นิพฺพตฺตนฺติ  เอกจฺเจ  ปาปการิโน  นิรเย
<span class="LineNumber"> 015 </span>นิพฺพตฺตนฺติ  เอกจฺเจ  กตกลฺยาณา  เทวโลเก  นิพฺพตฺตนฺติ 
<span class="LineNumber"> 016 </span>อนาสวา  ปน  ปรินิพฺพายนฺตีติ  วตฺวา  อนุสนฺธึ  ฆเฏตฺวา
<span class="LineNumber"> 017 </span>ธมฺมํ  เทเสนฺโต  อิมํ  คาถมาห
<span class="LineNumber"> 018 </span>	คพฺภเมเก  อุปฺปชฺชนฺติ  	นิรยํ  ปาปกมฺมิโน
<span class="LineNumber"> 019 </span>	สคฺคํ  สุคติโน  ยนฺติ  		ปรินิพฺพนฺติ  อนาสวาติ ฯ
<span class="LineNumber"> 020 </span>#๑. สี. ยุ. วฏฺฏสฺเสเวส ฯ  ๒. ขุ. เถร.  ๒๖/๓๐๗ ฯ
