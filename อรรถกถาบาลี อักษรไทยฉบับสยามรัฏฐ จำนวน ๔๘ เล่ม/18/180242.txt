<span class="LineNumber"> 001 </span>		เล่มที่  18  พุทฺธวคฺควณฺณนา  หน้า  242

<span class="LineNumber"> 002 </span>อาวชฺชนฺโต  อชฺช  เอรกปตฺตสฺส  ธีตรํ  ผเณ  กตฺวา
<span class="LineNumber"> 003 </span>นจฺจาปนทิวโส  อยํ  อุตฺตรมาณโว  มยา  ทินฺนํ  ปฏิคีตํ 
<span class="LineNumber"> 004 </span>คณฺหนฺโต  โสตาปนฺโน  หุตฺวา  ตํ  อาทาย  นาคราชสฺส
<span class="LineNumber"> 005 </span>สนฺติกํ  คมิสฺสติ  โส  ตํ  สุตฺวา  พุทฺโธ  อุปฺปนฺโนติ  ตฺวา
<span class="LineNumber"> 006 </span>มม  สนฺติกํ  อาคมิสฺสติ  อหํ  ตสฺมึ  อาคเต  มหาสมาคเม
<span class="LineNumber"> 007 </span>คาถํ  กเถสฺสามิ  คาถาวสาเน  จตุราสีติยา  ปาณสหสฺสานํ  ธมฺมาภิสมโย  ภวิสฺสตีติ  อทฺทส ฯ  โส  ตตฺถ  คนฺตฺวา
<span class="LineNumber"> 008 </span>พาราณสิโต  อวิทูเร  สตฺต  สิรีสรุกฺขา  อตฺถิ  เตสุ  เอกสฺส
<span class="LineNumber"> 009 </span>มูเล  นิสีทิ ฯ  ชมฺพุทีปวาสิโน  คีตปฺปฏิคีตํ  อาทาย  สนฺนิปตึสุ ฯ
<span class="LineNumber"> 010 </span>สตฺถา  อวิทูเร  คจฺฉนฺตํ  อุตฺตรมาณวํ  ทิสฺวา  อุตฺตราติ 
<span class="LineNumber"> 011 </span>อาห ฯ   กึ  ภนฺเตติ ฯ  อิโต  ตาว  เอหีติ ฯ  อถ  นํ  อาคนฺตฺวา  
<span class="LineNumber"> 012 </span>วนฺทิตฺวา  นิสินฺนํ  อาห  กหํ  คจฺฉสีติ ฯ  เอรกปตฺตสฺส  ธีตุ  
<span class="LineNumber"> 013 </span>คายนฏฺ€านนฺติ ฯ  ชานาสิ  ปน  คีตปฺปฏิคีตนฺติ ฯ  ชานามิ 
<span class="LineNumber"> 014 </span>ภนฺเตติ ฯ  วเทหิ  ตาว  นนฺติ ฯ  อถ  นํ  อตฺตโน  ชานนนิยาเมเนว
<span class="LineNumber"> 015 </span>วทนฺตํ  น  อุตฺตร  เอตํ  ปฏิคีตํ  อหํ  เต  ปฏิคีตํ  ทสฺสามิ
<span class="LineNumber"> 016 </span>ตํ  อาทาย  คมิสฺสสีติ ฯ  สาธุ  ภนฺเตติ ฯ  อถ  นํ  สตฺถา 
<span class="LineNumber"> 017 </span>อุตฺตร  ตฺวํ  นาคมาณวิกาย  คีตกาเล
<span class="LineNumber"> 018 </span>	ฉทฺวาราธิปตี  ราชา  		รชมาโน  (๑)  รชสฺสิโร  (๒)
<span class="LineNumber"> 019 </span>	(๓)อรชํ  วิรโช  โหติ  (๔) 	รชํ  พาโลติ  วุจฺจตีติ
<span class="LineNumber"> 020 </span>#๑. สี. ม. ยุ.  รชฺชมาโน ฯ  ๒. สี. ม. ยุ.  รชฺชิสฺสโร ฯ
<span class="LineNumber"> 021 </span>#๓. สี. ม. ยุ.  อรชฺชํ ฯ        ๔. สี. ม. ยุ.  รชฺชํ ฯ
