<span class="LineNumber"> 001 </span>	เล่มที่  18  อนิตฺถิคนฺธกุมารวตฺถุ  หน้า  297

<span class="LineNumber"> 002 </span>ปพฺพเตน  วิย  โสกทุกฺเขน  อชฺโฌตฺถโฏ  อโหสิ ฯ  สตฺถา 
<span class="LineNumber"> 003 </span>ตสฺส  อุปฺนิสฺสยํ  ทิสฺวา  ปิณฺฑาย  จรนฺโต  ตํ  เคหทฺวารํ
<span class="LineNumber"> 004 </span>อคมาสิ ฯ  อถสฺส  มาตาปิตโร  สตฺถารํ  อนฺโตเคหํ  ปเวเสตฺวา
<span class="LineNumber"> 005 </span>สกฺกจฺจํ  ปริวิสึสุ ฯ  สตฺถา  ภตฺตกิจฺจาวสาเน  กหํ  อนิตฺถิ-
<span class="LineNumber"> 006 </span>คนฺธกุมาโรติ  ปุจฺฉิ ฯ  เอส  ภนฺเต  อาหารุปจฺเฉทํ  กตฺวา  
<span class="LineNumber"> 007 </span>อนฺโตคพฺเภ  นิปนฺโนติ ฯ  ปกฺโกสถ  นนฺติ ฯ  โส  อาคนฺตฺวา  
<span class="LineNumber"> 008 </span>สตฺถารํ  วนฺทิตฺวา  เอกมนฺตํ  นิสีทิตฺวา  สตฺถารา  กึ  นุ  โข  เต  
<span class="LineNumber"> 009 </span>กุมาร  พลวโสโก  อุปฺปนฺโนติ  วุตฺเต  อาม  ภนฺเต  เอวรูปา  นาม  
<span class="LineNumber"> 010 </span>อิตฺถี  อนฺตรามคฺเค  กาลกตาติ  สุตฺวา  พลวโสโก  เม  อุปฺปนฺโน  
<span class="LineNumber"> 011 </span>ภตฺตํปิ  เม  นจฺฉาเทตีติ  อาห ฯ  อถ  นํ  สตฺถา  อาห  ชานาสิ  ปน  
<span class="LineNumber"> 012 </span>ตฺวํ  กุมาร  กินฺเต  นิสฺสาย  โสโก  อุปฺปนฺโนติ ฯ  น  ชานามิ  
<span class="LineNumber"> 013 </span>ภนฺเตติ ฯ  กามํ  นิสฺสาย  เต  กุมาร  พลวโสโก  อุปฺปนฺโน  โสโก  
<span class="LineNumber"> 014 </span>วา  หิ  ภยํ  วา  กามํ  นิสฺสาย  อุปฺปชฺชตีติ  วตฺวา  อิมํ  คาถมาห
<span class="LineNumber"> 015 </span>	กามโต  ชายเต  โสโก  	กามโต  ชายเต  ภยํ
<span class="LineNumber"> 016 </span>	กามโต  วิปฺปมุตฺตสฺส  		นตฺถิ  โสโก  กุโต  ภยนฺติ ฯ
<span class="LineNumber"> 017 </span>	ตตฺถ  กามโตติ  วตฺถุกามกฺกิเลสกามโต  ทุพฺพิธํเปตํ  กามํ
<span class="LineNumber"> 018 </span>นิสฺสาย  ชายตีติ  อตฺโถ ฯ
<span class="LineNumber"> 019 </span>	เทสนาวสาเน  อนิตฺถิคนฺธกุมาโร  โสตาปตฺติผเล  
<span class="LineNumber"> 020 </span>ปติฏฺ€หีติ ฯ
<span class="LineNumber"> 021 </span>			อนิตฺถิคนฺธกุมารวตฺถุ ฯ
<span class="LineNumber"> 022 </span>			____________
