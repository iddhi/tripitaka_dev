<span class="LineNumber"> 001 </span>	เล่มที่  18  มลวคฺควณฺณนา  หน้า  344

<span class="LineNumber"> 002 </span>อิมํ  โคณํ  วิย  เคหมชฺเฌ  ชนฺนุเกหิ  วิจริตฺวา  วิรวนฺตํ  อิทํ
<span class="LineNumber"> 003 </span>ทุกฺขํ  ตว  มตฺถเก  ปติสฺสติ  มมํปิ  อโนโลเกตฺวา  อตฺตโน 
<span class="LineNumber"> 004 </span>โสตฺถึ  กโรนฺโต  ปลายสฺสูติ ฯ  โส  มรณภยตชฺชิโต  มาตรํ  
<span class="LineNumber"> 005 </span>วนฺทิตฺวา  ปลายิ  ปลายิตฺวา  จ  ปน  ตกฺกสิลํ  อคมาสิ ฯ  
<span class="LineNumber"> 006 </span>โคฆาตโกปิ  โคโณ  วิย  เคหมชฺเฌ  วิรวนฺโต  วิจริตฺวา  กาลํ 
<span class="LineNumber"> 007 </span>กตฺวา  อวีจิมฺหิ  นิพฺพตฺติ ฯ  โคโณปิ  กาลมกาสิ ฯ 
<span class="LineNumber"> 008 </span>โคฆาตกปุตฺโตปิ  ตกฺกสิลํ  คนฺตฺวา  สุวณฺณการกมฺมํ
<span class="LineNumber"> 009 </span>อุคฺคณฺหิ ฯ  อถสฺสาจริโย  คามํ  คจฺฉนฺโต  เอวรูปํ  นาม  อลงฺการํ
<span class="LineNumber"> 010 </span>กเรยฺยาสีติ  วตฺวา  ปกฺกามิ ฯ  โสปิ  ตถารูปํ  อลงฺการํ  อกาสิ ฯ
<span class="LineNumber"> 011 </span>อถสฺสาจริโย  อาคนฺตฺวา  อลงฺการํ  ทิสฺวา  อยํ  ยตฺถ  กตฺถจิ
<span class="LineNumber"> 012 </span>คนฺตฺวา  ชีวิตุํ  สมตฺโถติ  วยปฺปตฺตํ  อตฺตโน  ธีตรํ  อทาสิ ฯ  โส
<span class="LineNumber"> 013 </span>ปุตฺตธีตาหิ  วฑฺฒิ ฯ  อถสฺส  ปุตฺตา  วยปฺปตฺตา  สิปฺปํ  อุคฺคณฺหิตฺวา
<span class="LineNumber"> 014 </span>อปรภาเค  สาวตฺถึ  คนฺตฺวา  ตตฺถ  ฆราวาสํ  สณฺ€เปตฺวา  วสนฺตา
<span class="LineNumber"> 015 </span>สทฺธา  ปสนฺนา  อเหสุํ ฯ  ปิตาปิ  เนสํ  ตกฺกสิลายํ  กิฺจิ  กุสลํ
<span class="LineNumber"> 016 </span>อกตฺวาว  ชรํ  ปาปุณิ ฯ  อถสฺส  ปุตฺตา  ปิตา  โน  มหลฺลโกติ
<span class="LineNumber"> 017 </span>อตฺตโน  สนฺติกํ  ปกฺโกสาเปตฺวา  ปิตุ  อตฺถาย  ทานํ  ทสฺสามาติ
<span class="LineNumber"> 018 </span>พุทฺธปฺปมุขํ  ภิกฺขุสงฺฆํ  นิมนฺตยึสุ ฯ  เต  ปุนทิวเส  อนฺโตเคเห
<span class="LineNumber"> 019 </span>พุทฺธปฺปมุขํ  ภิกฺขุสงฺฆํ  นิสีทาเปตฺวา  สกฺกจฺจํ  ปริวิสิตฺวา
<span class="LineNumber"> 020 </span>ภตฺตกิจฺจาวสาเน  สตฺถารํ  อาหํสุ  ภนฺเต  อมฺเหหิ  อิทํ  ปิตุ 
