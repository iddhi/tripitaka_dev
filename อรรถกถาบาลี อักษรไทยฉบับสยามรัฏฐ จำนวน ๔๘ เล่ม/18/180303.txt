<span class="LineNumber"> 001 </span>				เล่มที่  18  หน้า  303

<span class="LineNumber"> 002 </span>	  			อนาคามิตฺเถรวตฺถุ 
<span class="LineNumber"> 003 </span>	ฉนฺทชาโตติ  อิมํ  ธมฺมเทสนํ  สตฺถา  เชตวเน  วิหรนฺโต
<span class="LineNumber"> 004 </span>เอกํ  อนาคามิตฺเถรํ  อารพฺภ  กเถสิ ฯ
<span class="LineNumber"> 005 </span>	เอกทิวสํ  หิ  ตํ  เถรํ  สทฺธิวิหาริกา  ปุจฺฉึสุ  อตฺถิ  ปน  โว
<span class="LineNumber"> 006 </span>ภนฺเต  วิเสสาธิคโมติ ฯ  เถโร  อนาคามิผลํ  นาม  คหฏฺ€าปิ
<span class="LineNumber"> 007 </span>ปาปุณนฺติ  อรหตฺตํ  ปตฺตกาเลเยว  เตหิ  สทฺธึ  กเถสฺสามีติ
<span class="LineNumber"> 008 </span>หรายมาโน  กิฺจิ  อกเถตฺวาว  กาลกโต  สุทฺธาวาสเทวโลเก
<span class="LineNumber"> 009 </span>นิพฺพตฺติ ฯ  อถสฺส  สทฺธิวิหาริกา  โรทิตฺวา  ปริเทวิตฺวา  สตฺถุ
<span class="LineNumber"> 010 </span>สนฺติกํ  คนฺตฺวา  สตฺถารํ  วนฺทิตฺวา  โรทนฺตาว  เอกมนฺตํ  นิสีทึสุ ฯ
<span class="LineNumber"> 011 </span>อถ  เน  สตฺถา  กึ  ภิกฺขเว  โรทถาติ  อาห ฯ  อุปชฺฌาโย  โน
<span class="LineNumber"> 012 </span>ภนฺเต  กาลกโตติ ฯ  โหตุ  ภิกฺขเว  มา  จินฺตยิตฺถ  ธุวธมฺโม
<span class="LineNumber"> 013 </span>นาเมโสติ ฯ  อาม  ภนฺเต  มยํปิ  ชานาม  อปิจ  มยํ  อุปชฺฌายํ
<span class="LineNumber"> 014 </span>วิเสสาธิคมํ  อปุจฺฉิมฺหา  โส  กิฺจิ  อกเถตฺวาว  กาลกโต
<span class="LineNumber"> 015 </span>เตนมฺห  ทุกฺขิตาติ ฯ  สตฺถา  ภิกฺขเว  มา  จินฺตยิตฺถ  อุปชฺฌาเยน  โว
<span class="LineNumber"> 016 </span>อนาคามิผลํ  ปตฺตํ  โส  คิหีเปตํ  ปาปุณนฺติ  อรหตฺตํ  ปตฺวาว  เนสํ
<span class="LineNumber"> 017 </span>กเถสฺสามีติ  หรายนฺโต  ตุมฺหากํ  กิฺจิ  อกเถตฺวาว  กาลํ  กตฺวา
<span class="LineNumber"> 018 </span>สุทฺธาวาเสสุ  นิพฺพตฺโต  อสฺสาสถ  ภิกฺขเว  อุปชฺฌาโย  โว  กาเมสุ
<span class="LineNumber"> 019 </span>อปฺปฏิพทฺธจิตฺตํ  ปตฺโต  อุทฺธํโสโตติ  วตฺวา  อิมํ  คาถมาห
