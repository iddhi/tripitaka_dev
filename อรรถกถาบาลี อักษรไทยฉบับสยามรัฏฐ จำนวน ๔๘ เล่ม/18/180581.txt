<span class="LineNumber"> 001 </span>			เล่มที่  18  โกกาลิกวตฺถุ  หน้า  581

<span class="LineNumber"> 002 </span>มุขเมว  นิสฺสาย  นฏฺโ€ติ  วตฺวา  ตมตฺถํ  โสตุกาเมหิ  ภิกฺขูหิ 
<span class="LineNumber"> 003 </span>ยาจิโต  ตสฺส  ปกาสนตฺถํ  อตีตํ  อาหริ  ฯ
<span class="LineNumber"> 004 </span>	อตีเต  หิมวนฺตปฺปเทเส  เอกสฺมึ  สเร  กจฺฉโป  วสติ ฯ  เทฺว
<span class="LineNumber"> 005 </span>หํสโปตกา  โคจราย  จรนฺตา  เตน  สทฺธึ  วิสฺสาสํ  กตฺวา
<span class="LineNumber"> 006 </span>ทฬฺหวิสฺสาสิกา  หุตฺวา  เอกทิวสํ  กจฺฉปํ  ปุจฺฉึสุ  สมฺม  อมฺหากํ
<span class="LineNumber"> 007 </span>หิมวนฺเต  จิตฺตกูฏปพฺพตตเล  กาฺจนคุหาย  วสนฏฺ€านํ  รมณีโย
<span class="LineNumber"> 008 </span>ปเทโส  คจฺฉิสฺสสิ  อมฺเหหิ  สทฺธินฺติ ฯ  อหํ  กถํ  คมิสฺสามีติ ฯ
<span class="LineNumber"> 009 </span>มยํ  ตํ  เนสฺสาม  สเจ  มุขํ  รกฺขิตุํ  สกฺขิสฺสสีติ ฯ  สกฺขิสฺสามิ
<span class="LineNumber"> 010 </span>สมฺมา  คเหตฺวา  มํ  คจฺฉถาติ ฯ  เต  สาธูติ  วตฺวา  เอกํ  ทณฺฑกํ
<span class="LineNumber"> 011 </span>กจฺฉเปน  ฑํสาเปตฺวา  สยํ  ตสฺส  อุโภ  โกฏิโย  ฑํสิตฺวา  อากาสํ
<span class="LineNumber"> 012 </span>ปกฺขนฺทึสุ ฯ  ตํ  ตถา  หํเสหิ  นียมานํ  คามทารกา  ทิสฺวา  เทฺว
<span class="LineNumber"> 013 </span>หํสา  กจฺฉปํ  ทณฺเฑน  หรนฺตีติ  อาหํสุ ฯ  กจฺฉโป  ยทิ  มํ  สหายกา
<span class="LineNumber"> 014 </span>เนนฺติ  ตุมฺหากํ  เอตฺถ  กึ  ทุฏฺ€เปตกาติ  วตฺตุกาโม  หํสานํ
<span class="LineNumber"> 015 </span>สีฆเวคตาย  พาราณสีนคเร  ราชนิเวสนสฺส  อุปริภาคํ  สมฺปตฺตกาเล
<span class="LineNumber"> 016 </span>ฑํสนฏฺ€านโต  ทณฺฑกํ  วิสฺสชฺเชตฺวา  ราชงฺคเณ  (๑)  ปติตฺวา  ทฺวิธา
<span class="LineNumber"> 017 </span>ภิชฺชิ ฯ  สตฺถา  อิมํ  อตีตํ  อาหริตฺวา
<span class="LineNumber"> 018 </span>	อวธี  วต  อตฺตานํ  กจฺฉโป  วฺยาหรํ  คิรํ(๒)
<span class="LineNumber"> 019 </span>	สุคฺคหีตสฺมึ  กฏฺ€สฺมึ  วาจาย  สกิยา  วธิ ฯ
<span class="LineNumber"> 020 </span>#๑. สี. ม. ยุ.  อากาสงฺคเณ ฯ  
