<span class="LineNumber"> 001 </span>		เล่มที่  18  เอกุทานตฺเถรวตฺถุ   หน้า  393

<span class="LineNumber"> 002 </span>วตฺวา  อิมํ  คาถมาห
<span class="LineNumber"> 003 </span>	น  ตาวตา  ธมฺมธโร  ยาวตา  พหุ  ภาสติ
<span class="LineNumber"> 004 </span>	โย  จ  อปฺปํปิ  สุตฺวาน  ธมฺมํ  กาเยน  ปสฺสติ
<span class="LineNumber"> 005 </span>	ส  เว  ธมฺมธโร  โหติ  โย  ธมฺมํ  นปฺปมชฺชตีติ ฯ
<span class="LineNumber"> 006 </span>	ตตฺถ  ยาวตาติ  ยตฺตเกน  อุคฺคหณ  ธารณ  วาจนาทินา
<span class="LineNumber"> 007 </span>การเณน  พหุํ  ภาสติ  ตาวตา  ตตฺตเกน  ธมฺมธโร  น  โหติ
<span class="LineNumber"> 008 </span>วํสานุรกฺขโก  ปเวณิปาลโก  นาม  โหติ ฯ  อปฺปํปีติ  โย  ปน
<span class="LineNumber"> 009 </span>อปฺปมตฺตกํปิ  สุตฺวา  ธมฺมมนฺวาย  อตฺถมนฺวาย  ธมฺมานุธมฺม-
<span class="LineNumber"> 010 </span>ปฏิปนฺโน  หุตฺวา  นามกาเยน  ทุกฺขาทีนิ  ปริชานนฺโต 
<span class="LineNumber"> 011 </span>จตุสจฺจธมฺมํ  ปสฺสติ  ส  เว  ธมฺมธโร  โหติ ฯ  โย  ธมฺมํ  
<span class="LineNumber"> 012 </span>นปฺปมชฺชตีติ  โยปิ  อารทฺธวิริโย  หุตฺวา  อชฺช  อชฺเชวาติ 
<span class="LineNumber"> 013 </span>ปฏิเวธํ  อากงฺขนฺโต  ธมฺมํ  นปฺปมชฺชติ  อยํปิ  ธมฺมธโรเยวาติ  
<span class="LineNumber"> 014 </span>อตฺโถ ฯ
<span class="LineNumber"> 015 </span>	เทสนาวสาเน  พหู  โสตาปตฺติผลาทีนิ  ปาปุณึสูติ ฯ
<span class="LineNumber"> 016 </span>				เอกุทานตฺเถรวตฺถุ ฯ
<span class="LineNumber"> 017 </span>				________
