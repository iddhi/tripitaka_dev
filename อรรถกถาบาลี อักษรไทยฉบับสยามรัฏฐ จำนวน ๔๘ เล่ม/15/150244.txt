<span class="LineNumber"> 001 </span>		*เล่มที่ ๑๕  สตฺตกนิปาตวณฺณนา  หน้า  ๒๔๔

<span class="LineNumber"> 002 </span>				วชฺชีสตฺตกวคฺควณฺณนา
<span class="LineNumber"> 003 </span>	ตติยสฺส  ป€เม  สารนฺทเท  เจติเยติ  เอวํนามเก  วิหาเร ฯ 
<span class="LineNumber"> 004 </span>อนุปฺปนฺเน  กิร  ตถาคเต  ตตฺถ  สารนฺททสฺส  ยกฺขสฺส  นิวาส-
<span class="LineNumber"> 005 </span>นฏฺ€านํ  เจติยํ  อโหสิ  อเถตฺถ  ภควโต  วิหารํ  กาเรสุํ ฯ  
<span class="LineNumber"> 006 </span>โส  สารนฺททเจติยนฺเตฺวว  สงฺขฺยํ(๑) คโต ฯ  ยาวกีวฺจาติ  ยตฺตกํ 
<span class="LineNumber"> 007 </span>กาลํ ฯ  อภิณฺหํ  สนฺนิปาตาติ ทิวสสฺส ติกฺขตฺตุํ สนฺนิปตนฺตาปิ 
<span class="LineNumber"> 008 </span>อนฺตรนฺตรา สนฺนิปตนฺตาปิ  อภิณฺหํ  สนฺนิปาตาว ฯ  สนฺนิปาต-
<span class="LineNumber"> 009 </span>พหุลาติ  หิยฺโยปิ  ปุริมทิวสํปิ สนฺนิปตมฺหา  ปุน  อชฺช  กิมตฺถํ 
<span class="LineNumber"> 010 </span>สนฺนิปตามาติ  โวสานํ  อนาปชฺชเนน  สนฺนิปาตพหุลา ฯ  
<span class="LineNumber"> 011 </span>วุฑฺฒิเยว  ลิจฺฉวี  วชฺชีนํ  ปาฏิกงฺขา  โน  ปริหานีติ  อภิณฺหํ 
<span class="LineNumber"> 012 </span>อสนฺนิปตนฺตา  หิ  ทิสาสุ  อาคตํ  สาสนํ  น  สุณนฺติ  ตโต  
<span class="LineNumber"> 013 </span>อสุกคามสีมา  วา  นิคมสีมา  วา  อากุลา  อสุกฏฺ€าเน  โจรา 
<span class="LineNumber"> 014 </span>ปริยุฏฺ€ิตาติ  น  ชานนฺติ ฯ  โจราปิ  ปมตฺตา  ราชาโนติ 
<span class="LineNumber"> 015 </span>ตฺวา  คามาทีนิ(๒)  ปหรนฺตา  ชนปทํ  นาเสนฺติ ฯ  เอวํ  ราชูนํ 
<span class="LineNumber"> 016 </span>ปริหานิ  โหติ ฯ  อภิณฺหํ  สนฺนิปตนฺตา  ปน  ตํ  ตํ  ปวุตฺตึ 
<span class="LineNumber"> 017 </span>สุณนฺติ ตโต พลํ  เปเสตฺวา  อมิตฺตมทฺทนํ  กโรนฺติ ฯ  โจราปิ 
<span class="LineNumber"> 018 </span>อปฺปมตฺตา  ราชาโน  น  สกฺกา  อเมฺหหิ  วคฺคพนฺเธน วิจริตุนฺติ 
<span class="LineNumber"> 019 </span>ภิชฺชิตฺวา ปลายนฺติ ฯ เอวํ ราชูนํ วุฑฺฒิ โหติ ฯ เตน วุตฺตํ 
<span class="LineNumber"> 020 </span>วุฑฺฒิเยว ลิจฺฉวี วิชฺชีนํ ปาฏิกงฺขา โน ปริหานีติ ฯ
<span class="LineNumber"> 021 </span>#๑. ม. สารนฺททเจติยํเตฺวว สงฺขํ ฯ  ๒. ม. คามนิคมาทีนิ ฯ
