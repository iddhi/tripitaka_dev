<span class="LineNumber"> 001 </span>				เล่มที่  27  หน้า  264

<span class="LineNumber"> 002 </span>				นวกนิปาตวณฺณนา
<span class="LineNumber"> 003 </span>			วฑฺฒมาตุเถรีคาถาวณฺณนา  
<span class="LineNumber"> 004 </span>	นวกนิปาเต ฯ  มา สุ เต วฑฺฒ โลกมฺหีติอาทิกา 
<span class="LineNumber"> 005 </span>วฑฺฒมาตาย เถริยา คาถา ฯ  
<span class="LineNumber"> 006 </span>	อยมฺปิ  ปุริมพุทฺเธสุ  กตาธิการา  ตตฺถ  ตตฺถ  ภเวสุ (๑)
<span class="LineNumber"> 007 </span>วิวฏฺฏูปนิสฺสยํ  กุสลํ อุปจินนฺตี  อนุกฺกเมน  สมฺภตวิโมกฺข-
<span class="LineNumber"> 008 </span>สมฺภารา  หุตฺวา  อิมสฺมึ  พุทฺธุปฺปาเท ภารุกจฺฉกนคเร  กุลเคเห 
<span class="LineNumber"> 009 </span>นิพฺพตฺติตฺวา วยปฺปตฺตา ปติกุลํ คตา เอกํ ปุตฺตํ วิชายิ ฯตสฺส 
<span class="LineNumber"> 010 </span>วฑฺโฒติ นามํ อโหสิ ฯ ตโต ปฏฺ€าย สา วฑฺฒมาตาติ 
<span class="LineNumber"> 011 </span>โวหรียิตฺถ ฯ สา ภิกฺขุนีนํ (๒) สนฺติเก  ธมฺมํ  สุตฺวา  ปฏิลทฺธ-
<span class="LineNumber"> 012 </span>สทฺธา ปุตฺตํ าตีนํ นิยฺยาเทตฺวา ภิกฺขุนุปสฺสยํ คนฺตฺวา 
<span class="LineNumber"> 013 </span>ปพฺพชิ ฯ  อิโต  ปรํ ยํ วตฺตพฺพํ ตํ วฑฺฒตฺเถรสฺส วตฺถุมฺหิ 
<span class="LineNumber"> 014 </span>อาคตเมว ฯ วฑฺฒตฺเถรํ หิ อตฺตโน ปุตฺตํ สนฺตรุตฺตรํ เอกกํ 
<span class="LineNumber"> 015 </span>ภิกฺขุนุปสฺสเย อตฺตโน ทสฺสนตฺถาย อุปคตํ  อยํ  เถรี 
<span class="LineNumber"> 016 </span>กสฺมา  ตฺวํ  เอกโก  สนฺตรุตฺตโรว  อิธาคโตติ  โจเทตฺวา  
<span class="LineNumber"> 017 </span>โอวทนฺตี  
<span class="LineNumber"> 018 </span>	[๔๖๓] มา สุ เต วฑฺฒ โลกมฺหิ  วนโถ อหุ กุทาจนํ  
<span class="LineNumber"> 019 </span>			มา ปุตฺตก ปุนปฺปุนํ  อหุ ทุกฺขสฺส ภาคิมา ฯ  
<span class="LineNumber"> 020 </span># ๑.  ภเว  ฯ  ๒. ม.  ภิกฺขูนํ ฯ 
