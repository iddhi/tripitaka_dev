<span class="LineNumber"> 001 </span>		เล่มที่  27  ติกนิปาตวณฺณนา  หน้า  88

<span class="LineNumber"> 002 </span>		สนฺตตฺตา ก€ิตา(๑)  ภูมิ  สูโร มชฺฌนฺติเก €ิโต  
<span class="LineNumber"> 003 </span>		มาลุตา จ น วายนฺติ  กาโล  เจวตฺถ  เมหิติ (๒)ฯ  
<span class="LineNumber"> 004 </span>		ปฺตฺตมาสนมิทํ  ตวตฺถาย มหามุนิ  
<span class="LineNumber"> 005 </span>		อนุกมฺปํ อุปาทาย  นิสีท มม อาสเน ฯ  
<span class="LineNumber"> 006 </span>		นิสีทิ ตตฺถ สมโณ  สุทนฺโต  สุทฺธมานโส  
<span class="LineNumber"> 007 </span>		ตสฺส ปตฺตํ คเหตฺวาน  ยถารนฺธํ อทาสหํ ฯ  
<span class="LineNumber"> 008 </span>		เตน กมฺเมน สุกเตน  เจตนาปณิธีหิ จ  
<span class="LineNumber"> 009 </span>		ชหิตฺวา มานุสํ เทหํ  ตาวตึสํ อคฺฉหํ ฯ  
<span class="LineNumber"> 010 </span>		ตตฺถ เม สุกตํ พฺยมฺหํ  อาสเนน สุนิมฺมิตํ  
<span class="LineNumber"> 011 </span>		สฏฺ€ิโยชนมุพฺเพธํ  ตึสโยชนวิตฺถตํ ฯ  
<span class="LineNumber"> 012 </span>		โสณฺณมยา มณิมยา  อโถปิ ผลิกามยา  
<span class="LineNumber"> 013 </span>		โลหิตงฺกมยา เจว  ปลฺลงฺกา วิวิธา มม ฯ  
<span class="LineNumber"> 014 </span>		ตูลิกาวิกติกาหิ  กฏฺ€ิสฺสจิตฺตกาหิ จ  
<span class="LineNumber"> 015 </span>		อุทฺธํ เอกนฺตโลมิ จ  ปลฺลงฺกา เม สุสณฺ€ิตา ฯ  
<span class="LineNumber"> 016 </span>		ยทา อิจฺฉามิ คมนํ  หาสขิฑฺฑาสมปฺปิตา  
<span class="LineNumber"> 017 </span>		สห ปลฺลงฺกเสฏฺเ€น  คจฺฉามิ มม ปตฺถิตํ ฯ  
<span class="LineNumber"> 018 </span>		อสีติเทวราชูนํ  มเหสิตฺตมการยึ  
<span class="LineNumber"> 019 </span>		สตฺตติจกฺกวตฺตีนํ  มเหสิตฺตมการยึ ฯ  
<span class="LineNumber"> 020 </span>		ภวาภเว สํสรนฺตี  มหาโภคํ ลภามหํ  
<span class="LineNumber"> 021 </span>		โภเค เม อูนตา นตฺถิ  เอกาสนผลํ อิทํ ฯ  
