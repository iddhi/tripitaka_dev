<span class="LineNumber"> 001 </span>		เล่มที่  27  ทุกนิปาตวณฺณนา  หน้า  60

<span class="LineNumber"> 002 </span>		มหาภิตาปํ กฏุกํ  โฆรรูปํ สุทารุณํ  
<span class="LineNumber"> 003 </span>		นิรยํ นูน คจฺฉามิ  ตตฺถ เม นตฺถิ สํสโย ฯ  
<span class="LineNumber"> 004 </span>		ราชานํ อุปสงฺกมึ  อิทํ วจนมพฺรวึ  
<span class="LineNumber"> 005 </span>		เอกํ เม สมณํ เทหิ  โภชยิสฺสามิ ขตฺติย ฯ  
<span class="LineNumber"> 006 </span>		อทาสิ เม มหาราชา  สมณํ ภาวิตินฺทฺริยํ  
<span class="LineNumber"> 007 </span>		ตสฺส ปตฺตํ คเหตฺวาน  ปรมนฺเนน ปูรยึ ฯ  
<span class="LineNumber"> 008 </span>		ปูรยิตฺวา ปรมนฺนํ  คนฺธาเลปํ อกาสหํ  
<span class="LineNumber"> 009 </span>		ชาเลน ปิทหิตฺวาน  ปิตโจเลน (๑) ฉาทยึ ฯ  
<span class="LineNumber"> 010 </span>		อารมฺมณํ มมํ เอตํ  สรามิ ยาวชีวิตํ  
<span class="LineNumber"> 011 </span>		ตตฺถ จิตฺตํ ปสาเทตฺวา  ตาวตึสํ อคจฺฉหํ ฯ  
<span class="LineNumber"> 012 </span>		ตึสานํ เทวราชูนํ  มเหสิตฺตมการยึ  
<span class="LineNumber"> 013 </span>		มนสา ปตฺถิตํ มยฺหํ  นิพฺพตฺติ จ ยถิจฺฉิตํ ฯ  
<span class="LineNumber"> 014 </span>		วีสานํ จกฺกวตฺตีนํ  มเหสิตฺตมการยึ  
<span class="LineNumber"> 015 </span>		อุปจิตตฺตา  หุตฺวาน  สํสรามิ ภวาภเว(๓) ฯ  
<span class="LineNumber"> 016 </span>		สพฺพพนฺธนมุตฺตาหํ  อเปตา เม อุปาทิกา  
<span class="LineNumber"> 017 </span>		สพฺพาสวปริกฺขีณา  นตฺถิ ทานิ ปุนพฺภโว ฯ  
<span class="LineNumber"> 018 </span>		เอกนวุติโต กปฺเป  ยํ ทานมททึ ตทา  
<span class="LineNumber"> 019 </span>		ทุคฺคตึ นาภิชานามิ  ปิณฺฑปาตสฺสิทํ ผลํ ฯ  
<span class="LineNumber"> 020 </span>		กิเลสา ฌาปิตา มยฺหํ ฯเปฯ กตํ พุทฺธสฺส สาสนนฺติ ฯ  
<span class="LineNumber"> 021 </span># ๑  วตฺถยุเคน ฯ ๒. ม. โอจิตตฺตาว ฯ ๓. ม.  ภเวสฺวาหํ  ฯ
