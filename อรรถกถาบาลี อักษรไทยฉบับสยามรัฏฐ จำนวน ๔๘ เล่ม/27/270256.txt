<span class="LineNumber"> 001 </span>		เล่มที่  27  สตฺตกนิปาตวณฺณนา  หน้า  256

<span class="LineNumber"> 002 </span>	กึ  นุ  ชาตึ  น  โรเจสีติ  คาถา  เถรึ  กาเมสุ อุปหาเรตุ-
<span class="LineNumber"> 003 </span>กาเมน มาเรน  วุตฺตา ฯ  กึ  นุ  ตฺวํ ภิกฺขุนิ น โรเจสีติ  
<span class="LineNumber"> 004 </span>หิ มาเรน ปุฏฺ€า เถรี อาห ชาตึ  ขฺวาหํ  อาวุโส  น 
<span class="LineNumber"> 005 </span>โรเจมีติ ฯ  อถ  นํ มาโร ชาตสฺส กามา ปริโภคา ตสฺมา  
<span class="LineNumber"> 006 </span>ชาติปิ อิจฺฉิตพฺพา กามาปิ ปริภุฺชิตพฺพาติ ทสฺเสนฺโต  
<span class="LineNumber"> 007 </span>		กึ นุ ชาตึ น โรเจสิ  ชาโต กามานิ ภุฺชติ  
<span class="LineNumber"> 008 </span>		ภุฺชาหิ กามรติโย  มาหุ ปจฺฉานุตาปินีติ  
<span class="LineNumber"> 009 </span>คาถมาห ฯ  
<span class="LineNumber"> 010 </span>	ตสฺสตฺโถ  กึ  นุ  ตํ  การณํ  เยน  ตฺวํ  อุปจาเล  ชาตึ 
<span class="LineNumber"> 011 </span>น  โรเจสิ  น  โรเจยฺยาสิ  น  ตํ  การณํ  อตฺถิ ฯ  ยสฺมา 
<span class="LineNumber"> 012 </span>ชาโต  กามานิ  ภุฺชติ  อิธ ชาโต  กามคุณสํหิตานิ  รูปาทีนิ  
<span class="LineNumber"> 013 </span>ปฏิเสวนฺโต  กามสุขํ  ปริภุฺชติ ฯ  น  หิ  อชาตสฺส  ตํ 
<span class="LineNumber"> 014 </span>อตฺถิ  ตสฺมา  ภุฺชาหิ  กามรติโย  กามขิฑฺฑารติโย  อนุภว ฯ  มาหุ  
<span class="LineNumber"> 015 </span>ปจฺฉานุตาปินี โยพฺพฺเ  สติ  วิชฺชมาเนสุ  โภเคสุ  น  มยา  
<span class="LineNumber"> 016 </span>กามสุขมนุภูตนฺติ  ปจฺฉานุตาปินี มา  อโหสิ  อิมสฺมึ  โลเก  ธมฺมา 
<span class="LineNumber"> 017 </span>นาม ยาวเทว อตฺถาธิคมตฺโถ (๑) อตฺโถ จ กามสุขตฺโถติ 
<span class="LineNumber"> 018 </span>ปากโฏยมตฺโถติ อธิปฺปาโย ฯ  
<span class="LineNumber"> 019 </span>	ตํ  สุตฺวา  เถรี  ชาติยา  ทุกฺขนิมิตฺตตํ  อตฺตโน  จ  ตสฺส  
<span class="LineNumber"> 020 </span>วิสยาติกฺกมํ วิภาเวตฺวา ตชฺเชนฺตี  
<span class="LineNumber"> 021 </span># ๑. สี. อตฺถาคมตฺโถ ฯ
