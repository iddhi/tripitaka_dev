<span class="LineNumber"> 001 </span>	เล่มที่  27  สุนฺทรีนนฺทาเถรีคาถาวณฺณนา  หน้า  129

<span class="LineNumber"> 002 </span>	อุเปตฺวา ตํ มหาวีรํ  อสฺโสสึ ธมฺมเทสนํ  
<span class="LineNumber"> 003 </span>	อมตํ ปรมสฺสาทํ  ปรมตฺถํ นิเวทกํ ฯ  
<span class="LineNumber"> 004 </span>	ตทา นิมนฺตยิตฺวาน  สสงฺฆํ โลกนายกํ  
<span class="LineNumber"> 005 </span>	ทตฺวา ตสฺส มหาทานํ  ปสนฺนา เสหิ ปาณิภิ ฯ  
<span class="LineNumber"> 006 </span>	ฌายินีนํ ภิกฺขุนีนํ  อคฺคฏฺ€านํ อปตฺถยึ  
<span class="LineNumber"> 007 </span>	นิปจฺจ สิรสา วีรํ  สสงฺฆํ โลกนายกํ ฯ  
<span class="LineNumber"> 008 </span>	ตทา อทนฺตทมโก  ติโลกสรโณ ปภู  
<span class="LineNumber"> 009 </span>	พฺยากาสิ นรสุนฺธโร  ลจฺฉเส ตํ สุปตฺถิตํ ฯ  
<span class="LineNumber"> 010 </span>	สตสหสฺสิโต กปฺเป  โอกฺกากกุลสมฺภโว  
<span class="LineNumber"> 011 </span>	โคตโม นาม โคตฺเตน  สตฺถา โลเก ภวิสฺสติ ฯ  
<span class="LineNumber"> 012 </span>	ตสฺส ธมฺเมสุ ทายาทา  โอรสา ธมฺมนิมฺมิตา  
<span class="LineNumber"> 013 </span>	นนฺทาติ นาม นาเมน  เหสฺสติ สตฺถุสาวิกา ฯ  
<span class="LineNumber"> 014 </span>	ตํ สุตฺวา มุทิตา หุตฺวา  ยาวชีวํ ตทา ชินํ  
<span class="LineNumber"> 015 </span>	เมตฺตจิตฺตา ปริจรึ  ปจฺจเยหิ วินายกํ ฯ  
<span class="LineNumber"> 016 </span>	เตน กมฺเมน สุกเตน  เจตนาปณิธีหิ จ  
<span class="LineNumber"> 017 </span>	ชหิตฺวา มานุสํ เทหํ  ตาวตึสํ อคฺฉหํ ฯ  
<span class="LineNumber"> 018 </span>	ตโต จุตา ยามมคํ  ตโตหํ ตุสิตํ คตา  
<span class="LineNumber"> 019 </span>	ตโต จ นิมฺมานรตึ  วสวตฺติปุรํ ตโต ฯ  
<span class="LineNumber"> 020 </span>	ยตฺถ ยตฺถูปปชฺชามิ  ตสฺส กมฺมสฺส วาหสา  
<span class="LineNumber"> 021 </span>	ตตฺถ ตตฺเถว ราชูนํ  มเหสิตฺตมการยึ ฯ  
<span class="LineNumber"> 022 </span># ๑. สตสหสฺสิโต ฯ
