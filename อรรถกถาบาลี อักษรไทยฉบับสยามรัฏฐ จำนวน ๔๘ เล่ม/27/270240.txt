<span class="LineNumber"> 001 </span>		เล่มที่  27  ฉกฺกนิปาตวณฺณนา  หน้า  240

<span class="LineNumber"> 002 </span>		พุทฺโธ พุทฺธสฺส นิพฺพาเน  โนปติยาทิ ภิกฺขโว  
<span class="LineNumber"> 003 </span>		พุทฺโธ โคตมินิพฺพาเน  สาริปุตฺตาทิกา ยถา ฯ  
<span class="LineNumber"> 004 </span>		จิตกานิ กริตฺวาน  สพฺพคนฺธมยานิ จ  
<span class="LineNumber"> 005 </span>		คนฺธจุณฺณวิกิณฺณานิ  ฌาปยึสุ จ ตา ตหึ ฯ  
<span class="LineNumber"> 006 </span>		เสสภาคานิ ฑยฺหึสุ  อฏฺ€ี เสสานิ สพฺพโส  
<span class="LineNumber"> 007 </span>		อานนฺโท จ ตทาโวจ  สํเวคชนกํ วโจ ฯ  
<span class="LineNumber"> 008 </span>		โคตมี นิธนํ ยาตา  ฑยฺหฺจสฺสา สรีรกํ  
<span class="LineNumber"> 009 </span>		สงฺเกตํ พุทฺธนิพฺพานํ  นจิเรน ภวิสฺสติ ฯ  
<span class="LineNumber"> 010 </span>		ตโต โคตมิธาตูนิ  ตสฺสา ปตฺตคตานิ โส  
<span class="LineNumber"> 011 </span>		อุปนาเมสิ นาถสฺส  อานนฺโท พุทฺธโจทิโต ฯ  
<span class="LineNumber"> 012 </span>		ปาณินา ตานิ ปคฺคยฺห  อโวจ อิสิสตฺตโม  
<span class="LineNumber"> 013 </span>		มหโต สารวนฺตสฺส  ยถา รุกฺขสฺส ติฏฺ€โต ฯ  
<span class="LineNumber"> 014 </span>		โย โส มหตฺตโร ขนฺโธ  ปลุชฺเชยฺย อนิจฺจตา  
<span class="LineNumber"> 015 </span>		ตถา ภิกฺขุนิสงฺฆสฺส  โคตมี ปรินิพฺพุตา ฯ  
<span class="LineNumber"> 016 </span>		อโห อจฺฉริยํ มยฺหํ  นิพฺพุตายปิ มาตุยา  
<span class="LineNumber"> 017 </span>		สารีรมตฺตเสสาย  นตฺถิ โสกปริทฺทโว ฯ  
<span class="LineNumber"> 018 </span>		น โสจิยา ปเรสํ สา  ติณฺณสํสารสาครา  
<span class="LineNumber"> 019 </span>		ปริวชฺชิตสนฺตาปา  สีติภูตา สุนิพฺพุตา ฯ  
