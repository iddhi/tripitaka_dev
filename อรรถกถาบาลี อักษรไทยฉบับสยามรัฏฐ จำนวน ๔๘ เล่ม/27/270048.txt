<span class="LineNumber"> 001 </span>		เล่มที่  27  ทุกนิปาตวณฺณนา  หน้า  48

<span class="LineNumber"> 002 </span>อิมา เทฺว คาถา อภาสิ ฯ  
<span class="LineNumber"> 003 </span>	ตตฺถ  สุมุตฺติกาติ  สุมุตฺตา ฯ  กกาโร  ปน  ปูรณมตฺตํ ฯ
<span class="LineNumber"> 004 </span>สุฏฺ€ุ มุตฺตา วตาติ อตฺโถ ฯ  สา  สาสเน  อตฺตนา 
<span class="LineNumber"> 005 </span>ปฏิลทฺธสมฺปตฺตึ  ทิสฺวา  ปสาทวเสน  ตสฺสา  วา  ปสํสาวเสน 
<span class="LineNumber"> 006 </span>อามนฺเตตฺวา วุตฺตํ สุมุตฺติกา สุมุตฺติกาติ ฯ ยํ ปน คิหิกาเล วิเสสโต 
<span class="LineNumber"> 007 </span>ชิคุจฺฉติ  ตโต  วิมุตฺตึ  ทสฺเสนฺตี  สาธุ  มุตฺติกามฺหีติอาทิมาห ฯ ตตฺถ 
<span class="LineNumber"> 008 </span>สาธุ มุตฺติกามฺหีติ สมฺมเทว มุตฺตา วต อมฺหิ ฯ มุสลสฺสาติ มุสลโต ฯ 
<span class="LineNumber"> 009 </span>อยํ กิร ทลิทฺทภาเวน คิหิกาเล  สยเมว  มุสลกมฺมํ  กโรติ  ตสฺมา  
<span class="LineNumber"> 010 </span>เอวมาห ฯ  อหิริโก  เมติ มม สามิโก  อหิริโก  นิลฺลชฺโช  โส  มม น 
<span class="LineNumber"> 011 </span>รุจฺจตีติ วจนเสโส ฯ ปกติยาว กาเมสุ วิรตฺตจิตฺตตาย กามาธิมุตฺตานํ  
<span class="LineNumber"> 012 </span>ปวตฺตึ  ชิคุจฺฉนฺตี  วทติ ฯ ฉตฺตกํ วาปีติ ชีวิตเหตุเกน กรียมานํ 
<span class="LineNumber"> 013 </span>ฉตฺตกมฺปิ  เม น รุจฺจตีติ อตฺโถ ฯ วาสทฺโท อวุตฺตสมุจฺจยตฺโถ เตน 
<span class="LineNumber"> 014 </span>เปฬาจงฺโกฏกาทึ สงฺคณฺหาติ ฯ  เวฬุทณฺฑาทีนิ  คเหตฺวา  ทิวเส ทิวเส 
<span class="LineNumber"> 015 </span>ฉตฺตาทีนํ กรณวเสน ทุกฺขชีวิตํ ชิคุจฺฉนฺตี  วทติ ฯ  อหิตโก  เม  วาโต  
<span class="LineNumber"> 016 </span>วาตีติ  เกจิ  วตฺวา  อหิตโก  ชราวโห คิหิกาเล  มม  สรีเร  วาโต  
<span class="LineNumber"> 017 </span>วายตีติ  อตฺถํ  วทนฺติ ฯ  อปเร  ปน  อหิตโก ปเรสํ  ทุคฺคนฺธตโร  จ  
<span class="LineNumber"> 018 </span>มม  สรีรโต  วาโต  วายตีติ อตฺถํ วทนฺติ ฯ อุกฺขลิกา เม เทฑฺฑุภํ 
<span class="LineNumber"> 019 </span>วาตีติ  เม  มม  ภตฺตปจนภาชนํ  จิรปาริวาสิกภาเวน  อปริสุทฺธตาย  
