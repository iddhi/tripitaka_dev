<span class="LineNumber"> 001 </span>	เล่มที่  27  ปฏาจาราเถรีคาถาวณฺณนา  หน้า  177

<span class="LineNumber"> 002 </span>		สมณี สมณคุตฺตา จ  ภิกฺขุนี ภิกฺขุทาสิกา (๑)  
<span class="LineNumber"> 003 </span>		ธมฺมา เจว สุธมฺมา จ  สตฺตมี สงฺฆทาสิกา ฯ  
<span class="LineNumber"> 004 </span>		อหํ อุปฺปลวณฺณา จ  เขมา ภทฺทา จ ภิกฺขุนี  
<span class="LineNumber"> 005 </span>		กิสาโคตมี ธมฺมทินฺนา  วิสาขา โหติ สตฺตมี ฯ  
<span class="LineNumber"> 006 </span>		เตหิ กมฺเมหิ สุกเตหิ  เจตนาปณิธีหิ จ  
<span class="LineNumber"> 007 </span>		ชหิตฺวา มานุสํ เทหํ  ตาวตึสํ อคฺฉหํ ฯ  
<span class="LineNumber"> 008 </span>		ปจฺฉิเม จ ภเว ทานิ  ชาตา เสฏฺ€ิกุเล อหํ  
<span class="LineNumber"> 009 </span>		สาวตฺถิยํ ปุรวเร  อิทฺเธ ผีเต มหทฺธเน ฯ  
<span class="LineNumber"> 010 </span>		ยทา จ โยพฺพนูเปตา  วิตกฺกวสคา อหํ  
<span class="LineNumber"> 011 </span>		นรํ ชานปทํ (๒) ทิสฺวา  เตน สทฺธึ อคฺฉหํ ฯ  
<span class="LineNumber"> 012 </span>		เอกปุตฺตปสูตาหํ  ทุติโย กุจฺฉิยา มม  
<span class="LineNumber"> 013 </span>		ตทาหํ มาตาปิตโร  อิกฺขามีติ (๓) สุนิจฺฉิตา ฯ  
<span class="LineNumber"> 014 </span>		นาโรเจสึ ปตึ มยฺหํ  ตทา ตมฺหิ ปวาสิเต  
<span class="LineNumber"> 015 </span>		เอกิกา นิคฺคตา เคหา  คนฺตุํ สาวตฺถิมุตฺตมํ ฯ  
<span class="LineNumber"> 016 </span>		ตโต เม สามิ อาคนฺตฺวา  สมฺภาเวสิ ปเถ มมํ  
<span class="LineNumber"> 017 </span>		ตทา เม กมฺมชา วาตา  อุปฺปนฺนา อติทารุณา ฯ  
<span class="LineNumber"> 018 </span>		อุทิโต(๔) จ มหาเมโฆ  ปสูติสมเย มม  
<span class="LineNumber"> 019 </span>		ทพฺพตฺถาย ตทา คนฺตฺวา  สามิ สปฺเปน มาริโต ฯ  
<span class="LineNumber"> 020 </span>		ตทา วิชาตทุกฺเขน  อนาถา กปณา อหํ  
<span class="LineNumber"> 021 </span>		กุนฺนทึ ปูริตํ ทิสฺวา  คจฺฉนฺตี สกุลาลยํ ฯ  
