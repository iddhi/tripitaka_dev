<span class="LineNumber"> 001 </span>	เล่มที่  27  มหาปชาปติโคตมีเถรีคาถาวณฺณนา  หน้า  231

<span class="LineNumber"> 002 </span>		สิเนรุํ ทณฺฑํ กตฺวาน  ฉตฺตํ กตฺวา มหามหึ  
<span class="LineNumber"> 003 </span>		สมูลํ ปริวตฺเตตฺวา  ธารยํ จงฺกมี นเภ ฯ  
<span class="LineNumber"> 004 </span>		ฉสฺสูโรทยกาเลว  โลกฺจากาสิ ธูมิกํ  
<span class="LineNumber"> 005 </span>		ยุคนฺเต วิย ตํ โลกํ (๑)  ชาลามาลากุลํ อกา ฯ  
<span class="LineNumber"> 006 </span>		มุจฺจลินฺทํ มหาเสลํ  เมรุมูลนทนฺตเร  
<span class="LineNumber"> 007 </span>		สาสปาริว สพฺพานิ  เอเกนคฺคณฺหิ มุฏฺ€ินา ฯ  
<span class="LineNumber"> 008 </span>		องฺคุลคฺเคน ฉาเทสิ  ภากรํ สนิสากรํ  
<span class="LineNumber"> 009 </span>		จนฺทสูรสหสฺสานิ  อาเวฬมิว ธารยิ ฯ  
<span class="LineNumber"> 010 </span>		จตุสาครโตยานิ  ธารยี เอกปาณินา  
<span class="LineNumber"> 011 </span>		ยุคนฺตชลทาการํ  มหาวสฺสํ ปวสฺสถ ฯ  
<span class="LineNumber"> 012 </span>		จกฺกวตฺตึ สปริสํ  มาปยี สา นภตฺตเล  
<span class="LineNumber"> 013 </span>		ครุลํ ทฺวิรทํ สีหํ  วินทนฺตํ ปทสฺสยิ ฯ  
<span class="LineNumber"> 014 </span>		เอกิกา อภินิมฺมิตฺวา  อปฺปเมยฺยํ ภิกฺขุนีคณํ  
<span class="LineNumber"> 015 </span>		ปุน อนฺตรธาเปตฺวา  เอกิกา มุนิมพฺรวิ.  
<span class="LineNumber"> 016 </span>		มาตุจฺฉา เต มหาวีร  ตว สาสนการิกา  
<span class="LineNumber"> 017 </span>		อนุปฺปตฺตา สกํ อตฺถํ  ปาเท วนฺทามิ จกฺขุม.  
<span class="LineNumber"> 018 </span>		ทสฺเสตฺวา วิวิธํ อิทฺธึ  โอโรหิตฺวา นภตฺตลา  
<span class="LineNumber"> 019 </span>		วนฺทิตฺวา โลกปชฺโชตํ  เอกมนฺตํ นิสีทิ สา ฯ  
<span class="LineNumber"> 020 </span>		สา วีสวสฺสสติกา  ชาติยาหํ มหามุเน  
<span class="LineNumber"> 021 </span>		อลํ เอตฺตาวตา วีร  นิพฺพายิสฺสามิ นายก ฯ  
