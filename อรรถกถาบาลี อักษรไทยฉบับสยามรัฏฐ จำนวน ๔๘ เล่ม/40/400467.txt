<span class="LineNumber"> 001 </span>			*เล่มที่ 40    หน้า  467

<span class="LineNumber"> 002 </span>			วตฺถุนานตฺตาณนิทฺเทสวณฺณนา  
<span class="LineNumber"> 003 </span>	วตฺถุนานตฺตาณนิทฺเทเส  จกฺขุํ  อชฺฌตฺตํ ววตฺเถตีติ 
<span class="LineNumber"> 004 </span>อชฺฌตฺตภูตํ จกฺขุํ  ววตฺถเปติ ฯ ยถา โส จกฺขุํ ววตฺถเปติ 
<span class="LineNumber"> 005 </span>ตถา วตฺตุกาโม กถํ จกฺขุํ อชฺฌตฺตํ ววตฺเถตีติ  ปุจฺฉิตฺวา
<span class="LineNumber"> 006 </span>ปุน  จกฺขุ  อวิชฺชาสมฺภูตนฺติ  ววตฺเถตีติอาทินา  ววตฺถาปนาการํ  
<span class="LineNumber"> 007 </span>ทสฺเสติ ฯ 
<span class="LineNumber"> 008 </span>	ตตฺถ  อวิชฺชาตณฺหา  อตีตา  อุปตฺถมฺภกเหตุโย  กมฺมํ 
<span class="LineNumber"> 009 </span>อตีตํ  ชนกเหตุ  อาหาโร  อิทานิ  อุปตฺถมฺภกเหตุ ฯ  เอเตน
<span class="LineNumber"> 010 </span>จกฺขูปตฺถมฺภกานิ อุตุจิตฺตานิ คหิตาเนว  โหนฺติ ฯ
<span class="LineNumber"> 011 </span>	จตุนฺนํ  มหาภูตานํ  อุปาทายาติ  อุปโยคตฺเถ  สามิวจนํ  
<span class="LineNumber"> 012 </span>จตฺตาริ  มหาภูตานิ  อุปาทิยิตฺวา  ปวตฺตนฺติ  อตฺโถ ฯ  เอเตน 
<span class="LineNumber"> 013 </span>ปสาทจกฺขุภาโว  ทสฺสิโต  โหติ  สสมฺภารภาโว  ปฏิกฺขิตฺโต ฯ 
<span class="LineNumber"> 014 </span>	อุปฺปนฺนนฺติ  อทฺธาวเสน  สนฺตติขณวเสน  วา  ปจฺจุปฺปนฺนํ ฯ 
<span class="LineNumber"> 015 </span>สมุทาคตนฺติ เหตุโต สมุฏฺ€ิตํ ฯ เอตฺตาวตา วิปสฺสนาปุพฺพภาเค 
<span class="LineNumber"> 016 </span>จกฺขุ  ววตฺถานํ  ทสฺสิตํ ฯ  อหุตฺวา  สมฺภูตนฺติอาทีหิ  อนิจฺจานุ-
<span class="LineNumber"> 017 </span>ปสฺสนา ฯ  ปุพฺเพ  อุทยา  อวิชฺชมานโต อหุตฺวา สมฺภูตํ อุทฺธํ 
<span class="LineNumber"> 018 </span>วยา อภาวโต หุตฺวา น ภวิสฺสติ ฯ อนฺตวนฺตโตติ  อนฺโต 
<span class="LineNumber"> 019 </span>อสฺส  อตฺถีติ  อนฺตวา  อนฺตวา  เอว  อนฺตวนฺโต ฯ ยถา สติมนฺโต
<span class="LineNumber"> 020 </span>คติมนฺโต  ธิติมนฺโต  จ  โย อิสีติ (๑) ตโต อนฺตวนฺตโต
<span class="LineNumber"> 021 </span># ๑. ขุ. เถร. ๒๖/๓๙๗/๔๐๘ ฯ คติมนฺโต สติมนฺโต... ฯ
