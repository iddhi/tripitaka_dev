<span class="LineNumber"> 001 </span>*เล่มที่ 40  ธมฺมนานตฺตาณนิทฺเทสวณฺณนา  หน้า 489

<span class="LineNumber"> 002 </span>	นิพฺพานนฺติ นิพฺพานาพฺยากตํ ฯ  
<span class="LineNumber"> 003 </span>	ปาโมชฺชมูลกาติ  ปาโมชฺชํ  มูลํ  อาทิ  เอเตสนฺติ  ปาโมชฺชมูลกา  
<span class="LineNumber"> 004 </span>ปาโมชฺชาทิกาติ  อตฺโถ ฯ  ปาโมชฺเชน  หิ  สมาคตาเนว  โหนฺติ ฯ
<span class="LineNumber"> 005 </span>	อนิจฺจโต  มนสิกโรโต  ปาโมชฺชํ  ชายตีติ  เอตฺถ  โยนิโส-
<span class="LineNumber"> 006 </span>มนสิกโรโตเยว  ปาโมชฺชํ  ชายติ  น  อโยนิโสมนสิกโรโต ฯ  
<span class="LineNumber"> 007 </span>อโยนิโส  หิ  มนสิกโรโต  กุสลุปฺปตฺติเยว  นตฺถิ  ปเคว  วิปสฺสนา ฯ 
<span class="LineNumber"> 008 </span>กสฺมา  สรูเปน  วุตฺตนฺติ  เจ  ปาโมชฺชสฺส  พลวภาวทสฺสนตฺถํ ฯ  
<span class="LineNumber"> 009 </span>ปาโมชฺเช  หิ  อสติ  ปนฺเตสุ  จ เสนาสเนสุ อธิกุสเลสุ จ
<span class="LineNumber"> 010 </span>ธมฺเมสุ อรติ อุกฺกณฺ€ิตา  อุปฺปชฺชติ ฯ  เอวํ  สติ  ภาวนาเยว 
<span class="LineNumber"> 011 </span>อุกฺกมติ ฯ  ปาโมชฺเช  ปน  สติ  อรติอภาวโต  ภาวนา  ปาริปูรึ 
<span class="LineNumber"> 012 </span>คจฺฉติ ฯ  โยนิโสมนสิการสฺส  ปน  มูลภาเวน  ภาวนาย 
<span class="LineNumber"> 013 </span>พหูปการตฺตํ  ทสฺเสตุํ อุปริ นวกํ วกฺขติ ฯ  
<span class="LineNumber"> 014 </span>		ยโต ยโต สมฺมสติ		ขนฺธานํ อุทยพฺพยํ  
<span class="LineNumber"> 015 </span>		ลภตี ปีติปาโมชฺชํ(๑)	อมตนฺตํ วิชานตนฺติ (๒)  
<span class="LineNumber"> 016 </span>วจนโต  วิปสฺสกสฺส  วิปสฺสนาปจฺจยา  ปาโมชฺชํ  อุปฺปชฺชติ ฯ  
<span class="LineNumber"> 017 </span>อิธ  ปน  กลาปสมฺมสนปจฺจยา  ปาโมชฺชํ  คเหตพฺพํ ฯ  ปมุทิตสฺส
<span class="LineNumber"> 018 </span>ภาโว  ปาโมชฺชํ  ทุพฺพลา ปีติ ฯ อาทิกมฺมตฺเถ  ป- กาโร 
<span class="LineNumber"> 019 </span>ทฏฺ€พฺโพ
<span class="LineNumber"> 020 </span>	ปมุทิตสฺสาติ  เตน  ปาโมชฺเชน  ปมุทิตสฺส  ตุฏฺ€สฺส  ฯ
<span class="LineNumber"> 021 </span># ๑. ม. ปีติปาโมชฺชํ ฯ  เอวมุปริปิ ฯ  ๒. ขุ. ธ. ๒๕/๓๕/๖๖ ฯ
