<span class="LineNumber"> 001 </span>*เล่มที่ 40  สมฺมสนาณนิทฺเทสวณฺณนา หน้า 413

<span class="LineNumber"> 002 </span>ทสฺสนตฺถํ  รูปํ  อตีตานาคตปจฺจุปฺปนฺนํ  อนิจฺจํ  สงฺขตนฺติ-
<span class="LineNumber"> 003 </span>อาทิมาห ฯ  ตํ  หิ  หุตฺวา  อภาวฏฺเ€น  อนิจฺจํ  อนิจฺจนฺติกตาย
<span class="LineNumber"> 004 </span>อาทิอนฺตวนฺตตาย วา อนิจฺจํ ฯ ปจฺจเยหิ สมาคนฺตฺวา กตตฺตา
<span class="LineNumber"> 005 </span>สงฺขตํ ฯ  ปจฺจเย  ปฏิจฺจ  นิสฺสาย  สมํ  สห  วา  อุปฺปนฺนตฺตา  
<span class="LineNumber"> 006 </span>ปฏิจฺจสมุปฺปนฺนํ ฯ  เอเตน  ปจฺจเยหิ  กเตปิ  ปจฺจยานํ อพฺยาปารตํ 
<span class="LineNumber"> 007 </span>ทสฺเสติ ฯ 
<span class="LineNumber"> 008 </span>	ขยธมฺมนฺติ ขียนธมฺมํ ขียนปกติกํ ฯ  
<span class="LineNumber"> 009 </span>	วยธมฺมนฺติ  นสฺสนธมฺมํ ฯ  นยิทํ  มนฺทีภาวกฺขยวเสน  
<span class="LineNumber"> 010 </span>ขยธมฺมํ  เกวลํ  วิคมนปกติกํ  ปหูตสฺส  มนฺทีภาโวปิ  หิ โลเก 
<span class="LineNumber"> 011 </span>ขโยติ วุจฺจติ ฯ
<span class="LineNumber"> 012 </span>	วิราคธมฺมนฺติ นยิทํ กุหิฺจิ คมนวเสน  วยธมฺมํ  เกวลํ 
<span class="LineNumber"> 013 </span>สภาวาติกฺกมนปกติกํ ฯ  วิราโค นาม ชิคุจฺฉนํ วา สมติกฺกโม  
<span class="LineNumber"> 014 </span>วาติ  หิ  วุตฺตํ ฯ  
<span class="LineNumber"> 015 </span>	นิโรธธมฺมนฺติ  นยิทํ  สภาวาติกฺกเมน ปุนราวตฺติธมฺมํ 
<span class="LineNumber"> 016 </span>เกวลํ  อปุนราวตฺตินิโรเธน  นิรุชฺฌนปกติกนฺติ  ปุริมปุริมปทสฺส  
<span class="LineNumber"> 017 </span>อตฺถวิวรณวเสน  ปจฺฉิมปจฺฉิมปทํ วุตฺตนฺติ เวทิตพฺพํ ฯ  
<span class="LineNumber"> 018 </span>	อถวา  เอกภาวปริยาปนฺนรูปภงฺควเสน  ขยธมฺมํ  เอก-
<span class="LineNumber"> 019 </span>สนฺตติปริยาปนฺนรูปกฺขยวเสน  วยธมฺมํ  รูปสฺส  ขณภงฺควเสน 
<span class="LineNumber"> 020 </span>วิราคธมฺมํ  ติณฺณมฺปิ  อปุนปฺปุนุปฺปตฺติวเสน (๑) นิโรธธมฺมนฺติปิ 
<span class="LineNumber"> 021 </span>โยเชตพฺพํ ฯ  
<span class="LineNumber"> 022 </span># ๑. สี. อปุนปฺปุนรุปฺปตฺติวเสน ฯ  ม. อปุนปฺปวตฺติวเสน ฯ
