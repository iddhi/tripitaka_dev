<span class="LineNumber"> 001 </span>	*เล่มที่ 40  มหาวคฺควณฺณนา  หน้า  576

<span class="LineNumber"> 002 </span>ภเวสุ ยถานุรูปํ ปวตฺติยมฺปิ  ปฏิสนฺธิยํ ปวตฺตนฺติ ฯ  
<span class="LineNumber"> 003 </span>		ลทฺธปฺปจฺจยมิติ ธมฺม-	มตฺตเมตํ ภวนฺตรมุเปติ  
<span class="LineNumber"> 004 </span>		นาสฺส ตโต สงฺกนฺติ	น ตโต เหตํ วินา โหติ ฯ  
<span class="LineNumber"> 005 </span>อิติ  เหตํ ลทฺธปจฺจยํ รูปารูปธมฺมตฺตํ อุปฺปชฺชมานํ ภวนฺตร-
<span class="LineNumber"> 006 </span>มุเปตีติ วุจฺจติ  น  สตฺโต  จ  ชีโว ฯ  ตสฺส  จ  นาปิ  
<span class="LineNumber"> 007 </span>อตีตภาวโต  อิธ  สงฺกนฺติ  อตฺถิ  นาปิ  ตโต  เหตุํ  วินา
<span class="LineNumber"> 008 </span>อิธ  ปาตุภาโว ฯ  เอตฺถ  จ  ปุริมํ  จวนโต  จุติ  ปจฺฉิมํ  
<span class="LineNumber"> 009 </span>ภวนฺตราทิปฏิสนฺธานโต ปฏิสนฺธีติ วุจฺจติ ฯ  
<span class="LineNumber"> 010 </span>	เอตฺถาห  นนุ  เอวํ  อสงฺกนฺติปาตุภาเว  สติ  เย  อิมสฺมึ  
<span class="LineNumber"> 011 </span>มนุสฺสตฺตภาเว  ขนฺธา  เตสํ  นิรุทฺธตฺตา  ผลปจฺจยสฺส  จ  
<span class="LineNumber"> 012 </span>กมฺมสฺส  ตตฺถ  อคมนโต  อฺสฺส  อฺโต  จ  ตํ  ผลํ 
<span class="LineNumber"> 013 </span>สิยา ฯ  อุปภุฺชเก  จ  อสติ  กสฺส  ตํ  ผลํ  สิยา ฯ  ตสฺมา  
<span class="LineNumber"> 014 </span>น สุนฺทรมิทํ วิธานนฺติ ฯ ตตฺริทํ วุจฺจติ  
<span class="LineNumber"> 015 </span>		สนฺตาเน ยํ ผลํ เอตํ	นาฺสฺส น จ อฺโต  
<span class="LineNumber"> 016 </span>		พีชานํ อภิสงฺขาโร		เอตสฺสตฺถสฺส สาธโก ฯ  
<span class="LineNumber"> 017 </span>		ผลสฺสุปฺปตฺติยา เอว	สิทฺธา ภุฺชกสมฺมติ  
<span class="LineNumber"> 018 </span>		ผลุปฺปาเทน รุกฺขสฺส	ยถา ผลติสมฺมุตีติ(๑) ฯ  
<span class="LineNumber"> 019 </span>	โยปิ  วเทยฺย  เอวํ  สนฺเตปิ  เอเต  สงฺขารา  วิชฺชมานา 
<span class="LineNumber"> 020 </span>วา ผลสฺส ปจฺจยา  สิยุํ  อวิชฺชมานา  วา ฯ  ยทิ  วิชฺชมานา  
<span class="LineNumber"> 021 </span># ๑. ม. ผลติ สมฺมุติ ฯ 
