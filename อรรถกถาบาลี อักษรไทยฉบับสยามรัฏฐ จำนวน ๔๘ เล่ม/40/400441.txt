<span class="LineNumber"> 001 </span>*เล่มที่ 40  สงฺขารุเปกฺขาาณนิทฺเทสวณฺณนา หน้า 441

<span class="LineNumber"> 002 </span>วยํ  ปสฺสนฺตสฺส วิปสฺสนตฺตยวิหาโร  อนิมิตฺ  ตวิหาโร  นาม 
<span class="LineNumber"> 003 </span>ตณฺหาปณิธึ  ภยโต  ทิสฺวา  อปฺปณิหิตาธิมุตฺตสฺส  สงฺขารุเปกฺขาย
<span class="LineNumber"> 004 </span>วยํ  ปสฺสนฺตสฺส  วิปสฺสนตฺตยวิหาโร  อปฺปณิหิตวิหาโร  นาม ฯ  
<span class="LineNumber"> 005 </span>ตถา  หิ ปรโต วุตฺตํ  อภินิเวสํ ภยโต สมฺปสฺสมาโน สุฺเต 
<span class="LineNumber"> 006 </span>อธิมุตฺตตฺตา ผุสฺส	ผุสฺส วยํ ปสฺสติ สุฺโต วิหาโร ฯ 
<span class="LineNumber"> 007 </span>นิมิตฺตํ ภยโต สมฺปสฺสมาโน  อนิมิตฺเต อธิมุตฺตตฺตา ผุสฺส ผุสฺส
<span class="LineNumber"> 008 </span>วยํ ปสฺสติ อนิมิตฺโต วิหาโร ฯ  ปณิธึ ภยโต สมฺปสฺสมาโน 
<span class="LineNumber"> 009 </span>อปฺปณิหิเต อธิมุตฺตตฺตา ผุสฺส ผุสฺส  วยํ  ปสฺสติ  อปฺปณิหิโต 
<span class="LineNumber"> 010 </span>วิหาโรติ ฯ  (๑)  ฉฬงฺคุเปกฺขาสมฺภาเวน  ปฏิกูเล  อปฺปฏิกูล-
<span class="LineNumber"> 011 </span>สฺาทิวิหารสภาเวน  จ  อรหโตเยว  สพฺพากาเรน  จิตฺตํ 
<span class="LineNumber"> 012 </span>วเส  วตฺตติ  ตโต  อยํ  วิปสฺสนาวิหาโร  อรหโตเยว  อิชฺฌตีติ  
<span class="LineNumber"> 013 </span>วุตฺตํ  โหติ ฯ  วีตราโค  สงฺขารุเปกฺขํ  วิปสฺสติ  วาติ  เอตฺถ 
<span class="LineNumber"> 014 </span>ปน  ติธา  จ ภยํ  ติธา  จ  อธิมุตฺตึ  อนาปชฺชิตฺวา  เกวลํ 
<span class="LineNumber"> 015 </span>วิปสฺสนาติ  เวทิตพฺพา ฯ  เอวํ  หิ  สติ  ปุพฺพาปรวิเสโส โหติ ฯ  
<span class="LineNumber"> 016 </span>	อิทานิ  ทฺวินฺนํ  ติณฺณํ  ปุคฺคลานํ  วเสน  สงฺขารุเปกฺขาย
<span class="LineNumber"> 017 </span>เอกตฺตนานตฺตเภทํ  ทสฺเสตุกาโม  กถํ  ปุถุชฺชนสฺส  จ  เสกฺขสฺส
<span class="LineNumber"> 018 </span>จาติอาทิมาห ฯ 
<span class="LineNumber"> 019 </span>	ตตฺถ  จิตฺตสฺส  อภินีหาโร  เอกตฺตํ  โหตีติ  เอโก  โหติ 
<span class="LineNumber"> 020 </span>สกตฺเถ ภาววจนนฺติ เวทิตพฺพํ ฯ  ยถา  อิทปฺปจฺจยาเอว 
<span class="LineNumber"> 021 </span># ๑. ขุ. ปฏิ. ๓๑/๒๐๒/๑๓๔ ฯ
