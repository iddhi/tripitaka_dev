<span class="LineNumber"> 001 </span>	*เล่มที่ 40  มหาวคฺควณฺณนา  หน้า  68

<span class="LineNumber"> 002 </span>โรเค  สภาคชีวิเต  วา  จตฺตาริ  มคฺคผลานิ  ปตฺวา ตสฺมึเยว  
<span class="LineNumber"> 003 </span>ปรินิพฺพายนฺตสฺส  อรหโตเยว  สมสีสิภาโว  โหตีติ  ตสฺมึ  สมสีสิ-
<span class="LineNumber"> 004 </span>ภาเว  าณนฺติ  วุตฺตํ โหติ ฯ วุตฺตฺจ ปุคฺคลปฺตฺติยํ  ตสฺสา 
<span class="LineNumber"> 005 </span>จ อฏฺ€กถายํ  กตโม จ ปุคฺคโล สมสีสี ยสฺส ปุคฺคลสฺส 
<span class="LineNumber"> 006 </span>อปุพฺพํ อจริมํ  อาสวปริยาทานฺจ โหติ ชีวิตปริยาทานฺจ ฯ
<span class="LineNumber"> 007 </span>อยํ วุจฺจติ ปุคฺคโล	สมสีสีติ(๑) ฯ  
<span class="LineNumber"> 008 </span>	สมสีสินิทฺเทเส  อปุพฺพํ  อจริมนฺติ  อปุเร  อปจฺฉา สนฺตติ-
<span class="LineNumber"> 009 </span>ปฺปจฺจุปนฺนวเสน  เอกวารํเยว  เอกกาลํเยวาติ  อตฺโถ ฯ
<span class="LineNumber"> 010 </span>	ปริยาทานนฺติ  ปริกฺขโย ฯ  
<span class="LineNumber"> 011 </span>	อยนฺติ  อยํ  ปุคฺคโล  สมสีสี  นาม  วุจฺจติ ฯ  โส  ปเนส
<span class="LineNumber"> 012 </span>ติวิโธ โหติ อิริยาปถสมสีสี โรคสมสีสี  ชีวิตสมสีสีติ ฯ  
<span class="LineNumber"> 013 </span>	ตตฺถ โย จงฺกมนฺโตว วิปสฺสนํ อารภิตฺวา อรหตฺตํ ปตฺวา 
<span class="LineNumber"> 014 </span>จงฺกมนฺโตว  ปรินิพฺพาติ  โย  €ิตโกว  วิปสฺสนํ อารภิตฺวา 
<span class="LineNumber"> 015 </span>อรหตฺตํ ปตฺวา €ิตโกว ปรินิพฺพาติ  โย  นิสินฺโนว  วิปสฺสนํ
<span class="LineNumber"> 016 </span>อารภิตฺวา  อรหตฺตํ  ปตฺวา  นิสินฺโนว  ปรินิพฺพาติ โย  นิปนฺโนว 
<span class="LineNumber"> 017 </span>วิปสฺสนํ  อารภิตฺวา  อรหตฺตํ  ปตฺวา  นิปนฺโนว  ปรินิพฺพาติ  
<span class="LineNumber"> 018 </span>อยํ  อิริยาปถสมสีสี  นาม ฯ 
<span class="LineNumber"> 019 </span>	โย  ปน  เอกํ โรคํ ปตฺวา อนฺโตโรเคเยว วิปสฺสนํ 
<span class="LineNumber"> 020 </span>อารภิตฺวา  อรหตฺตํ  ปตฺวา  เตเนว  โรเคน  ปรินิพฺพาติ  อยํ  
<span class="LineNumber"> 021 </span># ๑. อภิ. ปุ. ๓๖/๓๒/๑๔๔ ฯ
