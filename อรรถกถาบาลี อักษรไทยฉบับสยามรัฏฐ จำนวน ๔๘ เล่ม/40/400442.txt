<span class="LineNumber"> 001 </span>	*เล่มที่ 40  มหาวคฺควณฺณนา  หน้า  442

<span class="LineNumber"> 002 </span>อิทปฺปจฺจยตาติ วุตฺตํ ตถา เอโก  เอกตฺตํ ฯ 
<span class="LineNumber"> 003 </span>	อภินีหาโรติ  สามิอตฺเถ  ปจฺจตฺตวจนํ  วา  อภินีหารสฺสาติ
<span class="LineNumber"> 004 </span>อตฺโถ ฯ  โส เทโส สมฺมชฺชิตฺวาติ(๑)อาทีสุ  วิย วิภตฺติวิปลฺลาโส 
<span class="LineNumber"> 005 </span>กโตติ เวทิตพฺโพ ฯ 
<span class="LineNumber"> 006 </span>	จิตฺตํ กิลิสฺสตีติ วิปสฺสนานิกนฺติสงฺขาเตน  โลภกิเลเสน
<span class="LineNumber"> 007 </span>จิตฺตํ  กิลิสติ  ตาปียติ พาธียตีติ อตฺโถ ฯ 
<span class="LineNumber"> 008 </span>	ภาวนาย  ปริปนฺโถ  โหตีติ  ปฏิลทฺธาย  วิปสฺสนาภาวนาย 
<span class="LineNumber"> 009 </span>อุปฆาโต โหติ ฯ
<span class="LineNumber"> 010 </span>	ปฏิเวธสฺส อนฺตราโย  โหตีติ  วิปสฺสนาภาวนาย 
<span class="LineNumber"> 011 </span>ปฏิลภิตพฺพสฺส  สจฺจปฺปฏิเวธสฺส  ปฏิลาภนฺตราโย  โหติ ฯ  
<span class="LineNumber"> 012 </span>	อายตึ  ปฏิสนฺธิยา  ปจฺจโย  โหตีติ  สงฺขารุเปกฺขา-
<span class="LineNumber"> 013 </span>สมฺปยุตฺตกมฺมสฺส  พลวตฺตา  เตเนว  สุคติปฏิสนฺธิยา  ทียมานาย
<span class="LineNumber"> 014 </span>อภินนฺทนสงฺขาโต  โลภกิเลโส  อนาคเต  กามาวจรสุคติปฏิสนฺธิยา  
<span class="LineNumber"> 015 </span>ปจฺจโย  โหติ ฯ  ยสฺมา  กิเลสสหายํ  กมฺมํ  วิปากํ ชเนติ  ตสฺมา 
<span class="LineNumber"> 016 </span>กมฺมํ  ชนกปจฺจโย  โหติ ฯ  กิเลโส  อุปตฺถมฺภกปจฺจโย ฯ 
<span class="LineNumber"> 017 </span>	เสกฺขสฺส  ปน  อุตฺตริปฺปฏิเวธสฺสาติ  สกทาคามิมคฺคาทิ-
<span class="LineNumber"> 018 </span>วเสน  สจฺจปฺปฏิเวธสฺส ฯ
<span class="LineNumber"> 019 </span>	อายตึ ปฏิสนฺธิยา  ปจฺจโย  โหตีติ  เสกฺเขสุ  โสตาปนฺน-
<span class="LineNumber"> 020 </span>สกทาคามีนํ  อนธิคฺคตชฺฌานานํ  สงฺขารุเปกฺขากมฺเมน  ทียมานาย 
<span class="LineNumber"> 021 </span># ๑. วิ. มหา. ๔/๑๘๕/๒๔๔ ฯ
