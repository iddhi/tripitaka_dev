<span class="LineNumber"> 001 </span>	*เล่มที่ 40  ทุกฺขสจฺจนิทฺเทสวณฺณนา หน้า 253

<span class="LineNumber"> 002 </span>	ชรานิทฺเทเส  ชราติ  สภาวปจฺจตฺตํ ฯ  ชีรณตาติ  อาการ-
<span class="LineNumber"> 003 </span>นิทฺเทโส ฯ
<span class="LineNumber"> 004 </span>	ขณฺฑิจฺจนฺติอาทโย  ตโย  กาลาติกฺกเม  กิจฺจนิทฺเทสา  
<span class="LineNumber"> 005 </span>ปจฺฉิมา  เทฺว  ปกตินิทฺเทสา ฯ  อยํ  หิ  ชราติ  อิมินา  ปเทน 
<span class="LineNumber"> 006 </span>สภาวโต  ทีปิตา  เตนสฺสา  อิทํ  สภาวปจฺจตฺตํ ฯ  ชีรณตาติ  
<span class="LineNumber"> 007 </span>อิมินา  อาการโต  เตนสฺสายํ  อาการนิทฺเทโส ฯ  ขณฺฑิจฺจนฺติ  
<span class="LineNumber"> 008 </span>อิมินา  กาลาติกฺกเม  ทนฺตนขานํ  ขณฺฑิตภาวกรณกิจฺจโต ฯ 
<span class="LineNumber"> 009 </span>	ปาลิจฺจนฺติ  อิมินา  เกสโลมานํ  ปลิตภาวกรณกิจฺจโต ฯ 
<span class="LineNumber"> 010 </span>	วลิตฺตจตาติ  อิมินา  มํสํ  มิลาเปตฺวา  ตเจ  วลิภาว-
<span class="LineNumber"> 011 </span>กรณกิจฺจโต  ทีปิตา ฯ  เตนสฺสา  อิเม  ตโย  กาลาติกฺกเม
<span class="LineNumber"> 012 </span>กิจฺจนิทฺเทสา ฯ  เตหิ อิเมสํ วิการานํ  ทสฺสนวเสน  ปากฏีภูตา 
<span class="LineNumber"> 013 </span>ปากฏชรา  ทสฺสิตา ฯ  ยเถว  หิ  อุทกสฺส  วา  วาตสฺส  วา 
<span class="LineNumber"> 014 </span>อคฺคิโน  วา  ติณรุกฺขาทีนํ  สมฺภคฺคปลิภคฺคตาย  วา  ฌามตาย
<span class="LineNumber"> 015 </span>วา  คตมคฺโค  ปากโฏ  โหติ  น  จ  โส  คตมคฺโค  ตาเนว
<span class="LineNumber"> 016 </span>อุทกาทีนิ เอวเมว ชราย ทนฺตาทีสุ  ขณฺฑิจฺจาทิวเสน  คตมคฺโค 
<span class="LineNumber"> 017 </span>ปากโฏ จกฺขุํ อุมฺมีเลตฺวาปิ คยฺหติ น จ ขณฺฑิจฺจาทีเนว  
<span class="LineNumber"> 018 </span>ชรา ฯ น หิ ชรา จกฺขุวิฺเยฺยา โหติ ฯ  
<span class="LineNumber"> 019 </span>	อายุโน  สํหานิ  อินฺทฺริยานํ  ปริปาโกติ  อิเมหิ  ปน  ปเทหิ
<span class="LineNumber"> 020 </span>กาลาติกฺกเมเยว  อภิพฺยตฺตาย  อายุกฺขยจกฺขาทิอินฺทฺริยปริปาก-
<span class="LineNumber"> 021 </span>สงฺขาตาย  ปกติยา  ทีปิตา เตนสฺสิเม  เทฺว  ปกตินิทฺเทสาติ 
<span class="LineNumber"> 022 </span>เวทิตพฺพา ฯ
