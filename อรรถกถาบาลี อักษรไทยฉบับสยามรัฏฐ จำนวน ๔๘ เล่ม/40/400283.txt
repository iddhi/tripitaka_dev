<span class="LineNumber"> 001 </span>	*เล่มที่ 40  มคฺคสจฺจนิทฺเทสวณฺณนา หน้า 283

<span class="LineNumber"> 002 </span>วจนํ  อตฺถวเสน  ปาฬิวเสน  อนุสนฺธิวเสน  ปุพฺพาปรวเสน 
<span class="LineNumber"> 003 </span>คณฺหนฺตสฺส  สชฺฌายนฺตสฺส  จินฺเตนฺตสฺส  วาเจนฺตสฺส  เทเสนฺตสฺส  
<span class="LineNumber"> 004 </span>ปกาเสนฺตสฺส  กิเลสา  โอกาสํ  น  ลภนฺติ ฯ  อปรภาเค  
<span class="LineNumber"> 005 </span>ปนสฺส  คนฺถกมฺมํ  ปหาย  กุสีตสฺส  จรโต  อโยนิโสมนสิ
<span class="LineNumber"> 006 </span>การสติโวสฺสคฺเค  อาคมฺม  อุปฺปชฺชนฺติ ฯ  เอวมฺปิ  อสมุทาจาร-
<span class="LineNumber"> 007 </span>วเสน อนุปฺปนฺนา  อนุปฺปชฺชนฺติ นาม ฯ  
<span class="LineNumber"> 008 </span>	เอกจฺโจ  ปน  ธุตงฺคธโร  โหติ  เตรส  ธุตงฺคคุเณ  สมาทาย  
<span class="LineNumber"> 009 </span>วตฺตติ  ตสฺส  ธุตงฺคคุเณ  ปริหรนฺตสฺส  กิเลสา  โอกาสํ  น
<span class="LineNumber"> 010 </span>ลภนฺติ ฯ  อปรภาเค  ปนสฺส  ธุตงฺคานิ  วิสฺสชฺเชตฺวา  พาหุลฺลาย 
<span class="LineNumber"> 011 </span>อาวตฺตนฺตสฺส(๑)  จรโต  อโยนิโสมนสิการสติโวสฺสคฺเค  อาคมฺม  
<span class="LineNumber"> 012 </span>อุปฺปชฺชนฺติ ฯ เอวมฺปิ อสมุทาจารวเสน อนุปฺปนฺนา อุปฺปชฺชนฺติ 
<span class="LineNumber"> 013 </span>นาม ฯ  
<span class="LineNumber"> 014 </span>	เอกจฺโจ  อฏฺ€สุ  สมาปตฺตีสุ  จิณฺณวสี  โหติ  ตสฺส 
<span class="LineNumber"> 015 </span>ป€มชฺฌานาทีสุ  อาวชฺชนวสีอาทิวเสน  วิหรนฺตสฺส  กิเลสา  
<span class="LineNumber"> 016 </span>โอกาสํ  น  ลภนฺติ ฯ  อปรภาเค  ปนสฺส  ปริหีนชฺฌานสฺส 
<span class="LineNumber"> 017 </span>วา  วิสฺสฏฺ€ชฺฌานสฺส  วา  ภสฺสาทีสุ  อนุยุตฺตสฺส  วิหรโต  
<span class="LineNumber"> 018 </span>อโยนิโสมนสิการสติโวสฺสคฺเค  อาคมฺม  อุปฺปชฺชนฺติ ฯ  เอวมฺปิ 
<span class="LineNumber"> 019 </span>อสมุทาจารวเสน  อนุปฺปนฺนา อุปฺปชฺชนฺติ นาม ฯ  
<span class="LineNumber"> 020 </span>	เอกจฺโจ  ปน  วิปสฺสโก  โหติ  สตฺตสุ  วา  อนุวิปสฺสนาสุ(๒)
<span class="LineNumber"> 021 </span># ๑. ม. อาวตฺตสฺส ฯ  ๒. ขุ. ปฏิ. ๓๑/๗๒๗/๖๒๓ ฯ
