<span class="LineNumber"> 001 </span>	*เล่มที่ 40  มหาวคฺควณฺณนา  หน้า  312

<span class="LineNumber"> 002 </span>วณฺณภณนํ  โหติ  ตทธิคฺคมาย  อุสฺสุกฺกานํ  อุสฺสาหชนกํ  เอวเมว 
<span class="LineNumber"> 003 </span>อิธ  อวูปสนฺตานมฺปิ  วิตกฺกวิจารานํ วูปสโม  วุจฺจมาโน  
<span class="LineNumber"> 004 </span>วณฺณภณนํ  โหติ  เตนายมตฺโถ  วุตฺโต  ปีติยา  จ  สมติกฺกมา  
<span class="LineNumber"> 005 </span>วิตกฺกวิจารานฺจ วูปสมาติ ฯ  
<span class="LineNumber"> 006 </span>	อุเปกฺขโก  จ  วิหรตีติ  เอตฺถ  อุปปตฺติโต  อิกฺขตีติ  อุเปกฺขา
<span class="LineNumber"> 007 </span>สมํ ปสฺสติ  อปกฺขปติตา  หุตฺวา  ปสฺสตีติ  อตฺโถ ฯ  ตาย  
<span class="LineNumber"> 008 </span>วิสทาย  วิปุลาย  ถามคตาย  สมนฺนาคตตฺตา ตติยชฺฌานสมงฺคี 
<span class="LineNumber"> 009 </span>อุเปกฺขโกติ วุจฺจติ ฯ  
<span class="LineNumber"> 010 </span>	อุเปกฺขา  ปน  ทสวิธา  โหติ ฉฬงฺคุเปกฺขา พฺรหฺม-
<span class="LineNumber"> 011 </span>วิหารุเปกฺขา โพชฺฌงฺคุเปกฺขา  วีริยุเปกฺขา  สงฺขารุเปกฺขา 
<span class="LineNumber"> 012 </span>เวทนุเปกฺขา  วิปสฺสนุเปกฺขา  ตตฺรมชฺฌตฺตุเปกฺขา  ฌานุเปกฺขา
<span class="LineNumber"> 013 </span>ปาริสุทฺธุเปกฺขาติ ฯ  
<span class="LineNumber"> 014 </span>	ตตฺถ  ยา  อิธ [๑] ภิกฺขเว  ขีณาสโว  ภิกฺขุ  จกฺขุนา  รูปํ 
<span class="LineNumber"> 015 </span>ทิสฺวา  เนว สุมโน  โหติ  น  ทุมฺมโน  อุเปกฺขโก จ วิหรติ 
<span class="LineNumber"> 016 </span>สโต สมฺปชาโนติ (๒) เอวมาคตา ขีณาสวสฺส  ฉสุ  ทฺวาเรสุ 
<span class="LineNumber"> 017 </span>อิฏฺ€านิฏฺ€ฉฬารมฺมณาปาเถ  ปริสุทฺธิปกติภาวาวิชหณาการภูตา  
<span class="LineNumber"> 018 </span>อุเปกฺขา  อยํ  ฉฬงฺคุเปกฺขา  นาม ฯ 
<span class="LineNumber"> 019 </span>	ยา  ปน  อุเปกฺขาสหคเตน เจตสา เอกํ ทิสํ  ผริตฺวา 
<span class="LineNumber"> 020 </span>วิหรตีติ  (๓)  เอวมาคตา สตฺเตสุ มชฺฌตฺตาการภูตา อุเปกฺขา อยํ 
<span class="LineNumber"> 021 </span># ๑. ม. เอตฺถนฺตเร ภิกฺขเวติ ทิสฺสติ ฯ 
<span class="LineNumber"> 022 </span># ๒. องฺ. ฉกฺก. ๒๒/๒๗๒/๓๑๑ ฯ  ๓. ที. สี. ๙/๓๘๔/๓๑๐ ฯ
