<span class="LineNumber"> 001 </span>	*เล่มที่ 40  สีลมยาณนิทฺเทสวณฺณนา หน้า 351

<span class="LineNumber"> 002 </span>ตถาคตสฺส  สจฺฉิกโต ฯ  โลกนิโรธคามินี  ปฏิปทา  ภิกฺขเว  
<span class="LineNumber"> 003 </span>ตถาคเตน  อภิสมฺพุทฺธา  โลกนิโรธคามินี  ปฏิปทา  ตถาคตสฺส  
<span class="LineNumber"> 004 </span>ภาวิตา ฯ  ยํ ภิกฺขเว  สเทวกสฺส  โลกสฺส  ฯเปฯ  อนุวิจริตํ  
<span class="LineNumber"> 005 </span>มนสา  สพฺพนฺตํ  ตถาคเตน  อภิสมฺพุทฺธํ ฯ  ตสฺมา  ตถาคโตติ
<span class="LineNumber"> 006 </span>วุจฺจตีติ ฯ  (๑)  ตสฺส  เอวมฺปิ  อตฺโถ  เวทิตพฺโพ ฯ อิทมฺปิ จ  
<span class="LineNumber"> 007 </span>ตถาคตสฺส  ตถาคตภาวทีปเน  มุขมตฺตเมว ฯ  สพฺพากาเรน ปน
<span class="LineNumber"> 008 </span>ตถาคโตว  ตถาคตสฺส  ตถาคตภาวํ  วณฺเณยฺย ฯ  ยสฺมา ปน 
<span class="LineNumber"> 009 </span>สพฺพพุทฺธา ตถาคตคุเณนาปิ สมสมา ตสฺมา สพฺเพสํ  วเสน 
<span class="LineNumber"> 010 </span>ตถาคตานนฺติ อาห ฯ  
<span class="LineNumber"> 011 </span>	อรหนฺตานนฺติ  กิเลเสหิ  อารกตฺตา  อรีนํ  อรานฺจ  
<span class="LineNumber"> 012 </span>หตตฺตา  ปจฺจยาทีนํ  อรหตฺตา  ปาปกรเณน  รหาภาวา  ตถาคโต
<span class="LineNumber"> 013 </span>อรหํ ฯ  อารกา  หิ  โส สพฺพกิเลเสหิ  สุวิทูรวิทูเร €ิโต มคฺเคน 
<span class="LineNumber"> 014 </span>สวาสนานํ กิเลสานํ ปหีนตฺตาติ อรหํ ฯ  
<span class="LineNumber"> 015 </span>		โส ตโต อารกา นาม	ยสฺส เยนาสมงฺคิตา  
<span class="LineNumber"> 016 </span>		อสมงฺคี จ โทเสหิ		นาโถ เตนารหํ มโต ฯ  
<span class="LineNumber"> 017 </span>	เต จาเนน กิเลสารโย มคฺเคน หตาติ อรีนํ หตตฺตาปิ 
<span class="LineNumber"> 018 </span>อรหํ ฯ  
<span class="LineNumber"> 019 </span>		ยสฺมา ราคาทิสงฺขาตา	สพฺเพปิ อรโย หตา  
<span class="LineNumber"> 020 </span>		ปฺาสตฺเถน นาเถน	ตสฺมาปิ อรหํ มโต ฯ  
<span class="LineNumber"> 021 </span># ๑. องฺ. จตุกฺก. ๒๑/๒๓/๓๑ ฯ
