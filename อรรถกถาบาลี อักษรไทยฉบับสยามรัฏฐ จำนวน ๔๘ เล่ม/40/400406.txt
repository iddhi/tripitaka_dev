<span class="LineNumber"> 001 </span>	*เล่มที่ 40  มหาวคฺควณฺณนา  หน้า  406

<span class="LineNumber"> 002 </span>สพฺพมฺปิ  รูปํ อตีตตฺติเกน เจว จตูหิ จ อชฺฌตฺตาทิทุเกหิ  จาติ
<span class="LineNumber"> 003 </span>เอกาทสหิ โอกาเสหิ ปริจฺฉินฺทิตฺวา สพฺพํ รูปํ อนิจฺจโต
<span class="LineNumber"> 004 </span>ววตฺเถติ อนิจฺจนฺติ  สมฺมสติ ฯ  กถํ  ปรโต  วุตฺตนเยน ฯ 
<span class="LineNumber"> 005 </span>	วุตฺตํ  เหตํ  รูปํ  อตีตานาคตปจฺจุปฺปนฺนํ  อนิจฺจํ
<span class="LineNumber"> 006 </span>ขยฏฺเ€นาติ  (๑)  ตสฺมา  เอส  ยํ  อตีตํ  รูปํ ตํ ยสฺมา อตีเตเยว
<span class="LineNumber"> 007 </span>ขีณํ  นยิมํ  ภวํ  สมฺปตฺตนฺติ  อนิจฺจํ  ขยฏฺเ€น  ยํ  อนาคตํ  
<span class="LineNumber"> 008 </span>รูปํ  ตํ  อนนฺตรภเว  นิพฺพตฺติสฺสติ  ตมฺปิ  ตตฺเถว  ขียิสฺสติ  น
<span class="LineNumber"> 009 </span>ตโต  ปรํ ภวํ คิมสฺสตีติ อนิจฺจํ  ขยฏฺเ€น  ยํ  ปจฺจุปฺปนฺนํ 
<span class="LineNumber"> 010 </span>รูปํ  ตํ  อิเธว  ขียติ  น  อิโต คจฺฉตีติ อนิจฺจํ  ขยฏฺเ€น  
<span class="LineNumber"> 011 </span>ยํ  อชฺฌตฺตํ  รูปํ  ตมฺปิ  อชฺฌตฺตเมว ขียติ น พหิทฺธาภาวํ 
<span class="LineNumber"> 012 </span>คจฺฉตีติ  อนิจฺจํ  ขยฏฺเ€น  ยํ  พหิทฺธา  โอฬาริกํ สุขุมํ หีนํ 
<span class="LineNumber"> 013 </span>ปณีตํ ทูเร สนฺติเก ตมฺปิ  เอตฺเถว  ขียติ  น  ทูรภาวํ 
<span class="LineNumber"> 014 </span>คจฺฉตีติ อนิจฺจํ ขยฏฺเ€นาติ สมฺมสติ ฯ อิทํ สพฺพมฺปิ  อนิจฺจํ 
<span class="LineNumber"> 015 </span>ขยฏฺเ€นาติ เอตสฺส วเสน เอกํ สมฺมสนํ ปเภทโต ปน
<span class="LineNumber"> 016 </span>เอกาทสวิธํ โหติ ฯ  
<span class="LineNumber"> 017 </span>	สพฺพเมว  เจตํ  ทุกฺขํ  ภยฏฺเ€นาติ  สมฺมสติ ฯ  ภยฏฺเ€นาติ 
<span class="LineNumber"> 018 </span>สปฺปฏิภยตาย ฯ  ยํ หิ อนิจฺจํ ตํ ภยาวหํ โหติ สีโหปมสุตฺเต 
<span class="LineNumber"> 019 </span>เทวานํ วิย ฯ อิติ อิทมฺปิ ทุกฺขํ  ภยฏฺเ€นาติ เอตสฺส วเสน
<span class="LineNumber"> 020 </span>เอกํ สมฺมสนํ ปเภทโต ปน เอกาทสวิธํ โหติ ฯ  
<span class="LineNumber"> 021 </span># ๑. ขุ. ปฏิ. ๓๑/๑๐๐/๗๗ ฯ
