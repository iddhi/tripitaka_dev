<span class="LineNumber"> 001 </span>		เล่มที่  34  วีสตินิปาตวณฺณนา  หน้า  36

<span class="LineNumber"> 002 </span>			สเจ จ ตํ ราช มโท สเหยฺย  
<span class="LineNumber"> 003 </span>			นารีคเณหิ ปริวารยนฺตํ  
<span class="LineNumber"> 004 </span>			อิมเมว คาถํ มนสิกโรหิ  
<span class="LineNumber"> 005 </span>			ภาเสสิ เจตํ ปริสาย มชฺเฌ ฯ  
<span class="LineNumber"> 006 </span>		อพฺโภกาสสโย ชนฺตุ  วชนฺตฺยา ขีรปายิโต  
<span class="LineNumber"> 007 </span>		ปริกิณฺโณ สุวาเนหิ  สฺวาชฺช ราชาติ วุจฺจตีติ ฯ  
<span class="LineNumber"> 008 </span>	ตตฺถ  น  อุสฺสาหเสติ  น  อุสฺสหสิ ฯ  ธมฺมิพลินฺติ  ธมฺเมน 
<span class="LineNumber"> 009 </span>สเมน  อนติริตฺตพลึ  คณฺหาติ  อตฺโถ ฯ  อธมฺมกาโร  เตติ  
<span class="LineNumber"> 010 </span>โปราณกราชูหิ  €ปิตํ  วินิจฺฉยธมฺมํ  ภินฺทิตฺวา  ปวตฺตา  อธมฺมกิริยา ฯ 
<span class="LineNumber"> 011 </span>นิมนฺติตาติ  ธมฺมิกสมณพฺราหฺมเณ  นิมนฺเตตฺวา  ปกฺโกสกา ฯ  
<span class="LineNumber"> 012 </span>ยถานุภาวนฺติ  ยถาพลํ  ยถาสตึ ฯ  อิมเมว  คาถนฺติ  อิทานิ  
<span class="LineNumber"> 013 </span>วตฺตพฺพํ  สนฺธายาห ฯ  ตตฺรายํ  อธิปฺปาโย  มหาราช  สเจ  ตํ 
<span class="LineNumber"> 014 </span>มโท  อภิภเวยฺย  สเจ  เต  นารีคเณหิ  ปริวุตสฺส  รูปาทโย  วา  
<span class="LineNumber"> 015 </span>กามคุเณ  รชฺชสุขํ  วา  อารพฺภ  มาโน  อุปฺปชฺเชยฺย  อเถว  จินฺเตยฺยาสิ 
<span class="LineNumber"> 016 </span>อหํ  ปุเร  จณฺฑาลโยนิยํ  นิพฺพตฺโต  ฉนฺนสฺส  ติณกุฏิมตฺตสฺสาปิ  
<span class="LineNumber"> 017 </span>อภาวา  อพฺโภกาสสโย  อโหสึ  ตทา  หิ  เม  มาตา  จณฺฑาลี  อรฺํ 
<span class="LineNumber"> 018 </span>ทารุปณฺณาทีนํ  อตฺถาย  คจฺฉนฺตี  มํ  กุกฺกุรคณสฺส  มชฺเฌ  
<span class="LineNumber"> 019 </span>อพฺโภกาเส  นิปชฺชาเปตฺวา  อตฺตโน  ขีรํ  ปาเยตฺวา  คจฺฉติ  โสหํ  
<span class="LineNumber"> 020 </span>กุกฺกุเรหิ  ปริวาริโต  เตหิเยว  สทฺธึ  สุนขิยา  ขีรํ  ปิวิตฺวา  วฑฺฒิโต  
<span class="LineNumber"> 021 </span>เอวํ นีจชจฺโจ  หุตฺวา  อชฺช  ราชา  นาม  ชาโตติ  อิติ  โข  ตฺวํ มหาราช  
<span class="LineNumber"> 022 </span>อิมินา  อตฺเถน  อตฺตานํ  โอวทนฺโต  โย  โส  ปุพฺเพ  อพฺโภกาสสโย  
