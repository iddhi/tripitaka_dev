<span class="LineNumber"> 001 </span>		เล่มที่  34  ตึสตินิปาตวณฺณนา  หน้า  196

<span class="LineNumber"> 002 </span>ผลานิ  ฉินฺทิตฺวา  ตตฺถ  ปตนฺติ ฯ  ตสฺสาวิทูเร  สยฺชาตสาลี ฯ  
<span class="LineNumber"> 003 </span>ตโต  จ  สุวกา  สาลิสีสานิ  อาหริตฺวา  ตสฺมึ  รุกฺเข  นิสีทิตฺวา  
<span class="LineNumber"> 004 </span>ขาทนฺติ ฯ  เตสํ  ขาทมานานํ  สาลีปิ  ตณฺฑุลาปิ  ตตฺถ  ปตนฺติ ฯ  
<span class="LineNumber"> 005 </span>อิติ  ตํ  อุทกํ  สุริยาตเปน  ปจฺจมานํ  รสํ  โลหิตวณฺณํ  อโหสิ ฯ  
<span class="LineNumber"> 006 </span>นิทาฆสมเย  ปิปาสิตา  สกุณคณา  ตํ  ปิวิตฺวา  มตฺตา  ปริวตฺเตตฺวา  
<span class="LineNumber"> 007 </span>รุกฺขมูเล  ปตึสุ  โถกํ  นิทฺทายิตฺวา  วิกุชฺชมานา  ปกฺกมนฺติ ฯ  
<span class="LineNumber"> 008 </span>รุกฺขสุนขมกฺกฏาทีสุปิ  เอเสว  นโย ฯ  วนจรโก  ตํ  ทิสฺวา  สเจ 
<span class="LineNumber"> 009 </span>อิทํ  วิสํ  ภเวยฺย  อิเม  มเรยฺยุํ  อิเม  ปน  โถกํ  นิทฺทายิตฺวา  ยถาสุขํ  
<span class="LineNumber"> 010 </span>คจฺฉนฺติ  นยิทํ  วิสนฺติ ฯ  โส  สยํ  ปิวิตฺวา  มตฺโต  หุตฺวา  มํสํ  
<span class="LineNumber"> 011 </span>ขาทิตุกาโม  อโหสิ ฯ  ตโต  อคฺคึ  กตฺวา  ปชฺชลิตฺวา  รุกฺขมูเล  
<span class="LineNumber"> 012 </span>ปติเต  สกุเณ  ติตฺติรกุกฺกุฏาทโย  มาเรตฺวา  มํสํ  องฺคาเร  ปจิตฺวา  
<span class="LineNumber"> 013 </span>เอเกน  หตฺเถน  นจฺจนฺโต  เอเกน  มํสํ ขาทนฺโต เอกาหํ ทฺวีหํ 
<span class="LineNumber"> 014 </span>ตตฺเถว  อโหสิ ฯ  ตโต  ปน  อวิทูเร  เอโก  วรุโณ  นาม  ตาปโส  
<span class="LineNumber"> 015 </span>วสติ ฯ  วนจรโก  อฺถาปิ  ตสฺส  สนฺติกํ  คจฺฉติ ฯ  อถสฺส  
<span class="LineNumber"> 016 </span>เอตทโหสิ  อิทํ  ปานํ  ตาปเสน  สทฺธึ  ปิวิสฺสามีติ ฯ  โส  เอกํ  
<span class="LineNumber"> 017 </span>เวฬุนาฬิกํ  ปูเรตฺวา  ปกฺกมํเสน  สทฺธึ  อาหริตฺวา  ปณฺณสาลํ  
<span class="LineNumber"> 018 </span>คนฺตฺวา  ภนฺเต  อิมํ  ปานํ  ปิวถาติ  วตฺวา  อุโภปิ  มํสํ  ขาทนฺตา 
<span class="LineNumber"> 019 </span>ปิวิสุ ฯ  อิติ  สุเรน  จ  วรุเณน  จ  ทิฏฺ€ตฺตา  ตสฺส  ปานสฺส  สุราติ 
<span class="LineNumber"> 020 </span>จ  วรุณีติ  จ นามํ ชาตํ ฯ  
<span class="LineNumber"> 021 </span>	เต  อุโภปิ  อตฺเถโส  อุปาโยติ  เวฬุนาฬิโย  ปูเรตฺวา  กาเชนาทาย  
<span class="LineNumber"> 022 </span>ปจฺจนฺตนครํ  คนฺตฺวา  ปานการกา นาม อาคตาติ รฺโ  อาโรเจสุํ ฯ  
