<span class="LineNumber"> 001 </span>			เล่มที่  34  อโยฆรชาตกํ  หน้า  177

<span class="LineNumber"> 002 </span>กุโตเยว ฯ  ยกฺขาติ  มหิทฺธิกา  ยกฺขา ฯ  ปิสาจาติ  ปํสุปิสาจกา ฯ  
<span class="LineNumber"> 003 </span>เปตาติ ปิตฺติวิสยิกา ฯ  อสฺสสนฺตีติ  อสฺสาสวาเตน  อุปหนนฺติ  
<span class="LineNumber"> 004 </span>อาวิสนฺตีติ  วา  อตฺโถ ฯ  น  มจฺจุโนติ  มจฺจุํ  ปน  เตปิ  อสฺสาเสน 
<span class="LineNumber"> 005 </span>วา  อุปหนิตุํ  อาวิสิตุํ  วา  น  สกฺโกนฺติ ฯ  นิชฺฌาปนํ  กโรนฺตีติ  
<span class="LineNumber"> 006 </span>พลิกมฺมวเสน  ขมาเปนฺติ  ปสาเทนฺติ ฯ  อปราธเกติ  ราชา-
<span class="LineNumber"> 007 </span>ปราธการเก ฯ ทูสเกติ รชฺชทูสเก ฯ  เห€เกติ  สนฺธิจฺเฉทาทีหิ  
<span class="LineNumber"> 008 </span>โลกวิเห€เก ฯ  ราชาโนติ  ราชาโน ฯ  วิทิตฺวาน  โทสนฺติ  
<span class="LineNumber"> 009 </span>โทสํ  ชานิตฺวา  ยถานุรูเปน  ทณฺเฑนฺติ ฯ  น  มจฺจุโนติ  เตปิ  มจฺจุํ  
<span class="LineNumber"> 010 </span>ตณฺฑยิตุํ  น  สกฺโกนฺติ ฯ  นิชฺฌาเปตุนฺติ  สกฺขีหิ  อตฺตโน  
<span class="LineNumber"> 011 </span>นิรปราธภาวํ  ปกาเสตฺวา  ปสาเทตุํ ฯ  น  อฑฺฒกา  พลวา  
<span class="LineNumber"> 012 </span>เตชวาปีติ  อิเม  อฑฺฒา  อยํ  กายพลาณพเลหิ  พลวา  อยํ  
<span class="LineNumber"> 013 </span>เตชวาติ  เอวํปิ  น  มจฺจุราชสฺส  อเปกฺขมตฺถิ  เอกสฺมึปิ  สตฺเต  
<span class="LineNumber"> 014 </span>อเปกฺขา  เปมํ  สิเนโห  นตฺถิ  สพฺพเมวาภิมทฺทตีติ  ทสฺเสติ ฯ  
<span class="LineNumber"> 015 </span>ปสยฺหาติ  พลกฺกาเรหิ  อภิภวิตฺวา ฯ  น  มจฺจุโนติ  เตปิ  มจฺจุํ  
<span class="LineNumber"> 016 </span>ขาทิตุํ  น  สกฺโกนฺติ ฯ  กโรนฺตาติ  มายํ  กโรนฺตา ฯ  โมเหนฺตีติ  
<span class="LineNumber"> 017 </span>อภูตํ  ภูตํ  กตฺวา  ทสฺเสนฺตา  โมเหนฺติ ฯ  อุคฺคเตชาติ  อุคฺคเตน  
<span class="LineNumber"> 018 </span>วิสเตเชน  สมนฺนาคตา ฯ  ติกิจฺฉกาติ  วิสเวชฺชา ฯ  ธมฺมนฺตรี  
<span class="LineNumber"> 019 </span>เวตฺตรุโณ  จ  โภโชติ  เอเต  เอวํนามกา  เวชฺชา ฯ โฆรมธียมานาติ  
<span class="LineNumber"> 020 </span>โฆรํ  นาม  วิชฺชํ  อธิยนฺตา ฯ  โอสเธภีติ  โฆรํ  วา  คนฺธาทึ  วา  
<span class="LineNumber"> 021 </span>วิชฺชํ  สาเวตฺวา  โอสธานิ  อาทาย  เตหิ  โอสเธหิ  ปจฺจตฺถิกานํ  
<span class="LineNumber"> 022 </span>อทสฺสนํ  วชนฺติ ฯ  ธมฺโมติ  สุจริตธมฺโม ฯ  รกฺขตีติ  เยน 
<span class="LineNumber"> 023 </span>รกฺขิโต  ตํ  ปฏิรกฺขติ ฯ  สุขนฺติ  ฉสุ  กามสคฺเคสุ  สุขํ  อาวหติ  
<span class="LineNumber"> 024 </span>ปาเปติ  ปฏิสนฺธิวเสน อุปเนติ ฯ  
