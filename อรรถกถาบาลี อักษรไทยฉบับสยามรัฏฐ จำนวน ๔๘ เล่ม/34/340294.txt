<span class="LineNumber"> 001 </span>		เล่มที่  34  ตึสตินิปาตวณฺณนา  หน้า  294

<span class="LineNumber"> 002 </span>	ตตฺถ  โกนีธาติ  อิธ  อมฺเหสุ  ตีสุ  ชเนสุ  โก  นุ  อตฺถิ ฯ  
<span class="LineNumber"> 003 </span>อสฺมึธาติ  เอตฺถ  อิธาติ  นิปาตมตฺตํ  อสฺมึ  โลเกติ  อตฺโถ ฯ 
<span class="LineNumber"> 004 </span>ปาณภูติ  ปาณภูโต ฯ  อถวา  ตเววาติ  อุทาหุ  ตวเยว ฯ  
<span class="LineNumber"> 005 </span>ตตฺถ สมณํ ตาว มา  ครห  โส  หิ  อุปาเยน  รหสฺสํ  ปุจฺฉิ  สุปณฺณมฺปิ
<span class="LineNumber"> 006 </span>มา  ครห  อหํ  หิ  ตว  ปจฺจตฺถิโกว ฯ  ปณฺฑรก  คหิโตติ  สมฺม  
<span class="LineNumber"> 007 </span>ปณฺฑรก  อหํ  กึการณา  สุปณฺเณน  คหิโตติ  จินฺเตตฺวา  ปน  
<span class="LineNumber"> 008 </span>อตฺตานเมว  ครหึ ฯ  ตยา  หิ  รหสฺสํ  กเถนฺเตน  อตฺตนาว 
<span class="LineNumber"> 009 </span>อตฺตโน  อนตฺโถ กโตติ อยเมตฺถ อธิปฺปาโย ฯ  
<span class="LineNumber"> 010 </span>	ตํ สุตฺวา ปณฺฑรโก คาถมาห  
<span class="LineNumber"> 011 </span>[๒๓๘๙]สมโณติ เม สมฺมตตฺโต อโหสิ  
<span class="LineNumber"> 012 </span>		ปิโย จ เม มนสา ภาวิตตฺโต  
<span class="LineNumber"> 013 </span>		ตสฺสาหมกฺขึ วิวรึ คุยฺหมตฺถํ  
<span class="LineNumber"> 014 </span>		อตีตมตฺโถ กปณํ รุทามีติ ฯ  
<span class="LineNumber"> 015 </span>	ตตฺถ  สมฺมตตฺโตติ  โส  สมโณ  มยฺหํ  สปฺปุริโส  อยนฺติ  
<span class="LineNumber"> 016 </span>สมฺมตสภาโว อโหสิ ฯ ภาวิตตฺโตติ สมฺภาวิตสภาโว จ เม 
<span class="LineNumber"> 017 </span>อโหสิ ฯ  
<span class="LineNumber"> 018 </span>	ตโต สุปณฺโณ จตสฺโส คาถา อภาสิ  
<span class="LineNumber"> 019 </span>[๒๓๙๐]น จตฺถิ สตฺโต อมโร ป€พฺยา  
<span class="LineNumber"> 020 </span>		ปฺาวิธา นตฺถิ น นินฺทิตพฺพา  
<span class="LineNumber"> 021 </span>		สจฺเจน จ ธมฺเมน ธิติยา ทเมน  
<span class="LineNumber"> 022 </span>		อลมฺพมพฺยาหรตี นโร อิธ ฯ  
