<span class="LineNumber"> 001 </span>		เล่มที่  34  วีสตินิปาตวณฺณนา  หน้า  124

<span class="LineNumber"> 002 </span>[๒๑๙๑]อทฺธา หิ ทุพฺพิสฺสาสเมตมาหุ  
<span class="LineNumber"> 003 </span>		ยํ มานุโส วิสฺสเส อมานุสมฺหิ  
<span class="LineNumber"> 004 </span>		สเจ จ มํ ยาจสิ เอตมตฺถํ  
<span class="LineNumber"> 005 </span>		ทกฺเขมุ เต นาค นิเวสนานีติ ฯ  
<span class="LineNumber"> 006 </span>	ตตฺถ  ปสฺเสยฺยํ  เม  นิเวสนนฺติ  มม  นิเวสนํ  จมฺเปยฺยนาคภวนํ  
<span class="LineNumber"> 007 </span>รมณียํ  ปสฺสิตพฺพยุตฺตกํ  ตํ  เต  อหํ  ทสฺเสตุกาโม  ตํ  สพลวาหโน  
<span class="LineNumber"> 008 </span>คนฺตฺวา  ปสฺส  นรินฺทาติ  วทติ ฯ  ทุพฺพิสฺสาสนฺติ  ทุพฺพิสฺสาสนียํ ฯ  
<span class="LineNumber"> 009 </span>สเจ  จาติ  สเจ  มํ  ยาจสิ  ปสฺเสยฺยาม  เต  นิเวสนานิ  อปิจ  โข น ตํ 
<span class="LineNumber"> 010 </span>สทฺทหามีติ วทติ ฯ  
<span class="LineNumber"> 011 </span>	อถ  นํ  สทฺทหาเปตุํ  สปถํ  กโรนฺโต  มหาสตฺโต  เทฺว  คาถา  
<span class="LineNumber"> 012 </span>อภาสิ  
<span class="LineNumber"> 013 </span>[๒๑๙๒]สเจปิ วาโต คิริมาวเหยฺย  
<span class="LineNumber"> 014 </span>		จนฺโท จ สุริโย จ ฉมา ตเปยฺยุํ  
<span class="LineNumber"> 015 </span>		สพฺพา จ นชฺโช ปฏิโสตํ วเหยฺยุํ  
<span class="LineNumber"> 016 </span>		น เตฺววาหํ ราช มุสา ภเณยฺยํ ฯ  
<span class="LineNumber"> 017 </span>		นภํ ผเลยฺย อุทธิ วิสุสฺเส  
<span class="LineNumber"> 018 </span>		สํวตฺเตยฺย ภูตธรา พสุนฺธรา  
<span class="LineNumber"> 019 </span>		สิลุจฺจโย เมรุ สมูลมุพฺพเห  
<span class="LineNumber"> 020 </span>		น เตฺววาหํ ราช มุสา ภเณยฺยนฺติ ฯ  
<span class="LineNumber"> 021 </span>	ตตฺถ  สํวตฺเตยฺย  ภูตธรา  พสุนฺธราติ  อยํ  ภูตธราติ  จ  
<span class="LineNumber"> 022 </span>วสุนฺธราติ  จ  สํขฺยํ  คตา  มหาป€วี  กิลฺชํ  วิย  สํวตฺเตยฺย ฯ  
