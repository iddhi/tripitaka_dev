<span class="LineNumber"> 001 </span>			เล่มที่  34  จุลฺลสุตโสมชาตกํ  หน้า  447

<span class="LineNumber"> 002 </span>[๒๕๒๘]ทุลฺลทฺธํ เม อาสิ สุตโสม  
<span class="LineNumber"> 003 </span>		ยสฺส เต อหํ ภริยา  
<span class="LineNumber"> 004 </span>		ยํ เม วิลปนฺติยา  
<span class="LineNumber"> 005 </span>		อนเปกฺโข ปพฺพชสิ เทว ฯ  
<span class="LineNumber"> 006 </span>		ทุลฺลทฺธํ เม อาสิ สุตโสม  
<span class="LineNumber"> 007 </span>		ยสฺส เต อหํ ภริยา  
<span class="LineNumber"> 008 </span>		ยํ เม กุจฺฉิปฏิสนฺธึ  
<span class="LineNumber"> 009 </span>		อนเปกฺโข ปพฺพชสิ เทว ฯ  
<span class="LineNumber"> 010 </span>		ปริปกฺโก เม คพฺโภ กุจฺฉิคโต  
<span class="LineNumber"> 011 </span>		ยาว นํ วิชายามิ  
<span class="LineNumber"> 012 </span>		มาหํ เอกาปิ วิธวา  
<span class="LineNumber"> 013 </span>		ปจฺฉา ทุกฺขานิ อทฺทกฺขินฺติ ฯ  
<span class="LineNumber"> 014 </span>	ตตฺถ  ยํ  เมติ  ยสฺมา  มม  วิลปนฺติยา  ตฺวํ  อนเปกฺโข  ปพฺพชสิ  
<span class="LineNumber"> 015 </span>ตสฺมา  ยํ  มยา  ตว  สนฺติกา  อคฺคมเหสิฏฺ€านํ  ลทฺธํ  ตํ  ทุลฺลทฺธํ  
<span class="LineNumber"> 016 </span>เม ฯ  ทุติยคาถาย  ยสฺมา  มํ  ตฺวํ  กุจฺฉิปฏิสนฺธึ  ปหาย  อนเปกฺโข  
<span class="LineNumber"> 017 </span>ปพฺพชสิ  ตสฺมา  ยํ  มยา ตว ภริยตฺตํ  ลทฺธํ  ตํ  ทุลฺลทฺธํ  เมติ  อตฺโถ ฯ
<span class="LineNumber"> 018 </span>ยาว  นนฺติ  ยาวาหํ  ตํ  คพฺภํ  วิชายามิ  ตาว  อธิวาเสหีติ ฯ  
<span class="LineNumber"> 019 </span>[๒๕๒๙]ตโต มหาสตฺโต คาถมาห  
<span class="LineNumber"> 020 </span>		ปริปกฺโก เต คพฺโภ กุจฺฉิคโต  
<span class="LineNumber"> 021 </span>		อิงฺฆ ตฺวํ วิชายสฺสุ  
<span class="LineNumber"> 022 </span>		ปุตฺตํ อโนมวณฺณํ  
<span class="LineNumber"> 023 </span>		ตํ หิตฺวา ปพฺพชิสฺสามีติ ฯ  
