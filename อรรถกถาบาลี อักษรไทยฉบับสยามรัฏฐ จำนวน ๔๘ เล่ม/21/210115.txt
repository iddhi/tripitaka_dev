<span class="LineNumber"> 001 </span>		*เล่มที่  21  ขคฺควิสาณสุตฺตวณฺณนา  หน้า  115

<span class="LineNumber"> 002 </span>ปาณวธปาลิยา (๑)  อคมํสุ ฯ  ราชา  สีหปฺชเร  €ิโต  ราชงฺคณํ  
<span class="LineNumber"> 003 </span>โอโลกยมาโน  เต  อทฺทกฺขิ  สห  ทสฺสเนเนว  จสฺส  สิเนโห  
<span class="LineNumber"> 004 </span>อุปฺปชฺชิ ฯ  ตโต  เต  ปกฺโกสาเปตฺวา  อากาสตเล  ปฺตฺตาสเน 
<span class="LineNumber"> 005 </span>นิสีทาเปตฺวา  สกฺกจฺจํ  โภชาเปตฺวา  กตภตฺตกิจฺเจ  เก  ตุเมฺหติ 
<span class="LineNumber"> 006 </span>ปุจฺฉิ ฯ  มยํ  มหาราช  จาตุทฺทิสา  นามาติ ฯ  ภนฺเต  
<span class="LineNumber"> 007 </span>จาตุทฺทิสาติ  อิมสฺส  โก  อตฺโถติ ฯ  จตูสุ  ทิสาสุ  กตฺถจิ  โกจิ (๒)
<span class="LineNumber"> 008 </span>ภยํ  วา  จิตฺตุตฺราโส  วา  อมฺหากํ  นตฺถิ  มหาราชาติ ฯ  ภนฺเต  
<span class="LineNumber"> 009 </span>ตุมฺหากํ  ตํ  ภยํ  กึการณา  น  โหตีติ ฯ  มยํ  หิ  มหาราช  เมตฺตํ  
<span class="LineNumber"> 010 </span>ภาเวม  กรุณํ  มุทิตํ  อุเปกฺขํ  ภาเวม  เตน  โน  ตํ  ภยํ  น  โหตีติ  
<span class="LineNumber"> 011 </span>วตฺวา  อุฏฺ€ายาสนา  อตฺตโน  วสตึ  อคมํสุ ฯ  
<span class="LineNumber"> 012 </span>	ตโต  ราชา  จินฺเตสิ  อิเม  สมณา  เมตฺตาทิภาวนาย  ภยํ  
<span class="LineNumber"> 013 </span>น  โหตีติ  ภณนฺติ  พฺราหฺมณา  ปน  อเนกสหสฺสปาณวธํ  วณฺณยนฺติ  
<span class="LineNumber"> 014 </span>เกสํ  นุ  โข  วจนํ  สจฺจนฺติ ฯ  อถสฺส  เอตทโหสิ  สมณา  สุทฺเธน 
<span class="LineNumber"> 015 </span>อสุทฺธํ  โธวนฺติ  พฺราหฺมณา  ปน  อสุทฺเธน  สุทฺธํ  วทนฺติ (๓)
<span class="LineNumber"> 016 </span>น  จ  สกฺกา  อสุทฺเธนาสุทฺธํ  โธวิตุํ  ปพฺพชิตานํ  เอว  วจนํ  สจฺจนฺติ ฯ 
<span class="LineNumber"> 017 </span>โส  สพฺเพ  สตฺตา  สุขิตา  โหนฺตูติอาทินา  นเยน  เมตฺตาทโย  จตฺตาโรปิ  
<span class="LineNumber"> 018 </span>พฺรหฺมวิหาเร  ภาเวตฺวา  หิตผรณจิตฺเตน  อมจฺเจ  อาณาเปสิ 
<span class="LineNumber"> 019 </span>สพฺเพ  ปาเณ  มุฺจถ  สีตานิ  ปานียานิ  ปิวนฺตุ  หริตานิ  ติณานิ  
<span class="LineNumber"> 020 </span>ขาทนฺตุ  สีโต  จ  เนสํ  วาโต  อุปวายตูติ ฯ  เต  ตถา  อกํสุ ฯ  
<span class="LineNumber"> 021 </span>ตโต  ราชา  กลฺยาณมิตฺตานํ  วจเนเนว  ปาปกมฺมโต  มุตฺโตมฺหีติ 
<span class="LineNumber"> 022 </span># ๑. ม. ปฏิปาฏิยา ฯ  ๒. ม. กุโตจิ ฯ  ๓. ม. อสุทฺธํ โธวนฺติ ฯ
