<span class="LineNumber"> 001 </span>		*เล่มที่  21  สุสฺตนิปาเต  อุรควคฺควณฺณนา  หน้า  222
		
<span class="LineNumber"> 002 </span>ปารายนมหาสมยาทีสุ  อเนเกสุ  สุตฺตนฺเตสุ  อปริมาณานํ  
<span class="LineNumber"> 003 </span>เทวมนุสฺสานํ  สจฺจปฏิเวธสมฺปาทเนน  สเทวกสฺส  โลกสฺส  เนตา
<span class="LineNumber"> 004 </span>คมยิตา  ตาเรตา  ปารํ  สมฺปาเปตาติ  อตฺโถ ฯ  ตาทินฺติ  
<span class="LineNumber"> 005 </span>ตาทิสํ  (๑)  ยถาวุตฺตปฺปการํ  โลกธมฺเมหิ  วา  (๒)  นิพฺพิการนฺติ 
<span class="LineNumber"> 006 </span>อตฺโถ ฯ  เสสเมตฺถ  ปากฏเมว ฯ  
<span class="LineNumber"> 007 </span>	เอวํ  ภควา  อิมาย  คาถาย  มคฺคชินนฺติ  พุทฺธสมณํ  
<span class="LineNumber"> 008 </span>นิทฺทิสิตฺวา  อิทานิ  ขีณาสวสมณํ  นิทฺทิสนฺโต  อาห  ปรมํ  ปรมนฺติ ฯ 
<span class="LineNumber"> 009 </span>	ตตฺถ  ปรมํ  นาม  นิพฺพานํ  สพฺพธมฺมานํ  อคฺคํ  
<span class="LineNumber"> 010 </span>อุตฺตมนฺติ  อตฺโถ ฯ  ปรมนฺติ  โยธ  ตฺวาติ  ตํ  ปรมํ  ปรมมิจฺเจว 
<span class="LineNumber"> 011 </span>โย  อิธ  สาสเน  ตฺวา  ปจฺจเวกฺขณาเณน ฯ  อกฺขาติ  วิภชติ  
<span class="LineNumber"> 012 </span>อิเธว  ธมฺมนฺติ  นิพฺพานธมฺมํ  อกฺขาติ  อตฺตนา  ปฏิวิทฺธตฺตา  
<span class="LineNumber"> 013 </span>ปเรสํ  ปากฏํ  กโรติ  อิทํ  นิพฺพานนฺติ  มคฺคธมฺมํ  วิภชติ  อิเม 
<span class="LineNumber"> 014 </span>จตฺตาโร  สติปฏฺ€านา  ฯเปฯ  อยํ  อริโย  อฏฺ€งฺคิโก  มคฺโคติ ฯ
<span class="LineNumber"> 015 </span>อุภยมฺปิ  วา  อุคฺฆฏิตฺูนํ  สงฺเขปเทสนาย  อาจิกฺขติ  วิปฺจิตฺูนํ  
<span class="LineNumber"> 016 </span>วิตฺถารเทสนาย  วิภชติ ฯ  เอวํ  อาจิกฺขนฺโต  จ  อิเธว 
<span class="LineNumber"> 017 </span>สาสเน  อยํ  ธมฺโม  น  อิโต  พหิทฺธาติ  สีหนาทํ  นทนฺโต  อกฺขาติ 
<span class="LineNumber"> 018 </span>จ  วิภชติ ฯ  เตน  วุตฺตํ  อกฺขาติ  วิภชติ   อิเธว  ธมฺมนฺติ ฯ 
<span class="LineNumber"> 019 </span>ตํ  กงฺขฉิทํ  มุนึ  อเนชนฺติ  ตํ  เอวรูปํ  จตุสจฺจปฏิเวเธน  อตฺตโน 
<span class="LineNumber"> 020 </span>เทสนาย  จ  ปเรสํ  กงฺขจฺเฉทเนน  กงฺขจฺฉิทํ  โมเนยฺยสมนฺนาคเมน 
<span class="LineNumber"> 021 </span>มุนึ  เอชาสงฺขาตาย  ตณฺหาย  อภาวโต  อเนชํ  ทุติยํ  ภิกฺขุนมาหุ  
<span class="LineNumber"> 022 </span># ๑. สี. ตาทินํ ฯ  ๒. ม. วาสทฺโท นตฺถิ ฯ
