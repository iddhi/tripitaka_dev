<span class="LineNumber"> 001 </span>		*เล่มที่  21  สุตฺตนิปาเต  อุรควคฺควณฺณนา  หน้า  98	
	
<span class="LineNumber"> 002 </span>	ตตฺถ  เมตฺตายนวเสน  มิตฺตา ฯ  สุหทยภาเวน  สุหชฺชา ฯ  
<span class="LineNumber"> 003 </span>เกจิ  หิ  เอกนฺตหิตกามตาย  มิตฺตาว  โหนฺติ  น  สุหชฺชา ฯ  เกจิ 
<span class="LineNumber"> 004 </span>คมนาคมนฏฺ€านนิสชฺชาสมุลฺลาปาทีสุ  หทยสุขชนเนน  สุหชฺชาว 
<span class="LineNumber"> 005 </span>โหนฺติ  น  มิตฺตา ฯ  เกจิ  ตทุภยวเสน  สุหชฺชา  เจว  มิตฺตา  จ ฯ  
<span class="LineNumber"> 006 </span>เต  ทุวิธา  โหนฺติ  อคาริยา  อนคาริยา  จ ฯ  ตตฺถ  อคาริยา  
<span class="LineNumber"> 007 </span>ติวิธา  โหนฺติ  อุปกาโร  สมานสุขทุกฺขา  อนุกมฺปกาติ ฯ 
<span class="LineNumber"> 008 </span>อนคาริยา  วิเสเสน  อตฺถกฺขายิโน  เอว ฯ  เต  จตูหิ  องฺเคหิ 
<span class="LineNumber"> 009 </span>สมนฺนาคตา  โหนฺติ ฯ  ยถาห  จตูหิ  โข  คหปติปุตฺต  €าเนหิ  
<span class="LineNumber"> 010 </span>อุปกาโร  มิตฺโต  สุหโท  เวทิตพฺโพ  ปมตฺตํ  รกฺขติ  ปมตฺตสฺส  
<span class="LineNumber"> 011 </span>สาปเตยฺยํ  รกฺขติ  ภีตสฺส  ปฏิสรณํ โหติ  อุปฺปนฺเนสุ  กิจฺจกรณีเยสุ  
<span class="LineNumber"> 012 </span>ตทฺทิคุณํ  โภคํ  อนุปฺปเทติ ฯ  ตถา  จตูหิ  โข  คหปติปุตฺต  €าเนหิ  
<span class="LineNumber"> 013 </span>สมานสุขทุกฺโข  มิตฺโต  สุหโท	เวทิตพฺโพ  คุยฺหมสฺส  อาจิกฺขติ  
<span class="LineNumber"> 014 </span>คุยฺหมสฺส  ปริคูหติ  อาปทาสุ  น  วิชหติ  ชีวิตมฺปิสฺส  อตฺถาย  
<span class="LineNumber"> 015 </span>ปริจฺจตฺตํ  โหติ  ตถา  จตูหิ  โข  คหปติปุตฺต  €าเนหิ  อนุกมฺปโก 
<span class="LineNumber"> 016 </span>มิตฺโต  สุหโท  เวทิตพฺโพ  อภเวนสฺส  น  นนฺทติ ภเวนสฺส  นนฺทติ  
<span class="LineNumber"> 017 </span>อวณฺณํ  ภณมานํ  นิวาเรติ  วณฺณํ  ภณมานํ  ปสํสติ ฯ  ตถา  จตูหิ 
<span class="LineNumber"> 018 </span>โข  คหปติปุตฺต  €าเนหิ  อตฺถกฺขายี  มิตฺโต  สุหโท  เวทิตพฺโพ 
<span class="LineNumber"> 019 </span>ปาปา  นิวาเรติ  กลฺยาเณ  นิเวเสติ  อสฺสุตํ  สาเวติ  (สุตํ สาทยติ)
<span class="LineNumber"> 020 </span>สคฺคสฺส  มคฺคํ  อาจิกฺขตีติ ฯ  (๑) ตสฺมา  อิธ อคาริยา  อธิปฺเปตา ฯ
<span class="LineNumber"> 021 </span>อตฺถโต	ปน  สพฺเพปิ  ยุชฺชนฺติ ฯ  เต  มิตฺเต  สุหชฺเช ฯ  
<span class="LineNumber"> 022 </span># ๑. ที. ปา. ๑๑/๑๙๕/๒๐๒ ฯ
