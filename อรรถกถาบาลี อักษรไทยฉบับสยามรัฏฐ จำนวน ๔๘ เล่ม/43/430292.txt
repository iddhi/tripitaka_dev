<span class="LineNumber"> 001 </span>				เล่มที่  43  หน้า  292

<span class="LineNumber"> 002 </span>				กุมุทวคฺควณฺณนา

<span class="LineNumber"> 003 </span>			กุมุทมาลิยตฺเถราปทานวณฺณนา  
<span class="LineNumber"> 004 </span>	ปพฺพเต  หิมวนฺตมฺหีติอาทิกํ  อายสฺมโต  กุมุทมาลิยตฺเถรสฺส  
<span class="LineNumber"> 005 </span>อปทานํ ฯ  
<span class="LineNumber"> 006 </span>	อยมฺปิ  เถโร  ปุริมพุทฺเธสุ  กตาธิกาโร  ตตฺถ  ตตฺถ  ภเว  
<span class="LineNumber"> 007 </span>วิวฏฺฏูปนิสฺสยานิ  ปุฺานิ  อุปจินนฺโต  อตฺถทสฺสิสฺส  ภควโต  
<span class="LineNumber"> 008 </span>กาเล  หิมวนฺตปพฺพตสมีเป  ชาตสฺสรสฺส  อาสนฺเน  รกฺขโส  
<span class="LineNumber"> 009 </span>หุตฺวา  นิพฺพตฺโต  อตฺถทสฺสึ  ภควนฺตํ  ตตฺถ  อุปคตํ  ทิสฺวา 
<span class="LineNumber"> 010 </span>ปสนฺนมานโส  กุมุทปุปฺผานิ โอจินิตฺวา ภควนฺตํ ปูเชสิ ฯ 
<span class="LineNumber"> 011 </span>ภควา อนุโมทนํ กตฺวา ปกฺกามิ ฯ  
<span class="LineNumber"> 012 </span>	โส  เตน  ปุฺเน  ตโต  จวิตฺวา  เทวโลกํ  อุปปนฺโน  
<span class="LineNumber"> 013 </span>ฉ  กามาวจรสมฺปตฺติโย  อนุภวิตฺวา  มนุสฺเสสุ จ จกฺกวตฺติอาทิ-
<span class="LineNumber"> 014 </span>สมฺปตฺติโย อนุภวิตฺวา อิมสฺมึ  พุทฺธุปฺปาเท  กุลเคเห  นิพฺพตฺโต  
<span class="LineNumber"> 015 </span>วุทฺธิปฺปตฺโต  รตนตฺตเย  ปสนฺโน  ปพฺพชิตฺวา  วายมนฺโต  
<span class="LineNumber"> 016 </span>พฺรหฺมจริยปริโยสานํ  อรหตฺตํ  ปตฺวา  อตฺตโน  ปุพฺพกมฺมํ  
<span class="LineNumber"> 017 </span>สริตฺวา  โสมนสฺสชาโต  ปุพฺพจริตาปทานํ  ปกาเสนฺโต  ปพฺพเต  
<span class="LineNumber"> 018 </span>หิมวนฺตมฺหีติอาทิมาห ฯ  ตตฺถ  ตตฺถโช  รกฺขโส  อาสินฺติ  ตสฺมึ  
<span class="LineNumber"> 019 </span>ชาตสฺสรสมีเป  ชาโต  นิพฺพตฺโต  รกฺขโส  ปรรุธิรมํสขาทโก  
<span class="LineNumber"> 020 </span>นิทฺทโย  โฆรรูโป  ภยานกสภาโว  มหาพโล  มหาถาโม  กกฺขโฬ  
