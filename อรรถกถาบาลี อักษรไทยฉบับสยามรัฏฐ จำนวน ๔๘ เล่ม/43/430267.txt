<span class="LineNumber"> 001 </span>	เล่มที่  43  พนฺธุชีวกตฺเถราปทานวณฺณนา  หน้า  267

<span class="LineNumber"> 002 </span>ทิยฑฺฒสหสฺสุปกฺกิเลสมลานํ ปหีนตฺตา วิมลํ นิกฺกิเลสตฺตา สุทฺธํ 
<span class="LineNumber"> 003 </span>ปสนฺนํ  สิขึ  สมฺพุทฺธนฺติ  สมฺพนฺโธ ฯ  กิเลสกทฺทมานํ  อภาเวน  
<span class="LineNumber"> 004 </span>อนาวิลํ ฯ นนฺทีภวสงฺขาตาย  พลวเสฺนหาย  ปริสมนฺตโต  ขีณตฺตา  
<span class="LineNumber"> 005 </span>นนฺทีภวปริกฺขีณํ ติณฺณํ ฯ โลเกติ โลกตฺตยโต  ติณฺณํ  อุตฺติณฺณํ  
<span class="LineNumber"> 006 </span>อติกฺกนฺตํ ฯ  วิสตฺติกนฺติ  วิสตฺติกํ  วุจฺจติ  ตณฺหา  นิตฺตณฺหนฺติ 
<span class="LineNumber"> 007 </span>อตฺโถ ฯ  
<span class="LineNumber"> 008 </span>	นิพฺพาปยนฺตํ  ชนตนฺติ  ธมฺมวสฺสํ  วสฺสนฺโต  ชนตํ  ชนสมูหํ  
<span class="LineNumber"> 009 </span>กิเลสปริฬาหาภาเวน  นิพฺพาปยนฺตํ  วูปสเมนฺตํ ฯ  สยํ  สํสารโต  
<span class="LineNumber"> 010 </span>ติณฺณํ  สพฺพสตฺเต  สํสารโต  ตารยนฺตํ  อติกฺกเมนฺตํ  จตุนฺนํ  
<span class="LineNumber"> 011 </span>สจฺจานํ  มุนนโต  ชานนโต  มุนึ  สิขึ  สมฺพุทฺธนติ  สมฺพนฺโธ ฯ  
<span class="LineNumber"> 012 </span>วนสฺมึ ฌายมานนฺติ  อารมฺมณูปนิชฺฌานลกฺขณูปนิชฺฌาเนหิ  
<span class="LineNumber"> 013 </span>ฌายนฺตํ  จินฺเตนฺตํ  จิตฺเตน  ภาเวนฺตํ  วนมชฺเฌติ  อตฺโถ ฯ 
<span class="LineNumber"> 014 </span>เอกคฺคํ เอกคฺคจิตฺตํ  สุสมาหิตํ สุฏฺ€ุ อารมฺมเณ อาหิตํ €ปิต-
<span class="LineNumber"> 015 </span>จิตฺตํ สิขึ มุนึ ทิสฺวาติ สมฺพนฺโธ ฯ  
<span class="LineNumber"> 016 </span>	พนฺธุชีวกปุปฺผานีติ  พนฺธูนํ  าตีนํ  ชีวกํ  ชีวิตนิสฺสยํ 
<span class="LineNumber"> 017 </span>หทยมํสโลหิตํ  พนฺธุชีวกํ  หทยมํสโลหิตสมานวณฺณํ  ปุปฺผํ  พนฺธุ-
<span class="LineNumber"> 018 </span>ชีวกปุปฺผํ  คเหตฺวา  สิขิโน  โลกพนฺธุโน ปูเชสินฺติ อตฺโถ ฯ 
<span class="LineNumber"> 019 </span>เสสํ อุตฺตานตฺถเมวาติ ฯ  
<span class="LineNumber"> 020 </span>		พนฺธุชีวกตฺเถราปทานวณฺณนา นิฏฺ€ิตา ฯ  
<span class="LineNumber"> 021 </span>			_________________
