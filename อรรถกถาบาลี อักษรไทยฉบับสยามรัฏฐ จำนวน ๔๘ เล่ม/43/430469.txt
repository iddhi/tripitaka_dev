<span class="LineNumber"> 001 </span>	เล่มที่  43  นทีกสฺสปตฺเถราปทานวณฺณนา หน้า  469

<span class="LineNumber"> 002 </span>ตฺวํ  มหาสมณ  มคฺเคน  อาคโต  อหํ  ตยา  ป€มตรํ  ปกฺกนฺโต  
<span class="LineNumber"> 003 </span>โส  ตฺวํ  ป€มตรํ อาคนฺตฺวา อคฺยาคาเร นิสินฺโนติ ฯ  อิธาหํ  
<span class="LineNumber"> 004 </span>กสฺสป  ตํ  อุยฺโยเชตฺวา  ยาย  ชมฺพุยา  ชมฺพุทีโป  ปฺายติ  
<span class="LineNumber"> 005 </span>ตโต  ผลํ  คเหตฺวา  ป€มตรํ  อาคนฺตฺวา  อคฺยาคาเร  นิสินฺโน  
<span class="LineNumber"> 006 </span>อิทํ  โข  กสฺสป  ชมฺพุผลํ  วณฺณสมฺปนฺนํ  คนฺธสมฺปนฺนํ  
<span class="LineNumber"> 007 </span>รสสมฺปนฺนํ  สเจ  อากงฺขสิ  ปริภุฺชาติ ฯ  อลํ  มหาสมณ  
<span class="LineNumber"> 008 </span>ตฺวํเยว  ตํ  อรหสิ  ตฺวํเยว  ตํ  ปริภุฺชาติ ฯ  อถ  โข อุรุเวลกสฺสปสฺส  
<span class="LineNumber"> 009 </span>ชฏิลสฺส  เอตทโหสิ  มหิทฺธิโก  โข  มหาสมโณ  มหานุภาโว  
<span class="LineNumber"> 010 </span>ยตฺร  หิ  นาม  มํ  ป€มตรํ  อุยฺโยเชตฺวา  ยาย  ชมฺพุยา  ชมฺพุทีโป  
<span class="LineNumber"> 011 </span>ปฺายติ  ตโต  ผลํ  คเหตฺวา  ป€มตรํ  อาคนฺตฺวา  อคฺยาคาเร  
<span class="LineNumber"> 012 </span>นิสีทิสฺสติ  น  เตฺวว  จ  โข  อรหา  ยถา  อหนฺติ ฯ  อถ  
<span class="LineNumber"> 013 </span>โข  ภควา  อุรุเวลกสฺสปสฺส  ชฏิลสฺส  ภตฺตํ  ภุฺชิตฺวา  ตสฺมึเยว  
<span class="LineNumber"> 014 </span>วนสณฺเฑ วิหาสิ ฯ  
<span class="LineNumber"> 015 </span>	อถ  โข  อุรุเวลกสฺสโป  ชฏิโล  ตสฺสา  รตฺติยา  อจฺจเยน  
<span class="LineNumber"> 016 </span>เยน  ภควา  เตนุปสงฺกมิ  อุปสงฺกมิตฺวา  ภควโต  กาลํ  อาโรเจสิ  
<span class="LineNumber"> 017 </span>กาโล  มหาสมณ  นิฏฺ€ิตํ  ภตฺตนฺติ ฯ  คจฺฉ  ตฺวํ  กสฺสป  
<span class="LineNumber"> 018 </span>อายามหนฺติ  อุรุเวลกสฺสปํ  ชฏิลํ อุยฺโยเชตฺวา  ยาย  ชมฺพุยา  
<span class="LineNumber"> 019 </span>ชมฺพุทีโป  ปฺายติ  ตสฺสา  อวิทูเร  อมฺโพ  ฯเปฯ  ตสฺสา  
<span class="LineNumber"> 020 </span>อวิทูเร  อามลกี  ฯเปฯ  ตสฺสา  อวิทูเร  หรีตกี  ฯเปฯ  ตาวตึสํ  
<span class="LineNumber"> 021 </span>คนฺตฺวา  ปาริจฺฉตฺตกปุปฺผํ  คเหตฺวา  ป€มตรํ  อาคนฺตฺวา  
