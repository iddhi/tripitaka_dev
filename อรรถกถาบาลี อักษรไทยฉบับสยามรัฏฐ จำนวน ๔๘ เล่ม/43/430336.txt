<span class="LineNumber"> 001 </span>					เล่มที่  43  หน้า  336

<span class="LineNumber"> 002 </span>					ปิลินฺทวจฺฉวคฺควณฺณนา  
<span class="LineNumber"> 003 </span>				ปิลินฺทวจฺฉตฺเถราปทานวณฺณนา  
<span class="LineNumber"> 004 </span>	จตฺตาลีสมวคฺเค  อปทาเน  นคเร  หํสวติยาติอาทิกํ  
<span class="LineNumber"> 005 </span>อายสฺมโต  ปิลินฺทวจฺฉตฺเถรสฺส  อปทานํ ฯ 
<span class="LineNumber"> 006 </span>	อยมฺปิ ปุริมพุทฺเธสุ กตาธิกาโร ตตฺถ ตตฺถ ภเว 
<span class="LineNumber"> 007 </span>วิวฏฺฏูปนิสฺสยานิ  ปุฺานิ  อุปจินนฺโต  ปทุมุตฺตรสฺส  ภควโต 
<span class="LineNumber"> 008 </span>กาเล  หํสวตีนคเร  โทวาริกกุเล  นิพฺพตฺโต  มหทฺธโน  มหาโภโค  
<span class="LineNumber"> 009 </span>อโหสิ ฯ  โส  โกฏิสนฺนิจิตธนราสึ  โอโลเกตฺวา  รโห  นิสินฺโน  
<span class="LineNumber"> 010 </span>อิมํ  สพฺพธนํ  มยา  สมฺมา  คเหตฺวา  คนฺตุํ  วฏฺฏตีติ  จินฺเตตฺวา  
<span class="LineNumber"> 011 </span>พุทฺธปฺปมุขสฺส  ภิกฺขุสงฺฆสฺส  สพฺพปริกฺขารทานํ  ทาตุํ  วฏฺฏตีติ  
<span class="LineNumber"> 012 </span>สนฺนิฏฺ€านํ  กตฺวา  ฉตฺตสตสหสฺสํ  อาทึ  กตฺวา  สพฺพปริโภค-
<span class="LineNumber"> 013 </span>ปริกฺขารานิปิ  สตสหสฺสวเสน  กาเรตฺวา  ปทุมุตฺตรํ  ภควนฺตํ  
<span class="LineNumber"> 014 </span>นิมนฺเตตฺวา พุทฺธปฺปมุขสฺส ภิกฺขุสงฺฆสฺส มหาทานํ  อทาสิ ฯ  
<span class="LineNumber"> 015 </span>เอวํ  สตฺตาหํ  ทานํ  ทตฺวา  ปริโยสานทิวเส  นิพฺพานาธิคมํ  
<span class="LineNumber"> 016 </span>ปตฺเถตฺวา  ยาวชีวํ  ปุฺานิ  กตฺวา  ชีวิตปริโยสาเน  เทวโลเก  
<span class="LineNumber"> 017 </span>นิพฺพตฺโต  ฉกามาวจเร  ทิพฺพสมฺปตฺติโย  อนุภวิตฺวา  มนุสฺเสสุ  
<span class="LineNumber"> 018 </span>จ  จกฺกวตฺติอาทิสมฺปตฺติโย  อนุภวิตฺวา  อิมสฺมึ  พุทฺธุปฺปาเท  
<span class="LineNumber"> 019 </span>พฺราหฺมณกุเล  นิพฺพตฺโต  สพฺพสิปฺเปสุ  นิปฺผตฺตึ  ปตฺโต  โคตฺต-
<span class="LineNumber"> 020 </span>วเสน ปิลินฺทวจฺโฉติ ปากโฏ อโหสิ ฯ  
