<span class="LineNumber"> 001 </span>		เล่มที่  43   ภทฺทิยวคฺควณฺณนา  หน้า  434

<span class="LineNumber"> 002 </span>		มธุปฺผลธรา นิจฺจํ  โมรรุกฺขา มโนรมา  
<span class="LineNumber"> 003 </span>		ขุทฺทกปฺปผลา นิจฺจํ  คนฺตุกาโล มหายส ฯ  
<span class="LineNumber"> 004 </span>		หินฺตาลตาลปนฺตี จ  รชตกฺขนฺโธว โชตเร  
<span class="LineNumber"> 005 </span>		สุปกฺกผลสฺฉนฺนา  ขุทฺทกปฺปา มธุสฺสวา  
<span class="LineNumber"> 006 </span>		ผลานิ ตานิ ขาทนฺเต  คนฺตุกาโล มหายส ฯ  
<span class="LineNumber"> 007 </span>		อุทุมฺพรารุณาวณฺณนา  สทาสุมธุรปฺผลา  
<span class="LineNumber"> 008 </span>		อุโภ ปสฺเสสุ ลมฺพนฺติ  คนฺตุกาโล มหายส ฯ  
<span class="LineNumber"> 009 </span>		อิตฺถมฺภูตา อเนกา เต  นานาผลธรา ทุมา  
<span class="LineNumber"> 010 </span>		อุโภ ปสฺเสสุ ลมฺพนฺติ  คนฺตุกาโล มหายส ฯ  
<span class="LineNumber"> 011 </span>		จมฺปกา สลฬา นาคา  สุคนฺธา มาลุเตริตา  
<span class="LineNumber"> 012 </span>		สุปุปฺผิตคฺคา โชตนฺติ  สุคนฺเธนาภิปูชยุํ  
<span class="LineNumber"> 013 </span>		สาทรา วินตาเนว  คนฺตุกาโล มหายส ฯ  
<span class="LineNumber"> 014 </span>		ปุนฺนาคา คิริปุนฺนาคา  ปุปฺผิตา ธรณีรุหา  
<span class="LineNumber"> 015 </span>		สุปุปฺผิตคฺคา โชตนฺติ  สุคนฺเธนาภิปูชยุํ  
<span class="LineNumber"> 016 </span>		สาทรา วินตุคฺคคฺคา  คนฺตุกาโล มหายส ฯ  
<span class="LineNumber"> 017 </span>		อโสกา โกวิฬารา จ  โสมนสฺสกรา วรา  
<span class="LineNumber"> 018 </span>		สุคนฺธา กณฺณิกา พนฺธา   รตฺตวณฺเณหิ ภูมิตา  
<span class="LineNumber"> 019 </span>		สาทรา วินตุคฺคคฺคา  สมโย เต มหายส ฯ  
<span class="LineNumber"> 020 </span>		กณฺณิการา ผุลฺลิตา นิจฺจํ  โสวณฺณรํสิโชตกา  
<span class="LineNumber"> 021 </span>		ทิพฺพคนฺธา ปวายนฺติ  ทิสา สพฺพานิ โสภยํ  
<span class="LineNumber"> 022 </span>		สาทรา วินตาเนว  สมโย เต มหายส ฯ  
