<span class="LineNumber"> 001 </span>		เล่มที่  43   ยสวคฺควณฺณนา  หน้า  474

<span class="LineNumber"> 002 </span>กโรนฺตูติ ฯ  จิรปฏิกา  มยํ  โภ  มหาสมเณ  อภิปฺปสนฺนา  สเจ  
<span class="LineNumber"> 003 </span>ภวํ  มหาสมเณ  พฺรหฺมจริยํ  จริสฺสติ  สพฺเพว  มยํ  มหาสมเณ  
<span class="LineNumber"> 004 </span>พฺรหฺมจริยํ  จริสฺสามาติ ฯ  อถ  โข  เต  ชฏิลา เกสมิสฺสํ ชฏามิสฺสํ 
<span class="LineNumber"> 005 </span>ขาริกาชมิสฺสํ  อคฺคิหุตมิสฺสํ  อุทเก  ปวาเหตฺวา  เยน  ภควา  
<span class="LineNumber"> 006 </span>เตนุปสงฺกมึสุ  อุปสงฺกมิตฺวา  ภควโต  ปาเทสุ  สิรสา  นิปติตฺวา  
<span class="LineNumber"> 007 </span>ภควนฺตํ  เอตทโวจุํ  ลเภยฺยาม  มยํ  ภนฺเต  ภควโต  สนฺติเก  
<span class="LineNumber"> 008 </span>ปพฺพชฺชํ  ลเภยฺยาม  อุปสมฺปทนฺติ ฯ  เอถ  ภิกฺขโวติ  ภควา  
<span class="LineNumber"> 009 </span>อโวจ  สฺวากฺขาโต  ธมฺโม  จรถ  พฺรหฺมจริยํ  สมฺมา  ทุกฺขสฺส  
<span class="LineNumber"> 010 </span>อนฺตกิริยายาติ ฯ  สา ว เตสํ อายสฺมนฺตานํ อุปสมฺปทา อโหสิ ฯ  
<span class="LineNumber"> 011 </span>	อทฺทสา  โข  นทีกสฺสโป  ชฏิโล  เกสมิสฺสํ  ชฏามิสฺสํ  
<span class="LineNumber"> 012 </span>ขาริกาชมิสฺสํ  อคฺคิหุตมิสฺสํ  อุทเก  วุยฺหมาเน  ทิสฺวานสฺส  
<span class="LineNumber"> 013 </span>เอตทโหสิ  มาเหว  เม  ภาตุโน  อุปสคฺโค  อโหสีติ ฯ  ชฏิเล  
<span class="LineNumber"> 014 </span>ปาเหสิ  คจฺฉถ  เม  ภาตรํ  ชานาถาติ สามฺจ  ตีหิ  
<span class="LineNumber"> 015 </span>ชฏิลสเตหิ  สทฺธึ  เยนายสฺมา  อุรุเวลกสฺสโป  เตนุปสงฺกมิ  
<span class="LineNumber"> 016 </span>อุปสงฺกมิตฺวา  อายสฺมนฺตํ  อุรุเวลกสฺสปํ  เอตทโวจ  อิทํ  นุ  
<span class="LineNumber"> 017 </span>โข  กสฺสป  เสยฺโยติ  อามาวุโส  อิทํ  เสยฺโยติ ฯ  อถ  โข  
<span class="LineNumber"> 018 </span>เต  ชฏิลา  เกสมิสฺสํ  ชฏามิสฺสํ  ขาริกาชมิสฺสํ  อคฺคิหุตมิสฺสํ  
<span class="LineNumber"> 019 </span>อุทเก  ปวาเหตฺวา  เยน  ภควา  เตนุปสงฺกมึสุ ฯ  อุปสงฺกมิตฺวา  
<span class="LineNumber"> 020 </span>ภควโต  ปาเทสุ  สิรสา  นิปติตฺวา  ภควนฺตํ  เอตทโวจุํ  
<span class="LineNumber"> 021 </span>ลเภยฺยาม  มยํ  ภนฺเต  ภควโต  สนฺติเก  ปพฺพชฺชํ  ลเภยฺยาม  
