<span class="LineNumber"> 001 </span>		เล่มที่  43  ผลทายกตฺเถราปทานวณฺณนา  หน้า  181

<span class="LineNumber"> 002 </span>จ  อนุภวิตฺวา อปรภาเค มนุสฺสสมฺปตฺติโย จ อนุภวิตฺวา อิมสฺมึ  
<span class="LineNumber"> 003 </span>พุทฺธุปฺปาเท  กุลเคเห  นิพฺพตฺโต  วุทฺธิปฺปตฺโต  ปุพฺพวาสนาวเสน  
<span class="LineNumber"> 004 </span>ปพฺพชิตฺวา  นจิรสฺเสว อรหา อโหสิ ฯ  
<span class="LineNumber"> 005 </span>	โส  อปรภาเค  ปุพฺพกมฺมํ  สริตฺวา  โสมนสฺสชาโต  ปุพฺพ-
<span class="LineNumber"> 006 </span>จริตาปทานํ  ปกาเสนฺโต ปพฺพเต หิมวนฺตมฺหีติอาทิมาห ฯ ตํ 
<span class="LineNumber"> 007 </span>สพฺพํ อุตฺตานตฺถเมวาติ ฯ  
<span class="LineNumber"> 008 </span>		ทุติยรํสิสฺกตฺเถราปทานวณฺณนา นิฏฺ€ิตา ฯ  

<span class="LineNumber"> 009 </span>				ผลทายกตฺเถราปทานวณฺณนา  
<span class="LineNumber"> 010 </span>	ปพฺพเต  หิมวนฺตมฺหีติอาทิกํ  อายสฺมโต  ผลทายกตฺเถรสฺส  
<span class="LineNumber"> 011 </span>อปทานํ ฯ  
<span class="LineNumber"> 012 </span>	อยมฺปิ  ปุริมพุทฺเธสุ  กตกุสลสมฺภาโร  ตตฺถ  ตตฺถ  ภเว  
<span class="LineNumber"> 013 </span>วิวฏฺฏูปนิสฺสยานิ  ปุฺานิ  อุปจินนฺโต  ผุสฺสสฺส  ภควโต  กาเล  
<span class="LineNumber"> 014 </span>เอกสฺมึ  กุลเคเห  นิพฺพตฺโต  สุขปฺปตฺโต  ตํ  สพฺพํ  ปหาย  
<span class="LineNumber"> 015 </span>ตาปสปพฺพชฺชํ  ปพฺพชิตฺวา  ขราชินจมฺมธารี  หุตฺวา  วิหรติ ฯ  
<span class="LineNumber"> 016 </span>ตสฺมึ  จ  สมเย  ผุสฺสํ  ภควนฺตํ  ตตฺถ  สมฺปตฺตํ  ทิสฺวา  
<span class="LineNumber"> 017 </span>ปสนฺนมานโส  มธุรานิ  ผลานิ  คเหตฺวา  โภเชสิ ฯ  โส  เตเนว  
<span class="LineNumber"> 018 </span>กุสเลน  เทวโลกาทีสุ  ปุฺสมฺปตฺติโย  อนุภวิตฺวา  อิมสฺมึ  
<span class="LineNumber"> 019 </span>พุทฺธุปฺปาเท  เอกสฺมึ  กุลเคเห  นิพฺพตฺโต  วุทฺธิมนฺวาย  สตฺถริ 
<span class="LineNumber"> 020 </span>ปสีทิตฺวา ปพฺพชิตฺวา นจิรสฺเสว อรหา อโหสิ ฯ  
