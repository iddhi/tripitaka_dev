<span class="LineNumber"> 001 </span>		*เล่มที่ ๗  สติปฏฺฐานสุตฺตวณฺณนา หน้า ๔๒๙

<span class="LineNumber"> 002 </span>รูปกฺขนฺธสฺส  สมุทโย  จ วโย จ  นีหริตพฺโพ  ตฺหิ 
<span class="LineNumber"> 003 </span>สนฺธาย อิธ สมุทยธมฺมานุปสฺสี  วาติอาทิ วุตฺตํ  อตฺถิ กาโยติ 
<span class="LineNumber"> 004 </span>วา ปนสฺสาติอาทิ วุตฺตสทิสเมว
<span class="LineNumber"> 005 </span>	อิธ  ปน  จตุอิริยาปถปริคฺคาหิกา  สติ  ทุกฺขสจฺจํฯ   ตสฺสา  
<span class="LineNumber"> 006 </span>สมุฏฺ€าปิกา  ปุริมตณฺหา  สมุทยสจฺจํฯ   อุภินฺนํ  อปฺปวตฺติ  
<span class="LineNumber"> 007 </span>นิโรธสจฺจํฯ   ทุกฺขปริชานโน  สมุทยปฺปชหโน  นิโรธารมฺมโณ  
<span class="LineNumber"> 008 </span>อริยมคฺโค  มคฺคสจฺจํฯ  เอวํ  จตุสจฺจวเสน   อุสฺสกฺกิตฺวา  นิพฺพุตึ  
<span class="LineNumber"> 009 </span>ปาปุณาตีติ อิทเมกสฺส จตุอิริยาปถปริคฺคาหกสฺส ภิกฺขุโน  ยาว 
<span class="LineNumber"> 010 </span>อรหตฺตา นิยฺยานมุขนฺติฯ  
<span class="LineNumber"> 011 </span>			อิริยาปถปพฺพวณฺณนา นิฏฺ€ิตา ฯ
<span class="LineNumber"> 012 </span>	เอวํ  อิริยาปถวเสน  กาเย  กายานุปสฺสนํ  วิภชิตฺวา  
<span class="LineNumber"> 013 </span>อิทานิ   จตุสมฺปชฺวเสน  วิภชิตุํ ปุน  จ  ปรนฺติอาทิมาหฯ  
<span class="LineNumber"> 014 </span>ตตฺถ อภิกฺกนฺเต ปฏิกฺกนฺเตติ  เอตฺถ  ตาว  อภิกฺกนฺตํ  วุจฺจติ  
<span class="LineNumber"> 015 </span>คมนํฯ  ปฏิกฺกนฺตํ  นิวตฺตนํฯ  ตทุภยํปิ  จตูสุ  อิริยาปเถสุ  
<span class="LineNumber"> 016 </span>ลพฺภติฯ  คมเน  ตาว  ปุรโต  กายํ  อภิหรนฺโต  อภิกฺกมติ  
<span class="LineNumber"> 017 </span>นามฯ  ปฏินิวตฺตนฺโต  ปฏิกฺกมติ  นามฯ  €าเนปิ  €ิตโกว  
<span class="LineNumber"> 018 </span>กายํ  ปุรโต  โอนาเมนฺโต   อภิกฺกมติ  นามฯ  ปจฺฉโต  
<span class="LineNumber"> 019 </span>อปนาเมนฺโต  ปฏิกฺกมติ  นามฯ  นิสชฺชายปิ  นิสินฺนโกว 
<span class="LineNumber"> 020 </span>อาสนสฺส  ปุริมองฺคาภิมุโข  สํสรนฺโต  อภิกฺกมติ  นามฯ  
<span class="LineNumber"> 021 </span>ปจฺฉิมํ  องฺคปเทสํ  ปจฺฉา สํสรนฺโต ปฏิกฺกมติ นาม  ฯ
<span class="LineNumber"> 022 </span>นิปชฺชายปิ เอเสว นโยฯ  
