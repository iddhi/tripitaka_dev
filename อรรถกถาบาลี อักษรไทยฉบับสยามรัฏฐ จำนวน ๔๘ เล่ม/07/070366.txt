<span class="LineNumber"> 001 </span>		*เล่มที่ ๗  มูลปริยายวคฺควณฺณนา  หน้า  ๓๖๖

<span class="LineNumber"> 002 </span>สงฺเขปเทสนาย(๑)  ทุกฺขฺจ ปชานาตีติ  เอตฺถ  ทุกฺขนฺติ  ทุกฺขสจฺจํฯ  
<span class="LineNumber"> 003 </span>วิตฺถารเทสนายํ  ปน ยํ วตฺตพฺพํ สิยาฯ  ตํ สพฺพํ วิสุทฺธิมคฺเค 
<span class="LineNumber"> 004 </span>สจฺจนิทฺเทเส  วุตฺตเมวาติ ฯ 
<span class="LineNumber"> 005 </span>					สจฺจวารวณฺณนา นิฏฺ€ิตาฯ  
<span class="LineNumber"> 006 </span>	อิโต  ปรํ  ปฏิจฺจสมุปฺปาทวเสน  เทสนา  โหติฯ  ตตฺถ  
<span class="LineNumber"> 007 </span>ชรามรณวาเร  ตาว  เตสํ  เตสนฺติ  อยํ  สงฺเขปโต  อเนเกสํ 
<span class="LineNumber"> 008 </span>สตฺตานํ สาธารณนิทฺเทโสติ าตพฺโพฯ  ยา  เทวทตฺตสฺส  
<span class="LineNumber"> 009 </span>ชราฯ  ยา  โสมทตฺตสฺสาติ(๒)  เอวฺหิ  ทิวสํปิ  กเถนฺตสฺส เนว  
<span class="LineNumber"> 010 </span>สตฺตา  ปริยาทานํ  คจฺฉนฺติฯ  อิเมหิ  ปน  ทฺวีหิ  ปเทหิ  น  
<span class="LineNumber"> 011 </span>โกจิ  สตฺโต  อปริยาทินฺโน  โหติฯ  ตสฺมา  วุตฺตํ  อยํ  สงฺเขปโต  
<span class="LineNumber"> 012 </span>อเนเกสํ  สตฺตานํ  สาธารณนิทฺเทโสติ ฯ 
<span class="LineNumber"> 013 </span>	ตมฺหิ  ตมฺหีติ  อยํ  คติชาติวเสน  อเนเกสํ  นิกายานํ  
<span class="LineNumber"> 014 </span>สาธารณนิทฺเทโสฯ  สตฺตนิกาเยติ  สาธารณนิทฺเทเสน  นิทฺทิฏฺ€สฺส  
<span class="LineNumber"> 015 </span>สรูปนิทสฺสนํฯ  ชรา ชีรณตาติอาทีสุ  ปน  ชราติ  สภาว-
<span class="LineNumber"> 016 </span>นิทฺเทโสฯ  ชีรณตาติ  อาการนิทฺเทโสฯ  ขณฺฑิจฺจนฺติ  อาทโย  
<span class="LineNumber"> 017 </span>กาลาติกฺกเม  กิจฺจนิทฺเทสาฯ  ปจฺฉิมา  เทฺว  ปกตินิทฺเทสาฯ  
<span class="LineNumber"> 018 </span>อยฺหิ ชราติ อิมินา ปเทน  สภาวโต  ทสฺสิตา(๓) ฯ  เตนสฺสายํ  
<span class="LineNumber"> 019 </span>สภาวนิทฺเทโสฯ  ชีรณตาติ อิมินา  อาการโตฯ  เตนสฺสายํ  
<span class="LineNumber"> 020 </span>อาการนิทฺเทโสฯ  ขณฺฑิจฺจนฺติ  อิมินา  กาลาติกฺกเม  ทนฺตนขานํ 
<span class="LineNumber"> 021 </span># ๑. ม. สงฺเขปเทสนายํ ฯ  ๒. ม. โสมทตฺตสฺส ชราติ ฯ ๓. ม.ทีปิตา ฯ
