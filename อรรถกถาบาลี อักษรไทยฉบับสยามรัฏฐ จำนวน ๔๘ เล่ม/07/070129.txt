<span class="LineNumber"> 001 </span>			*เล่มที่  ๗  สพฺพาสวสุตฺตวณฺณนา  หน้า  ๑๒๙

<span class="LineNumber"> 002 </span>จกฺขุนฺทฺริเย  อสํวโรติ  วุจฺจติฯ  กสฺมาฯ  ยสฺมา  (๑)  ตสฺมึ  (๒)  สติ  
<span class="LineNumber"> 003 </span>ทฺวารมฺปิ  อคุตฺตํ  โหติฯ   ภวงฺคมฺปิ  อาวชฺชนาทีนิ  วีถิจิตฺตานิปิฯ  
<span class="LineNumber"> 004 </span>ยถา  กึฯ  ยถา  นคเร  จตูสุ  ทฺวาเรสุ  อสํวุเตสุ   กิฺจาปิ  
<span class="LineNumber"> 005 </span>อนฺโตฆรทฺวารโกฏฺ€กคพฺภาทโย  สุสํวุตาฯ  ตถาปิ  อนฺโตนคเร  
<span class="LineNumber"> 006 </span>สพฺพํ  ภณฺฑํ  อรกฺขิตํ  อโคปิตเมว  โหติฯ  นครทวาเรน  หิ  
<span class="LineNumber"> 007 </span>ปวิสิตฺวา  โจรา  ยทิจฺฉนฺติฯ  ตํ  หเรยฺยุํ  (๓) ฯ  เอวเมว  ชวเน  
<span class="LineNumber"> 008 </span>ทุสฺสีลฺยาทีสุ   อุปฺปนฺเนสุ  ตสฺมึ  อสํวเร  สติ  ทฺวารมฺปิ  อคุตฺตํ  
<span class="LineNumber"> 009 </span>โหติฯ  ภวงฺคมฺปิ  อาวชฺชนาทีนิ  วีถิจิตฺตานิปิ ฯ (๔)  
<span class="LineNumber"> 010 </span>	ตสฺมิมฺปน  สีลาทีสุ  อุปฺปนฺเนสุ  ทฺวารมฺปิ  คุตฺตํ  โหติ
<span class="LineNumber"> 011 </span>ภวงฺคมฺปิ  อาวชฺชนาทีนิ   วีถิจิตฺตานิปิฯ  ยถา  กึฯ  ยถา  
<span class="LineNumber"> 012 </span>นครทฺวาเรสุ  สํวุเตสุ  กิฺจาปิ  อนฺโตฆราทโย  อสํวุตาฯ  ตถาปิ
<span class="LineNumber"> 013 </span>อนฺโตนคเร สพฺพํ ภณฺฑํ สุรกฺขิตํ สุโคปิตเมว โหติฯ  
<span class="LineNumber"> 014 </span>นครทฺวาเรสุ  หิ  ปิทหิเตสุ  โจรานํ  ปเวโส นตฺถิฯ  เอวเมว  
<span class="LineNumber"> 015 </span>ชวเน  สีลาทีสุ  อุปฺปนฺเนสุ  ทฺวารมฺปิ  สุคุตฺตํ  โหติฯ  ภวงฺคมฺปิ 
<span class="LineNumber"> 016 </span>อาวชฺชนาทีนิ  วีถิจิตฺตานิปิ. ตสฺมา  ชวนกฺขเณ  อุปฺปชฺชมาโนปิ  
<span class="LineNumber"> 017 </span>จกฺขุนฺทฺริยสํวโรติ  วุตฺโตฯ  อิธ  จายํ   สติสํวโร  อธิปฺเปโตติ  
<span class="LineNumber"> 018 </span>เวทิตพฺโพฯ  จกฺขุนฺทฺริยสํวเรน  สํวุโต จกฺขุนฺทฺริยสํวรสํวุโต  
<span class="LineNumber"> 019 </span>อุเปโตติ   วุตฺตํ  โหติฯ  ตถาหิ  ปาฏิโมกฺขสํวรสํวุโตติ  อิมสฺส 
<span class="LineNumber"> 020 </span>วิภงฺเค  อิมินา  ปาฏิโมกฺขสํวเรน  อุเปโต  โหติ  ฯ เปฯ  
<span class="LineNumber"> 021 </span>#๑. ม. อยํ ปาโ€ นตฺถิ ฯ  ๒. ม. ตสฺมิฺหิ ฯ  ๓. ม. ยุ. กเรยฺยุํ ฯ  ๔. ม. วีถิจิตฺตานิปีติ ฯ
