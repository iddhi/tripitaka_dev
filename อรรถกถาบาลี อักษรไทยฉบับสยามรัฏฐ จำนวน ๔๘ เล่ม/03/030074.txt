<span class="LineNumber"> 001 </span>			*เล่มที่ ๓  มหาวิภงฺควณฺณนา  หน้า  ๗๔

<span class="LineNumber"> 002 </span>คนฺตฺวา  ปุจฺฉิยมาโนปิ  นาหํ  กสฺสจิ  กิฺจิ  ธาเรมีติ  วตฺวา  
<span class="LineNumber"> 003 </span>ปพฺพชติ  อิณสามิโก  จ  ตํ  ปริเยสนฺโต  ตตฺถ  คจฺฉติ  ทหโร  
<span class="LineNumber"> 004 </span>ตํ  ทิสฺวา  ปลายติ  โส  เถรํ  อุปสงฺกมิตฺวา  อยํ  ภนฺเต  
<span class="LineNumber"> 005 </span>เกน  ปพฺพาชิโต มม  เอตฺตกํ  นาม  ธนํ  คเหตฺวา  ปลาโตติ  
<span class="LineNumber"> 006 </span>วทติ  เถเรน  วตฺตพฺพํ  มยา  อุปาสก  อนโณ  อหนฺติ 
<span class="LineNumber"> 007 </span>วเทนฺโต  ปพฺพาชิโต  กึทานิ  กโรมิ  ปสฺส  เม  ปตฺตจีวร-
<span class="LineNumber"> 008 </span>มตฺตนฺติ  ฯ  อยํ  ตตฺถ  สามีจิ  ฯ  ปลาเต  ปน  คีวา  น  โหติ  ฯ
<span class="LineNumber"> 009 </span>สเจ  ปน  นํ  เถรสฺส  สมฺมุขาว  ทิสฺวา  อยํ  มม  อิณายิโกติ  
<span class="LineNumber"> 010 </span>วทติ  ตว  อิณายิกํ  ตฺวเมว  ชานาหีติ  วตฺตพฺโพ  ฯ  เอวมฺปิ 
<span class="LineNumber"> 011 </span>คีวา  น  โหติ  ฯ  สเจปิ  โส  ปพฺพชิโต  อยํ อิทานิ  กุหึ  
<span class="LineNumber"> 012 </span>คมิสฺสตีติ  วทติ  เถเรน  ตฺวํเยว  ชานาหีติ  วตฺตพฺโพ  เอวมฺปิสฺส  
<span class="LineNumber"> 013 </span>ปลาเต  คีวา  น  โหติ  ฯ  สเจ  ปน  เถโร  กุหึทานิ  อยํ 
<span class="LineNumber"> 014 </span>คมิสฺสติ  อิเธว  อจฺฉตูติ  วทติ  สเจ  ปลายติ  คีวา
<span class="LineNumber"> 015 </span>โหติ  ฯ  สเจ  โส  สเหตุกสตฺโต  โหติ  วตฺตสมฺปนฺโน  เถเรน  
<span class="LineNumber"> 016 </span>อีทิโส  อยนฺติ  วตฺตพฺพํ  ฯ  อิณสามิโก  เจ  สาธูติ  วิสฺสชฺเชติ  
<span class="LineNumber"> 017 </span>อิจฺเจตํ  กุสลํ  สเจ  ปน  อุปฑฺฒุปฑฺฒํ  เทถาติ  วทติ  
<span class="LineNumber"> 018 </span>ทาตพฺพํ  ฯ   อปเรน  สมเยน  อติอาราธโก  โหติ  สพฺพํ 
<span class="LineNumber"> 019 </span>เทถาติ  วุตฺเตปิ  ทาตพฺพเมว  ฯ  สเจ  ปน  อุทฺเทสปริปุจฺฉาทีสุ  
<span class="LineNumber"> 020 </span>กุสโล  โหติ พหูปกาโร  ภิกฺขูนํ ภิกฺขาจารวตฺเตน ปริเยสิตฺวาปิ 
<span class="LineNumber"> 021 </span>อิณํ ทาตพฺพเมวาติ ฯ  
<span class="LineNumber"> 022 </span>			อิณายิกวตฺถุกถา  นิฏฺ€ิตา ฯ   
