<span class="LineNumber"> 001 </span>		*เล่มที่  ๓  ปริวารวณฺณนา  หน้า  ๖๖๖

<span class="LineNumber"> 002 </span>หตฺถโต  คณฺหนฺตสฺส  ปาจิตฺติยํ  ฯ  ภิกฺขุนีนํ  สนฺติเก  เอกโต  
<span class="LineNumber"> 003 </span>อุปสมฺปนฺนาย  หตฺถโต  คณฺหนฺตสฺส  ทุกฺกฏํ  ฯ  จตุโร  ชนา  
<span class="LineNumber"> 004 </span>สํวิธายาติ  อาจริโย  จ  ตโย  จ  อนฺเตวาสิกา  ฉมาสกํ  ภณฺฑํ  
<span class="LineNumber"> 005 </span>อวหรึสุ  ฯ  อาจริยสฺส  สาหตฺถิกา  ตโย  มาสกา  อาณตฺติยาปิ  
<span class="LineNumber"> 006 </span>ตโยว  ตสฺมา  ถุลฺลจฺจยํ  อาปชฺชติ  ฯ  อิตเรสํ  สาหตฺถิโก  
<span class="LineNumber"> 007 </span>เอเกโก อาณตฺติกา  ปฺเจติ  ตสฺมา  ปาราชิกํ  อาปชฺชึสุ  ฯ
<span class="LineNumber"> 008 </span>อยเมตฺถ สงฺเขโป  ฯ  วิตฺถาโร  ปน  อทินฺนาทานปาราชิเก  
<span class="LineNumber"> 009 </span>สํวิธาวหารวณฺณนายํ วุตฺโต  ฯ  ฉิทฺทํ  ตสฺมึ  ฆเร  นตฺถีติ  อยํ  
<span class="LineNumber"> 010 </span>ปฺหา  ทุสฺสกุฏิอาทีนิ  สนฺถตเปยฺยาลฺจ  สนฺธาย  วุตฺตา  ฯ 
<span class="LineNumber"> 011 </span>เตลํ  มธธ  ผาณิตนฺติ  คาถา ลิงฺคปริวตฺตํ  สนฺธาย  วุตฺตา  ฯ  
<span class="LineNumber"> 012 </span>นิสฺสคฺคิเยนาติ  คาถา  ปริณามนํ  สนฺธาย  วุตฺตา  ฯ  โย  หิ  
<span class="LineNumber"> 013 </span>สงฺฆสฺส  ปริณตลาภโต  เอกํ  จีวรํ อตฺตโน  เอกํ  อฺสฺสาติ 
<span class="LineNumber"> 014 </span>เทฺว  จีวรานิ  เอกํ  มยฺหํ  เอกํ  ตสฺส  เทหีติ  เอกปฺปโยเคน  
<span class="LineNumber"> 015 </span>ปริณาเมติ  ฯ  โส  นิสฺสคฺคิยปาจิตฺติยฺเจว  สุทฺธิกปาจิตฺติยฺจ  
<span class="LineNumber"> 016 </span>เอกโต  อาปชฺชติ  ฯ  กมฺมฺจ  ตํ  กุปฺเปยฺย  วคฺคปจฺจยาติ  อยํ  
<span class="LineNumber"> 017 </span>ปฺหา  ทฺวาทสโยชนปฺปมาเณสุ  พาราณสีอาทีสุ นคเรสุ  
<span class="LineNumber"> 018 </span>คามสีมํ  สนฺธาย  วุตฺตา  ฯ  ปทวีติหารมตฺเตนาติ  คาถา สฺจริตฺตํ  
<span class="LineNumber"> 019 </span>สนฺธาย  วุตฺตา  ฯ  อตฺโถปิ  จสฺสา  สฺจริตฺตวณฺณนายเมว   
<span class="LineNumber"> 020 </span>วุตฺโต  ฯ  สพฺพานิ  ตานิ  นิสฺสคฺคิยานีติ  อยํ  ปฺหา  อฺาติกาย  
<span class="LineNumber"> 021 </span>ภิกฺขุนิยา  โธวาปนํ  สนฺธาย  วุตฺตา  ฯ  สเจปิ  หิ  ติณฺณํ  จีวรานํ  
