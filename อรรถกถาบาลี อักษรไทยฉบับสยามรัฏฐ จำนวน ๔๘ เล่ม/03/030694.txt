<span class="LineNumber"> 001 </span>		*เล่มที่  ๓  ปริวารวณฺณนา  หน้า  ๖๙๔

<span class="LineNumber"> 002 </span>พนฺธิตฺวา  ผลํ  วาเรน  ขาทนฺติ  อปจฺจาสึสนฺเตน  หุตฺวา  
<span class="LineNumber"> 003 </span>ทาตพฺพํ  ฯ  พลกาเรน  คณฺหนฺโต  น  วาเรตพฺโพ  ฯ  ปุพฺเพ 
<span class="LineNumber"> 004 </span>วุตฺตเมเวตฺถ การณํ ฯ  สงฺฆสฺส  ผลาราโม  โหติ  ปฏิชคฺคนํ  
<span class="LineNumber"> 005 </span>น  ลภติ  ฯ  สเจ  ตํ  โกจิ  วตฺตสีเสน  ชคฺคติ  สงฺฆสฺเสว
<span class="LineNumber"> 006 </span>โหติ  ฯ  อถาปิ  กสฺสจิ  ปฏิพลสฺส ภิกฺขุโน  อิมํ  สปฺปุริส 
<span class="LineNumber"> 007 </span>ชคฺคิตฺวา  เทหีติ  สงฺโฆ  ภารํ  กโรติ  ฯ  โส  จ  วตฺตสีเสน 
<span class="LineNumber"> 008 </span>ชคฺคติ  เอวํปิ  สงฺฆสฺเสว  โหติ  ฯ  ผาติกมฺมํ ปจฺจาสึสนฺตสฺส 
<span class="LineNumber"> 009 </span>ปน  ตติยภาเคน  วา  อุปฑฺฒภาเคน  วา  ผาติกมฺมํ กาตพฺพํ  ฯ  
<span class="LineNumber"> 010 </span>ภาริยํ  กมฺมนฺติ  วตฺวา  เอตฺตเกน  อนิจฺฉนฺโต  ปน  สพฺพํ   
<span class="LineNumber"> 011 </span>ตเวว  สนฺตกํ  กตฺวา  มูลภาคํ  ทสมภาคมตฺตํ  ทตฺวา  
<span class="LineNumber"> 012 </span>ชคฺคาหีติปิ วตฺตพฺโพ  ฯ  ครุภณฺฑตฺตา  ปน  มูลจฺเฉชฺชวเสน 
<span class="LineNumber"> 013 </span>น  ทาตพฺพํ  ฯ  โส มูลภาคํ  ทตฺวา  ขาทนฺโต  อกตาวาสํ  
<span class="LineNumber"> 014 </span>วา  กตฺวา  กตาวาสํ  ชคฺคิตฺวา นิสฺสิตกานํ  อารามํ 
<span class="LineNumber"> 015 </span>นิยฺยาเทติ  ฯ  เตหิปิ  มูลภาโค  ทาตพฺโพ ฯ ยทา ปน  ภิกฺขู  
<span class="LineNumber"> 016 </span>สยํ  ชคฺคิตุํ ปโหนฺติ  อถ  เตสํ  ชคฺคิตุํ น  ทาตพฺพํ  ฯ  
<span class="LineNumber"> 017 </span>ชคฺคิตกาเล  น  วาเรตพฺพา  ฯ  ชคฺคนกาเลเยว  วาเรตพฺพา  ฯ 
<span class="LineNumber"> 018 </span>พหุํ  ตุมฺเหหิ  ขายิตํ  อิทานิ  มา  ชคฺคิตฺถ  ภิกฺขุสงฺโฆเยว  
<span class="LineNumber"> 019 </span>ชคฺคิสฺสตีติ   วตฺตพฺพํ  ฯ  สเจ  ปน  เนว  วตฺตสีเสน  ชคฺคนฺโต  
<span class="LineNumber"> 020 </span>อตฺถิ  น  ผาติกมฺเมน  น  สงฺโฆ  ชคฺคิตุํ  ปโหติ  ฯ  เอโก  
<span class="LineNumber"> 021 </span>อนาปุจฺฉิตฺวาว ชคฺคิตฺวา  ผาติกมฺมํ  วฑฺเฒตฺวา  ปจฺจาสึสติ  ฯ  
