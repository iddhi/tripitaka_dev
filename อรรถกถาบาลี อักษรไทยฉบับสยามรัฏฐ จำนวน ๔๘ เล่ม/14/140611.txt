<span class="LineNumber"> 001 </span>		เล่มที่  14  พฺราหฺมณวคฺควณฺณนา  หน้า  611

<span class="LineNumber"> 002 </span>อุปสงฺกมิตุํ  ยุตฺตเมวาติ  อตฺโถ  ฯ  ปุฏํเสนาติปิ  ปาโ€  ฯ  ตสฺสตฺโถ  
<span class="LineNumber"> 003 </span>ปุโฏ  อํเส  อสฺสาติ  ปุฏํโส  เตน  ปุฏํเสน  อํเสน  ปาเถยฺยปุฏํ  
<span class="LineNumber"> 004 </span>วหนฺเตนาปีติ  วุตฺตํ  โหติ  ฯ  
<span class="LineNumber"> 005 </span>	อิทานิ  เอวรูเปหิ  เอวรูเปหิ  จ  คุเณหิ  สมนฺนาคตา  เอตฺถ  ภิกฺขุ  
<span class="LineNumber"> 006 </span>อตฺถีติ  ทสฺเสตุํ  สนฺติ  ภิกฺขเวติอาทิมาห  ฯ  ตตฺถ  เทวปฺปตฺตาติ  
<span class="LineNumber"> 007 </span>อุปปตฺติเทวนิพฺพตฺตกํ  ทิพฺพวิหารํ  ทิพฺพวิหาเรน  จ  อรหตฺตํ  
<span class="LineNumber"> 008 </span>ปตฺตา  ฯ  พฺรหฺมปฺปตฺตาติ  นิทฺโทสฏฺเ€น  พฺรหฺมภาวสาธกํ  
<span class="LineNumber"> 009 </span>พฺรหฺมวิหารํ  พฺรหฺมวิหาเรน  จ  อรหตฺตํ  ปตฺตา  ฯ  อาเนฺชปฺปตฺตาติ  
<span class="LineNumber"> 010 </span>อนิฺชนภาวสาธกํ  อาเนฺชํ  อาเนฺเชน  จ  อรหตฺตํ  ปตฺตา  ฯ  
<span class="LineNumber"> 011 </span>อริยปฺปตฺตาติ  ปุถุชฺชนภาวํ  อติกฺกมฺม  อริยภาวํ  ปตฺตา  ฯ  เอวํ  
<span class="LineNumber"> 012 </span>โข  ภิกฺขเว  ภิกฺขุ  เทวปฺปตฺโต  โหตีติอาทีสุ  เอวํ  รูปาวจรจตุตฺถชฺฌาเน  
<span class="LineNumber"> 013 </span>€ตฺวา  จิตฺตํ  วิวฏฺเฏตฺวา  อรหตฺตํ  ปตฺโต  เทวปฺปตฺโต  นาม  โหติ  จตูสุ  
<span class="LineNumber"> 014 </span>พฺรหฺมวิหาเรสุ  €ตฺวา  จิตฺตํ  วิวฏฺเฏตฺวา  อรหตฺตํ  ปตฺโต  พฺรหฺมปฺปตฺโต 
<span class="LineNumber"> 015 </span>นาม  จตูสุ  อรูปชฺฌาเนสุ  €ตฺวา  จิตฺตํ  วิวฏฺเฏตฺวา  อรหตฺตํ  ปตฺโต  
<span class="LineNumber"> 016 </span>อาเนฺชปฺปตฺโต  นาม  ฯ  อิทํ  ทุกฺขนฺติอาทีหิ  จตูหิ  สจฺเจหิ  
<span class="LineNumber"> 017 </span>จตฺตาโร  มคฺคา  ตีณิ  จ  ผลานิ  กถิตานิ  ฯ  ตสฺมา  อิมํ  
<span class="LineNumber"> 018 </span>อริยธมฺมํ  ปตฺโต  ภิกฺขุ  อริยปฺปตฺโต  นาม  โหตีติ  ฯ  
<span class="LineNumber"> 019 </span>				โยธาชีววคฺโค  จตุตฺโถ  ฯ  
<span class="LineNumber"> 020 </span>					__________  
