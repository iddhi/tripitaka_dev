<span class="LineNumber"> 001 </span>		เล่มที่  14  มหาวคฺควณฺณนา  หน้า  269

<span class="LineNumber"> 002 </span>วา  ทสฺเสติ  วฑฺเฒตฺวา  ตํ  ปริวตฺเตตฺวา  วา  ฯ  ตตฺถ  ยสฺมา  จตฺตาริ  
<span class="LineNumber"> 003 </span>อริยสจฺจานิ  น  อิมานิ  จตฺตาริ  เทฺว  วา  ตีณิ  วาติ  เอวํ  หาเปตฺวาปิ  
<span class="LineNumber"> 004 </span>ปฺจ  วา  ฉ  วาติ  เอวํ  วฑฺเฒตฺวาปิ  น  อิมานิ  จตฺตาริ  อริยสจฺจานิ  
<span class="LineNumber"> 005 </span>อฺาเนว  จตฺตาริ  อริยสจฺจานีติ  ทสฺเสตุํ  น  สกฺกา  ฯ  ตสฺมา  อยํ  
<span class="LineNumber"> 006 </span>ธมฺโม  อนิคฺคหิโต  นาม  ฯ  เสสํ  สพฺพตฺถ  อุตฺตานเมวาติ  ฯ  

<span class="LineNumber"> 007 </span>				ภยสุตฺตวณฺณนา  
<span class="LineNumber"> 008 </span>	ทุติเย  ฯ  อมาตาปุตฺติกานีติ  มาตา  จ  ปุตฺโต  จ  มาตาปุตฺตํ  
<span class="LineNumber"> 009 </span>ปริตฺตาตุํ  สมตฺถภาเวน  นตฺถิ  เอตฺถ  มาตาปุตฺตนฺติ  อมาตาปุตฺติกานิ  ฯ 
<span class="LineNumber"> 010 </span>ยนฺติ  สมเย  ฯ  ตตฺถ  มาตาปิ  ปุตฺตํ  น  ปฏิลภตีติ  ตสฺมึ  อคฺคิภเย  
<span class="LineNumber"> 011 </span>อุปฺปนฺเน  มาตาปิ  ปุตฺตํ  ปสฺสิตุํ  น  ลภติ  ปุตฺโตปิ  มาตรํ  ปสฺสิตุํ 
<span class="LineNumber"> 012 </span>น  ลภตีติ  อตฺโถ  ฯ  ภยํ  โหตีติ  จิตฺตุตฺราสภยํ  โหติ  ฯ  อฏวีสงฺโกโปติ  
<span class="LineNumber"> 013 </span>อฏวิยา  สงฺโกโป  ฯ  อฏวีติ  เจตฺถ  อฏวีวาสิโน  โจรา  เวทิตพฺพา  ฯ  
<span class="LineNumber"> 014 </span>ยทา  หิ  เต  อฏวิโต  ชนปทํ  โอตริตฺวา  คามนิคมราชธานิโย  ปหริตฺวา  
<span class="LineNumber"> 015 </span>วิลุมฺปนฺติ  ตทา  อฏวีสงฺโกโป  นาม  โหติ  ตํ  สนฺธาเยตํ  วุตฺตํ  ฯ  
<span class="LineNumber"> 016 </span>	จกฺกสมารูฬฺหาติ  เอตฺถ  อิริยาปถจกฺกมฺปิ  วตฺตติ  
<span class="LineNumber"> 017 </span># ๑ ม. โอตริตฺวา  ฯ
