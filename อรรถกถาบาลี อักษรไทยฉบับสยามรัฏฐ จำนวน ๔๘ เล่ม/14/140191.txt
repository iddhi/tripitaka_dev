<span class="LineNumber"> 001 </span>		เล่มที่  14  เทวทูตวคฺควณฺณนา  หน้า  191

<span class="LineNumber"> 002 </span>ติลกาหตคตฺตนฺติ  เสตติลกกาฬติลเกหิ  วิกิณฺณสรีรํ  ฯ  ชราธมฺโมติ  
<span class="LineNumber"> 003 </span>ชราสภาโว  อปริมุตฺโต  ชราย  ชรา  นาม  มยฺหํ  อพฺภนฺตเรเยว  
<span class="LineNumber"> 004 </span>ปวตฺตีติ  ฯ  ปรโต  พฺยาธิธมฺโม  มรณธมฺโมติ  ปททฺวเยปิ  เอเสว  นโย  ฯ  
<span class="LineNumber"> 005 </span>	ป€มํ  เทวทูตํ  สมนุยุฺชิตฺวาติ  เอตฺถ  ชราชิณฺณสตฺโต  อตฺถโต  เอวํ  
<span class="LineNumber"> 006 </span>วทติ  นาม  ปสฺสถ  โภ  อหํปิ  ตุเมฺห  วิย  ตรุโณ  อโหสึ  อูรุพลี  พาหุพลี  
<span class="LineNumber"> 007 </span>ชวสมฺปนฺโน  ตสฺส  เม  ตา  พลชวสมฺปตฺติโย  อนฺตรหิตา  วิชฺชมานาปิ 
<span class="LineNumber"> 008 </span>เม  หตฺถปาทาปิ  หตฺถปาทกิจฺจํ  น  กโรนฺติ  ชรายมฺหิ  อปริมุตฺตตาย  
<span class="LineNumber"> 009 </span>เอทิโส  ชาโต  ฯ  น  โข  ปนาหเมว  ตุเมฺหปิ  ชราย  อปริมุตฺตาว  ฯ  
<span class="LineNumber"> 010 </span>ยเถว  หิ  มยฺหํ  เอวํ  ตุมฺหากํปิ  ชรา  อาคมิสฺสติ  ฯ  อิติ  ตสฺสา  ปุเร  
<span class="LineNumber"> 011 </span>อาคมนาว  กลฺยาณํ  กโรถาติ  ฯ  เตเนเวส  เทวทูโต  นาม  ชาโต  ฯ  
<span class="LineNumber"> 012 </span>อาพาธิกนฺติ  พยาธิกํ (๒) ฯ  ทุกฺขิตนฺติ  ทุกฺขปฺปตฺตํ  ฯ  พาฬฺหคิลานนฺติ  
<span class="LineNumber"> 013 </span>อธิมตฺตคิลานํ  ฯ  
<span class="LineNumber"> 014 </span>	[๓] เอตฺถปิ  คิลานสตฺโต  [๔]  เอวํ  วทติ  นาม  ปสฺสถ  
<span class="LineNumber"> 015 </span>โภ  อหํปิ  ตุเมฺห  วิย  นิโรโค  อโหสึ  โสมฺหิ  เอตรหิ  พฺยาธินา  
<span class="LineNumber"> 016 </span>อภิหโต  สเก  มุตฺตกรีเส  ปลิปนฺโน  อุฏฺ€าตุมฺปิ  น  สกฺโกมิ  
<span class="LineNumber"> 017 </span>วิชฺชมานาปิ  เม  หตฺถปาทา  หตฺถปาทกิจฺจํ  น  กโรนฺติ  
