<span class="LineNumber"> 001 </span>		เล่มที่  14  อุรุเวลวคฺควณฺณนา  หน้า  471

<span class="LineNumber"> 002 </span>วิตกฺเกนฺโต  อริยวํสา  จุโต  โหติ  ปริพาหิโร  ฯ  อยํ  วิตกฺก-
<span class="LineNumber"> 003 </span>สนฺโตโส  นาม  ฯ  
<span class="LineNumber"> 004 </span>	ปิณฺฑาย  ปวิสนฺเตน (๑) ปน (๒)  กุหึ  ลภิสฺสามีติ  อจินฺเตตฺวา  
<span class="LineNumber"> 005 </span>กมฺมฏฺ€านสีเสน  คนฺตพฺพํ  ฯ  อยํ  คมนสนฺโตโส  นาม  ฯ  
<span class="LineNumber"> 006 </span>ปริเยสนฺเตน  ยํ  วา  ตํ  วา  อคฺคเหตฺวา  ลชฺชึ  เปสลเมว  
<span class="LineNumber"> 007 </span>คเหตฺวา  ปริเยสิตพฺพํ  ฯ  อยํ  ปริเยสนสนฺโตโส  นาม  ฯ  ทูรโตว  
<span class="LineNumber"> 008 </span>อาหริยมานํ  ทิสฺวา  เอตํ  มนาปํ  เอตํ  อมนาปนฺติ  จิตฺตํ  น  
<span class="LineNumber"> 009 </span>อุปฺปาเทตพฺพํ  ฯ  อยํ  ปฏิลาภสนฺโตโส  นาม  ฯ  อิทํ   มนาปํ  
<span class="LineNumber"> 010 </span>คณฺหิสฺสามิ  อิทํ (๓)  น  มนาปํ  น  คณฺหิสฺสามีติ  อจินฺเตตฺวา  
<span class="LineNumber"> 011 </span>ยงฺกิฺจิ  ยาปนมตฺตํ  คเหตพฺพเมว  ฯ  อยํ  ปฏิคฺคหณสนฺโตโส  
<span class="LineNumber"> 012 </span>นาม  ฯ  
<span class="LineNumber"> 013 </span>	เอตฺถ  ปน  เทยฺยธมฺโม  พหุ  ทายโก  อปฺปํ  ทาตุกาโม  
<span class="LineNumber"> 014 </span>อปฺปํ  คเหตพฺพํ  ฯ  เทยฺยธมฺโม  พหุ  ทายโกปิ  พหุํ  ทาตุกาโม  
<span class="LineNumber"> 015 </span>ปมาเณเนว  คเหตพฺพํ  ฯ  เทยฺยธมฺโม  น  พหุ  ทายโกปิ  อปฺปํ  
<span class="LineNumber"> 016 </span>ทาตุกาโม  อปฺปํ  คเหตพฺพํ  ฯ  เทยฺยธมฺโม  น  พหุ  ทายโก  
<span class="LineNumber"> 017 </span>ปน  พหุํ  ทาตุกาโม  ปมาเณน  คเหตพฺพํ  ฯ  ปฏิคฺคหณสฺมึ  
<span class="LineNumber"> 018 </span>หิ  มตฺตํ  อชานนฺโต  มนุสฺสานํ  ปสาทํ  มกฺเขติ  สทฺธาเทยฺยํ  
<span class="LineNumber"> 019 </span>วินิปาเตติ  สาสนํ  น  กโรติ  วิชาตมาตุยาปิ  จิตฺตํ  คเหตุํ  
<span class="LineNumber"> 020 </span>น  สกฺโกติ  ฯ  อิติ  มตฺตํ  ชานิตฺวาว  ปฏิคฺคเหตพฺพนฺติ  ฯ
