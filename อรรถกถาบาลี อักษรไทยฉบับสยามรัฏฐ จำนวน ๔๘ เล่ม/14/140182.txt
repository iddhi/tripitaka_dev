<span class="LineNumber"> 001 </span>		เล่มที่  14ติกนิปาตวณฺณนา  หน้า  182

<span class="LineNumber"> 002 </span>อนาคเต  วิปากวารํ  น  ลภิสฺสติ  ปฏิสนฺธิชนกํ  ปฏิสนฺธึ  
<span class="LineNumber"> 003 </span>รูปชนกํ  วา  รูปํ  ชเนตุํ  น  สกฺขิสฺสติ  ตํ  อโหสิ  กมฺมํ  
<span class="LineNumber"> 004 </span>น  ภวิสฺสติ  กมฺมวิปาโกติ  วุตฺตํ  ฯ  
<span class="LineNumber"> 005 </span>	ยํ  ปน  เอตรหิ  อายูหิตํ  เอตรหิเยว  วิปากวารํ  ลภติ  ตํ  อตฺถิ  กมฺมํ  
<span class="LineNumber"> 006 </span>อตฺถิ  กมฺมวิปาโกติ  วุตฺตํ  ฯ  ยํ  ปน  เอตรหิ  วิปากวารํ  น  ลภติ  ตํ  อตฺถิ 
<span class="LineNumber"> 007 </span>กมฺมํ  นตฺถิ  กมฺมวิปาโกติ  วุตฺตํ  ฯ  ยํ  ปน  เอตรหิ  อายูหิตํ  อนาคเต  
<span class="LineNumber"> 008 </span>วิปากวารํ  ลภิสฺสติ  ปฏิสนฺธิชนกํ  ปฏิสนฺธึ  รูปชนกํ  วา  รูปํ  ชเนตุํ  
<span class="LineNumber"> 009 </span>สกฺขิสฺสติ  ตํ  อตฺถิ  กมฺมํ  ภวิสฺสติ  กมฺมวิปาโกติ  วุตฺตํ  ฯ  ยํ  ปน  
<span class="LineNumber"> 010 </span>วิปากวารํ  น  ลภิสฺสติ  ปฏิสนฺธิชนกํ  ปฏิสนฺธึ  รูปชนกํ  วา  รูปํ  ชเนตุํ  
<span class="LineNumber"> 011 </span>น  สกฺขิสฺสติ  ตํ  อตฺถิ  กมฺมํ  น  ภวิสฺสติ  กมฺมวิปาโกติ  วุตฺตํ  ฯ  
<span class="LineNumber"> 012 </span>	ยํ  ปน  อนาคเต  อายูหิสฺสติ  อนาคเตเยว  วิปากวารํ  ลภิสฺสติ  
<span class="LineNumber"> 013 </span>ปฏิสนฺธิชนกํ  ปฏิสนฺธึ  รูปชนกํ  วา  รูปํ  ชเนสฺสติ  ตํ  ภวิสฺสติ  กมฺมํ  
<span class="LineNumber"> 014 </span>ภวิสฺสติ  กมฺมวิปาโกติ  วุตฺตํ  ฯ  ยํ  ปน  (๑)  วิปากวารํ  น  ลภิสฺสติ  
<span class="LineNumber"> 015 </span>ปฏิสนฺธิชนกํ  ปฏิสนฺธึ  รูปชนกํ  วา  รูปํ  ชเนตุํ  น  สกฺขิสฺสติ  ตํ  
<span class="LineNumber"> 016 </span>ภวิสฺสติ  กมฺมํ  น  ภวิสฺสติ  กมฺมวิปาโกติ  วุตฺตํ  ฯ  เอวํ  
<span class="LineNumber"> 017 </span>ปฏิสมฺภิทามคฺคปริยาเยน  ทฺวาทส  กมฺมานิ  วิภตฺตานิ  ฯ  
