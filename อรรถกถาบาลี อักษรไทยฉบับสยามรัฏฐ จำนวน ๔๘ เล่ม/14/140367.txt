<span class="LineNumber"> 001 </span>				เล่มที่  14  หน้า  367

<span class="LineNumber"> 002 </span>				โลณผลวคฺควณฺณนา  (๑)  

<span class="LineNumber"> 003 </span>				อจฺจายิกสุตฺตวณฺณนา  
<span class="LineNumber"> 004 </span>	ปฺจมสฺส  ป€เม  ฯ  อจฺจายิกานีติ  อติปาติกานิ  ฯ  กรณียานีติ  
<span class="LineNumber"> 005 </span>อวสฺสกิจฺจานิ  ฯ  ยฺหิ  น  อวสฺสํ  กาตพฺพํ  ตํ  กิจฺจนฺติ  วุจฺจติ  ฯ  อวสฺสํ  
<span class="LineNumber"> 006 </span>กาตพฺพํ  กรณียํ  นาม  ฯ  สีฆสีฆนฺติ  เวคเวเคน  ฯ  ตสฺส  โข  ตนฺติ 
<span class="LineNumber"> 007 </span>เอตฺถ  ตนฺติ  นิปาตมตฺตํ  ฯ  นตฺถิ  สา  อิทฺธิ  วา  อานุภาโว  วาติ  สา  
<span class="LineNumber"> 008 </span>วา  อิทฺธิ  โส  วา  อานุภาโว  นตฺถิ  ฯ  
<span class="LineNumber"> 009 </span>	อุตฺตรเสฺวติ  ตติยทิวเส  ฯ  อุตุปริณามินีติ  ลทฺธอุตุปริณามานิ  หุตฺวา  ฯ  
<span class="LineNumber"> 010 </span>ชายนฺติปีติ  ตติยทิวเส  นิกฺขนฺตเสตงฺกุรานิ  โหนฺติ  สตฺตาเห  ปตฺเต  
<span class="LineNumber"> 011 </span>นีลงฺกุรานิ  โหนฺติ  ฯ  คพฺภีนิปิ  โหนฺตีติ  ทิยฑฺฒมาสํ  ปตฺวา  คหิตคพฺภานิ  
<span class="LineNumber"> 012 </span>โหนฺติ  ฯ  ปจนฺติปีติ  ตโย  มาเส  ปตฺวา  ปจนฺติ  ฯ  อิทานิ  ยสฺมา  พุทฺธานํ  
<span class="LineNumber"> 013 </span>คหปติเกน  วา  สสฺเสหิ  วา  อตฺโถ  นตฺถิ  ฯ  สาสเน  ปน  ตปฺปฏิรูปกํ  
<span class="LineNumber"> 014 </span>ปุคฺคลํ  วา  อตฺถํ  ทสฺเสตุํ  ตํ  ตํ  โอปมฺมํ  อาหรนฺติ  ฯ  ตสฺมา  ยมตฺถํ  
<span class="LineNumber"> 015 </span>ทสฺเสตุกาเมน  เอตํ  อาภตํ  ตํ  ทสฺเสนฺโต    เอวเมว  โขติอาทิมาห  ฯ  
<span class="LineNumber"> 016 </span>ตํ  อตฺถโต  อุตฺตานเมว  ฯ  สิกฺขา  ปน  อิธาปิ  มิสฺสิกาเอว  กถิตา  ฯ  
