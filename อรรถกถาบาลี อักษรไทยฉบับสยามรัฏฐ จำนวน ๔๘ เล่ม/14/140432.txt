<span class="LineNumber"> 001 </span>		เล่มที่  14  จตุกฺกนิปาตวณฺณนา  หน้า  432

<span class="LineNumber"> 002 </span>เตเนวาห  
<span class="LineNumber"> 003 </span>	สุขิโน วต อรหนฺโต	ตณฺหา  เนสํ  น  วิชฺชติ  
<span class="LineNumber"> 004 </span>	อสฺมิมาโน สมุจฺฉินฺโน   โมหชาลํ  ปทาลิตนฺติ  ฯ  

<span class="LineNumber"> 005 </span>					สํวรสุตฺตวณฺณนา  
<span class="LineNumber"> 006 </span>	จตุตฺเถ ฯ  ปธานานีติ  วิริยานิ  ฯ  สํวรปฺปธานนฺติ  จกฺขาทีนิ  
<span class="LineNumber"> 007 </span>สํวรนฺตสฺส  อุปฺปนฺนวิริยํ  ฯ  ปหานปฺปธานนฺติ  กามวิตกฺกาทโย  
<span class="LineNumber"> 008 </span>ปชหนฺตสฺส  อุปฺปนฺนวิริยํ  ฯ  ภาวนาปฺปธานนฺติ  สมฺโพชฺฌงฺเค  
<span class="LineNumber"> 009 </span>ภาเวนฺตสฺส  อุปฺปนฺนวิริยํ  ฯ  อนุรกฺขนาปฺปธานนฺติ  สมาธินิมิตฺตํ  
<span class="LineNumber"> 010 </span>อนุรกฺขนฺตสฺส  อุปฺปนฺนวิริยํ  ฯ  
<span class="LineNumber"> 011 </span>	วิเวกนิสฺสิตนฺติอาทีสุ  วิเวโก  วิราโค  นิโรโธติ  ตีณิปิ  
<span class="LineNumber"> 012 </span>นิพฺพานสฺส  นามานิ  ฯ  นิพฺพานฺหิ  อุปธิวิเวกตฺตา  วิเวโก 
<span class="LineNumber"> 013 </span>ตํ  อาคมฺม  ราคาทโย  วิรชฺชนฺตีติ  วิราโค  นิรุชฺฌนฺตีติ  
<span class="LineNumber"> 014 </span>นิโรโธ  ตสฺมา  วิเวกนิสฺสิตนฺติอาทีสุ  อารมฺมณวเสน  วา  
<span class="LineNumber"> 015 </span>อธิคนฺตพฺพวเสน  วา  นิพฺพานนิสฺสิตนฺติ  อตฺโถ  ฯ 
<span class="LineNumber"> 016 </span>	โวสฺสคฺคปริณามินฺติ  เอตฺถ  เทฺว  โวสฺสคฺคา  ปริจฺจาค-
<span class="LineNumber"> 017 </span>โวสฺสคฺโค  จ  ปกฺขนฺทนโวสฺสคฺโค  จ  ฯ  ตตฺถ  วิปสฺสนา  
<span class="LineNumber"> 018 </span>ตทงฺควเสน  กิเลเส  จ  ขนฺเธ  จ  ราคํ  ปริจฺจชตีติ    ปริจฺจาค-
<span class="LineNumber"> 019 </span>โวสฺสคฺโค  ฯ  มคฺโค  อารมฺมณวเสน  นิพฺพานํ  ปกฺขนฺทตีติ  
<span class="LineNumber"> 020 </span>ปกฺขนฺทนโวสฺสคฺโค  ฯ  ตสฺมา  โวสฺสคฺคปริณามินฺติ  ยถา  ภาวิยมาโน  
