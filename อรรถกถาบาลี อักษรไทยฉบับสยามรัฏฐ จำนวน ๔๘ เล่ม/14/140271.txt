<span class="LineNumber"> 001 </span>					เล่มที่  14  หน้า  271

<span class="LineNumber"> 002 </span>					เวนาคปุรสุตฺตวณฺณนา  
<span class="LineNumber"> 003 </span>	ตติเย  ฯ   โกสเลสูติ  เอวํนามเก  ชนปเท  ฯ  จาริกํ  จรมาโนติ  
<span class="LineNumber"> 004 </span>อทฺธานคมนํ  คจฺฉนฺโต  ฯ  จาริกา  จ  นาเมสา  ภควโต  ทฺวิธา  โหติ  
<span class="LineNumber"> 005 </span>ตุริตจาริกา  จ  อตุริตจาริกา  จาติ  ฯ  ตตฺถ  ทูเรปิ  โพธเนยฺยปุคฺคลํ  
<span class="LineNumber"> 006 </span>ทิสฺวา  ตสฺส  โพธนตฺถาย  สหสา  คมนํ  ตุริตจาริกา  นาม  ฯ  สา  
<span class="LineNumber"> 007 </span>มหากสฺสปปจฺจุคฺคมนาทีสุ  ทฏฺ€พฺพา  ฯ  ยํ  ปน  คามนิคมปฏิปาฏิยา  
<span class="LineNumber"> 008 </span>เทวสิกํ  โยชนวเสน  ทฺวิโยชนวเสน  (๑)  ปิณฺฑปาตจริยาทีหิ  โลกํ  
<span class="LineNumber"> 009 </span>อนุคฺคณฺหนฺตสฺส  คมนํ  อยํ  อตุริตจาริกา  นาม  ฯ  อิมํ  สนฺธาเยตํ  
<span class="LineNumber"> 010 </span>วุตฺตํ  จาริกฺจรมาโนติ  ฯ  วิตฺถาเรน  ปน  จาริกากถา  สุมงฺคลวิลาสินิยา  
<span class="LineNumber"> 011 </span>ทีฆนิกายฏฺ€กถาย  อมฺพฏฺ€สุตฺตวณฺณนายํ   วุตฺตา  ฯ  
<span class="LineNumber"> 012 </span>	พฺราหฺมณคาโมติ  พฺราหฺมณานํ  สโมสรณคาโมปิ  พฺราหฺมณคาโมติ  (๒)
<span class="LineNumber"> 013 </span>วุจฺจติ  พฺราหฺมณานํ  โภคคาโมปิ  ฯ  อิธ  สโมสรณคาโม  พฺราหฺมณคาโมติ  
<span class="LineNumber"> 014 </span>อธิปฺเปโต  ฯ  ตทวสรีติ  ตตฺถ  อวสริ  สมฺปตฺโตติ  อตฺโถ  ฯ  วิหาโร  
<span class="LineNumber"> 015 </span>ปเนตฺถ  อนิยามิโต  ฯ  ตสฺมา  ตสฺส  อวิทูเร  พุทฺธานํ  อนุจฺฉวิโก  เอโก  
<span class="LineNumber"> 016 </span>วนสณฺโฑ  อตฺถิ  (๓)  สตฺถา  ตํ  วนสณฺฑํ  คโตติ  เวทิตพฺโพ  ฯ  
<span class="LineNumber"> 017 </span>	อสฺโสสุนฺติ  สุณึสุ  อุปลภึสุ  โสตทฺวารํ  สมฺปตฺตวจนนิคฺโฆสานุสาเรน  
<span class="LineNumber"> 018 </span>ชานึสุ  ฯ  โขติ  อวธารณตฺเถ  ปทปูรณมตฺเต  วา  
<span class="LineNumber"> 019 </span>#  ๑  ม.  โยชนอทฺธโยชนวเสน ฯ ๒   สี.  พฺราหฺมณานํ  วสนคาโม ฯ
<span class="LineNumber"> 020 </span>#  ๓  สี.  ภวิสฺสติ  ฯ
