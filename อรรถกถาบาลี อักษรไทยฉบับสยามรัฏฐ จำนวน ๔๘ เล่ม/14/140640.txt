<span class="LineNumber"> 001 </span>		เล่มที่  14  จตุกฺกนิปาตวณฺณนา  หน้า  640

<span class="LineNumber"> 002 </span>รุกฺขมูลํ  นวํ  ปพฺภารํ  (๑)  ปริภุฺชนฺโต  เอโก  ติฏฺ€ติ  เอโก  
<span class="LineNumber"> 003 </span>นิสีทติ  สพฺพิริยาปเถสุ  เอโก  อทุติโย  ฯ  
<span class="LineNumber"> 004 </span>	จาตุทฺทิโส  อปฺปฏิโฆ  จ  โหติ  
<span class="LineNumber"> 005 </span>	สนฺตุสฺสมาโน  อิตรีตเรน  
<span class="LineNumber"> 006 </span>	ปริสฺสยานํ  สหิตา  อฉมฺภี  
<span class="LineNumber"> 007 </span>	เอโก  จเร  ขคฺควิสาณกปฺโปติ    
<span class="LineNumber"> 008 </span>เอวํ  วณฺณิตํ  ขคฺควิสาณกปฺปตํ  อาปชฺชติ  ฯ  
<span class="LineNumber"> 009 </span>	อิทานิ  ตมตฺถํ  อุปมาย  สาเธนฺโต  เสยฺยถาปีติอาทิมาห  ฯ  
<span class="LineNumber"> 010 </span>ตตฺถ  ปกฺขี  สกุโณติ  ปกฺขยุตฺโต  สกุโณ  ฯ  เฑตีติ  อุปฺปตติ  ฯ  
<span class="LineNumber"> 011 </span>อยํ  ปเนตฺถ  สงฺเขปตฺโถ  สกุณา  นาม  อสุกสฺมึ  ปเทเส  
<span class="LineNumber"> 012 </span>รุกฺโข  ปริปกฺกผโลติ  ตฺวา  นานาทิสาหิ  อาคนฺตฺวา  นขปกฺข-
<span class="LineNumber"> 013 </span>ตุณฺฑาทีหิ  ตสฺส  ผลานิ  วิชฺฌนฺตา  วิธุนนฺตา  ขาทนฺติ  อิทํ  
<span class="LineNumber"> 014 </span>อชฺชตนาย  อิทํ  สฺวาตนาย  ภวิสฺสตีติ  เตสํ  น  โหติ  ฯ  ผเล  
<span class="LineNumber"> 015 </span>ปน  ขีเณ  เนว  รุกฺขสฺส  อารกฺขํ  €เปนฺติ  น  ตตฺถ  ปกฺขํ  
<span class="LineNumber"> 016 </span>วา  ปตฺตํ  วา  นขํ  วา  ตุณฺฑํ  วา  €เปนฺติ  อถโข  ตสฺมึ  รุกฺเข  
<span class="LineNumber"> 017 </span>อนเปกฺโข  (๒)  หุตฺวา  โย  ยํ  ทิสาภาคํ  อิจฺฉติ  โส  เตน  
<span class="LineNumber"> 018 </span>สปตฺตภาโรว  อุปฺปติตฺวา  คจฺฉติ  ฯ  เอวเมว  อยํ  ภิกฺขุ  นิสฺสงฺโค 
<span class="LineNumber"> 019 </span>นิรเปกฺโขเยว  ปกฺกมติ  สมาทาเยว  ปกฺกมติ  ฯ  อริเยนาติ  
<span class="LineNumber"> 020 </span>นิทฺโทเสน  ฯ  อชฺฌตฺตนฺติ  สเก  อตฺตภาเว  ฯ  อนวชฺชสุขนฺติ  
<span class="LineNumber"> 021 </span>นิทฺโทสสุขํ  ฯ  
