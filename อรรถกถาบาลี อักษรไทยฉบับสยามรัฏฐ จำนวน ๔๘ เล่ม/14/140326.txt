<span class="LineNumber"> 001 </span>		เล่มที่  14ติกนิปาตวณฺณนา  หน้า  326

<span class="LineNumber"> 002 </span>สตฺตานํ  วินาสนภาวโต  สตฺถนฺติ  เวทิตพฺพํ  ฯ  ยํ  ปน  ภิกฺขู   
<span class="LineNumber"> 003 </span>กตฺตรทณฺฑํ  วา  ทนฺตกฏฺ€วาสึ  วา  ปิปฺผลกํ  วา  คเหตฺวา  
<span class="LineNumber"> 004 </span>วิจรนฺติ  น  ตํ  ปรูปฆาตตฺถาย  ฯ  ตสฺมา  นิหิตทณฺฑา  นิหิตสตฺถาเตฺวว 
<span class="LineNumber"> 005 </span>สงฺขฺยํ  คจฺฉนฺติ ฯ  ลชฺชีติ  ปาปชิคุจฺฉนลกฺขณาย  ลชฺชาย  สมนฺนาคตา ฯ 
<span class="LineNumber"> 006 </span>ทยาปนฺนาติ  ทยํ  เมตฺตจิตฺตตํ  อาปนฺนา  ฯ  สพฺพปาณภูตหิตานุกมฺปีติ  
<span class="LineNumber"> 007 </span>สพฺพปาณภูเต  หิเตน  อนุกมฺปกา  ตายเอว  ทยาปนฺนตาย  สพฺเพสํ  
<span class="LineNumber"> 008 </span>ปาณภูตานํ  หิตจิตฺตกาติ  อตฺโถ  ฯ  อหมฺปชฺชาติ  อหมฺปิ  อชฺช  ฯ 
<span class="LineNumber"> 009 </span>อิมินาปิ  องฺเคนาติ  อิมินาปิ  คุณงฺเคน  ฯ  อรหตํ  อนุกโรมีติ  ยถา  
<span class="LineNumber"> 010 </span>ปุรโต  คจฺฉนฺตํ  ปจฺฉโต  คจฺฉนฺโต  อนุคจฺฉติ  นาม  เอวํ  อหมฺปิ  
<span class="LineNumber"> 011 </span>อรหนฺเตหิ  ป€มํ  กตํ  อิมํ  คุณํ  ปจฺฉา  กโรนฺโต  เตสํ  อรหนฺตานํ  
<span class="LineNumber"> 012 </span>อนุกโรมิ  ฯ  อุโปสโถ  จ  เม  อุปวุตฺโถ  ภวิสฺสตีติ  เอวํ  กโรนฺเตน  มยา  
<span class="LineNumber"> 013 </span>อรหตฺจ  อนุกตํ  ภวิสฺสติ  อุโปสโถ  จ  อุปวุตฺโถ  ภวิสฺสติ  ฯ  
<span class="LineNumber"> 014 </span>	อทินฺนาทานนฺติ  อทินฺนสฺส  ปรปริคฺคหิตสฺส  อาทานํ  เถยฺยํ  โจริกนฺติ  
<span class="LineNumber"> 015 </span>อตฺโถ  ฯ  ทินฺนเมว  อาทิยนฺตีติ  ทินฺนาทายี  ฯ  จิตฺเตนปิ  ทินฺนเมว  ปฏิกงฺขนฺตีติ  
<span class="LineNumber"> 016 </span>ทินฺนปาฏิกงฺขี  ฯ  เถเนตีติ  เถโน  น  เถเนน  อเถเนน  ฯ  อเถนตฺตาเยว  
<span class="LineNumber"> 017 </span>สุจิภูเตน  ฯ  อตฺตนาติ  อตฺตภาเวน  อเถนํ  สุจิภูตํ  อตฺตภาวํ  กตฺวา 
