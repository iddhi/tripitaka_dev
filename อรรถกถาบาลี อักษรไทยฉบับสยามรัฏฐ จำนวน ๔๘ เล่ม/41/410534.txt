<span class="LineNumber"> 001 </span>		เล่มที่  41    มาติกากถาวณฺณนา   หน้า  534

<span class="LineNumber"> 002 </span>	อิทานิ  มหาเถโร  วิปสฺสนากถานนฺตรํ  สกเล  ปฏิสมฺภิทา-
<span class="LineNumber"> 003 </span>มคฺเค  นิทฺทิฏฺเ€  สมถวิปสฺสนามคฺคนิพฺพานธมฺเม  อาการ-
<span class="LineNumber"> 004 </span>นานตฺตวเสน  นานาปริยาเยหิ  โถเมตุกาโม  นิจฺฉาโตติอาทีนิ  
<span class="LineNumber"> 005 </span>เอกูนวีสติ  มาติกาปทานิ  อุทฺทิสิตฺวา  เตสํ  นิทฺเทสวเสน  
<span class="LineNumber"> 006 </span>มาติกากถํ  นาม  กเถสิ ฯ  ตสฺสา  อยํ  อปุพฺพตฺถานุวณฺณนา ฯ  
<span class="LineNumber"> 007 </span>มาติกาย  ตาว  นิจฺฉาโตติ  อมิลาโต ฯ  สพฺเพปิ  หิ  กิเลสา  
<span class="LineNumber"> 008 </span>ปีฬาโยคโต  มิลาตา  ราโคปิ  ตาว  นิรนฺตรปฺปปวตฺโต  สรีรํ  
<span class="LineNumber"> 009 </span>ฑหติ  กึ  ปนฺเ  กิเลสา ฯ  ตโยเม  ภิกฺขเว  อคฺคี  ราคคฺคิ  
<span class="LineNumber"> 010 </span>โทสคฺคิ  โมหคฺคีติ  (๑)  ปน กิเลสนายกา ตโย เอว กิเลสา วุตฺตา  
<span class="LineNumber"> 011 </span>ตํสมฺปยุตฺตาปิ  ปน  ฑหนฺติเยว ฯ  เอวํ  ฉาตกิเลสาภาวโต  (๒)  
<span class="LineNumber"> 012 </span>นิจฺฉาโต ฯ  โก โส  วิโมกฺขสมฺพนฺเธน วิโมกฺโขติ ทฏฺ€พฺโพ ฯ 
<span class="LineNumber"> 013 </span>มุจฺจตีติ โมกฺโข ฯ วิมุจฺจตีติ วิโมกฺโขติ อตฺโถ ฯ  อิทเมกํ  
<span class="LineNumber"> 014 </span>มาติกาปทํ ฯ  วิชฺชาวิมุตฺตีติ  วิชฺชาเยว  วิมุตฺติ ฯ  อิทเมกํ 
<span class="LineNumber"> 015 </span>มาติกาปทํ ฯ  ฌานวิโมกฺโขติ  ฌานเมว  วิโมกฺโข ฯ  อิทเมกํ  
<span class="LineNumber"> 016 </span>มาติกาปทํ ฯ  เสสานิ  เอเกกาเนวาติ เอวํ เอกูนวีสติ มาติกา-
<span class="LineNumber"> 017 </span>ปทานิ ฯ  
<span class="LineNumber"> 018 </span>	เนกฺขมฺเมน  กามจฺฉนฺทโต  นิจฺฉาโตติ  เนกฺขมฺเมน  
<span class="LineNumber"> 019 </span>กามจฺฉนฺทโต   อเปตตฺตา  กามจฺฉนฺทโต  นิกฺกิเลโส  โยคี ฯ  เตน  
<span class="LineNumber"> 020 </span>#๑.  ขุ. อิติ. ๒๕/๒๗๓/๓๐๑  ฯ  ๒.  ม. ฉาตกิเลสาภาวโต  ฯ
