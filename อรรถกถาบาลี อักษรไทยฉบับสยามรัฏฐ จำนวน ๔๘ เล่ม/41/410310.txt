<span class="LineNumber"> 001 </span>		เล่มที่  41  ยุคนทฺธกถาวณฺณนา   หน้า  310 

<span class="LineNumber"> 002 </span>อุปทฺทวานํ ปฏิปกฺขภูตาย  สติธมฺมวิจยวีริยปีติปสฺสทฺธิสมาธิ-
<span class="LineNumber"> 003 </span>อุเปกฺขาสงฺขาตาย  ธมฺมสามคฺคิยา  อริยสาวโก  พุชฺฌตีติ  กตฺวา  
<span class="LineNumber"> 004 </span>โพธีติ  วุจฺจติ  พุชฺฌตีติ  กิเลสสนฺตานนิทฺทาย วุฏฺ€หติ จตฺตาริ 
<span class="LineNumber"> 005 </span>วา อริยสจฺจานิ ปฏิวิชฺฌติ นิพฺพานเมว วา สจฺฉิกโรตีติ 
<span class="LineNumber"> 006 </span>วุตฺตํ โหติ ฯ  
<span class="LineNumber"> 007 </span>	ยถาห สตฺต โพชฺฌงฺเค ภาเวตฺวา อนุตฺตรํ สมฺมา-
<span class="LineNumber"> 008 </span>สมฺโพธึ อภิสมฺพุทฺโธติ (๑) ฯ ตสฺสา  (๒)  ธมฺมสามคฺคีสงฺขาตาย  โพธิยา  
<span class="LineNumber"> 009 </span>องฺคาติ  โพชฺฌงฺคา  ฌานงฺคมคฺคงฺคาทโย  วิย ฯ  โยเปส  
<span class="LineNumber"> 010 </span>ยถาวุตฺตปฺปการาย  เอตาย  ธมฺมสามคฺคิยา พุชฺฌตีติ กตฺวา 
<span class="LineNumber"> 011 </span>อริยสาวโก  โพธีติ  วุจฺจติ  ตสฺส โพธิสฺส องฺคาติปิ โพชฺฌงฺคา 
<span class="LineNumber"> 012 </span>เสนงฺครถงฺคาทโย วิย ฯ เตนาหุ อฏฺ€กถาจริยา  พุชฺฌนกสฺส  
<span class="LineNumber"> 013 </span>ปุคฺคลสฺส องฺคาติ โพชฺฌงฺคาติ ฯ สติสมฺโพชฺฌงฺคาทีนํ อตฺโถ 
<span class="LineNumber"> 014 </span>อภิฺเยฺยนิทฺเทเส วุตฺโต ฯ  
<span class="LineNumber"> 015 </span>	โพชฺฌงฺคตฺถนิทฺเทเส  โพธาย (๓) สํวตฺตนฺตีติ  พุชฺฌนตฺถาย  
<span class="LineNumber"> 016 </span>สํวตฺตนฺติ ฯ  กสฺส พุชฺฌนตฺถาย  มคฺคผเลหิ  นิพฺพานสฺส  
<span class="LineNumber"> 017 </span>ปจฺจเวกฺขณาย  กตกิจฺจสฺส  พุชฺฌนตฺถาย  มคฺเคน  วา  กิเลส-
<span class="LineNumber"> 018 </span>นิทฺทาโต  ปพุชฺฌนตฺถาย  ผเลน ปพุทฺธภาวตฺถายาติปิ (๔) วุตฺตํ 
<span class="LineNumber"> 019 </span>โหติ ฯ  พลววิปสฺสนายปิ  โพชฺฌงฺคา  โพธาย  สํวตฺตนฺติ ฯ  
<span class="LineNumber"> 020 </span>#๑.  ที.  ปา.  ๑๑/๗๔/๑๑๐  ฯ  ๒.  ยุ.  ตสฺมา  ฯ  ๓.  ม.  ยุ. โพธาย ฯ
<span class="LineNumber"> 021 </span>#๔.  ม.  ปพุทฺธภาวตฺถายาปีติ  ฯ
