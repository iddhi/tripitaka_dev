<span class="LineNumber"> 001 </span>	เล่มที่  41  อานาปานสฺสติกถาวณฺณนา  หน้า  121  

<span class="LineNumber"> 002 </span>ธมฺโม  จ  โส  วินโย  จาติ  ธมฺมวินโย  กุสลธมฺเมหิ  วา  
<span class="LineNumber"> 003 </span>อกุสลธมฺมานํ  เอส  วินโยติ  ธมฺมวินโย ฯ  
<span class="LineNumber"> 004 </span>	เตเนว  วุตฺตํ  เย  จ  โข  ตฺวํ โคตมิ ธมฺเม ชาเนยฺยาสิ  
<span class="LineNumber"> 005 </span>อิเม ธมฺมา  วิราคาย  สํวตฺตนฺติ  โน  สราคาย  ฯเปฯ  
<span class="LineNumber"> 006 </span>เอกํเสน โคตมิ ธาเรยฺยาสิ (๑)  เอโส  ธมฺโม  เอโส  วินโย  เอตํ  
<span class="LineNumber"> 007 </span>สตฺถุสาสนนฺติ ฯ (๒)  ธมฺเมน วา วินโย น ทณฺฑาทีหีติ  ธมฺม-  
<span class="LineNumber"> 008 </span>วินโย ฯ  วุตฺตมฺปิ เจตํ  
<span class="LineNumber"> 009 </span>		ทณฺเฑเนเก ทมยนฺติ     องฺกุเสหิ กสาหิ จ  
<span class="LineNumber"> 010 </span>		อทณฺเฑน อสตฺเถน	นาโค ทนฺโต มเหสินาติ (๓) ฯ  
<span class="LineNumber"> 011 </span>	ตถา  ธมฺเมน นยมานานํ กา อุสูยา วิชานตนฺติ (๔) ฯ  
<span class="LineNumber"> 012 </span>ธมฺมาย วา วินโย ธมฺมวินโย ฯ  อนวชฺชธมฺมตฺถํ  เหส  วินโย  
<span class="LineNumber"> 013 </span>น  ภวโภคามิสตฺถํ (๕)  เตนาห   ภควา  นยิทํ  ภิกฺขเว  
<span class="LineNumber"> 014 </span>พฺรหฺมจริยํ  วุสฺสติ  ชนกุหนตฺถนฺติ (๒)  วิตฺถาโร ฯ ปุณฺณตฺเถโรปิ 
<span class="LineNumber"> 015 </span>อาห อนุปาทาปรินิพฺพานตฺถํ  โข  อาวุโส  ภควติ  พฺรหฺมจริยํ  
<span class="LineNumber"> 016 </span>วุสฺสตีติ (๗) ฯ วิสุทฺธํ  วา  นยตีติ  วินโย  ธมฺมโต  วินโย  
<span class="LineNumber"> 017 </span>ธมฺมวินโย ฯ  สํสารธมฺมโต  หิ  โสกาทิธมฺมโต  วา  เอส  วิสุทฺธํ  
<span class="LineNumber"> 018 </span>นิพฺพานํ  นยติ  ธมฺมสฺส  วา  วินโย  น  ติตฺถกรานนฺติ  
<span class="LineNumber"> 019 </span>#๑.  ม. ชาเนยฺยาสิ ฯ   ๒.  วิ จุลฺ. ๗/๕๒๓/๓๓๑ ฯ   
<span class="LineNumber"> 020 </span>#๓.  วิ. จุลฺ. ๗/๓๘๑/๓๘๑ ฯ   ๔.  วิ  มหา.  ๔/๗๕/๗๙ ฯ  
<span class="LineNumber"> 021 </span>#๕.  ม. ภวโภคามิสตฺถํ ฯ    ๖.  องฺ. จตุกฺก.  ๒๑/๒๕/๓๓ ฯ  
<span class="LineNumber"> 022 </span>#๗.  ม. มู.  ๑๒/๒๙๘/๒๙๕ ฯ  
