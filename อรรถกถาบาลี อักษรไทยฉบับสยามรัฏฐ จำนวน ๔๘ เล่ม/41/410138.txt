<span class="LineNumber"> 001 </span>		เล่มที่  41  มหาวคฺควณฺณนา  หน้า  138

<span class="LineNumber"> 002 </span>อสฺสาสปสฺสาสานํ  ผุสนฏฺ€านํ ฯ 
<span class="LineNumber"> 003 </span>	เย จ วุจฺจนฺติ  กายสงฺขาราติ  อสฺสาสปสฺสาสา  กายิกา  
<span class="LineNumber"> 004 </span>เอเต  ธมฺมา  กายปฏิพทฺธา  กายสงฺขาราติ (๑)  เอวํ  วุจฺจมานาปิ  
<span class="LineNumber"> 005 </span>กายสงฺขารา  อิธ  รูปกาเยเนว สงฺคหิตาติ  วุตฺตํ โหติ ฯ  
<span class="LineNumber"> 006 </span>	เต  กายา  ปฏิวิทิตา  โหนฺตีติ  ฌานกฺขเณ  อสฺสาส-
<span class="LineNumber"> 007 </span>ปสฺสาสนิมิตฺตกายา  วิปสฺสนากฺขเณ  อวเสสรูปารูปกายา  
<span class="LineNumber"> 008 </span>อารมฺมณโต  ปฏิวิทิตา  โหนฺติ  มคฺคกฺขเณ  อสมฺโมหโต  
<span class="LineNumber"> 009 </span>ปฏิวิทิตา  โหนฺติ ฯ  อสฺสาสปสฺสาสวเสน  ปฏิลทฺธชฺฌานสฺส  
<span class="LineNumber"> 010 </span>โยคิสฺส อุปฺปนฺนวิปสฺสนามคฺเคปิ สนฺธาย ทีฆํ อสฺสาสปสฺสาส-
<span class="LineNumber"> 011 </span>วเสนาติอาทิ วุตฺตํ ฯ  
<span class="LineNumber"> 012 </span>	อาวชฺชโต  ปชานโตติอาทีนิ  สีลกถายํ  วุตฺตตฺถานิ ฯ  เต  
<span class="LineNumber"> 013 </span>วุตฺตปฺปกาเร  กาเย  อนฺโตกริตฺวา สพฺพกายปฏิสํเวทีติ วุตฺตํ ฯ  
<span class="LineNumber"> 014 </span>	สพฺพกายปฏิสํเวที  อสฺสาสปสฺสาสานํ  สํวรฏฺเ€นาติอาทีสุ
<span class="LineNumber"> 015 </span>สพฺพกายปฏิสํเวทีติ  วุตฺตอสฺสาสปสฺสาสโต อุปฺปนฺนชฺฌาน-
<span class="LineNumber"> 016 </span>วิปสฺสนามคฺเคสุ (๒)  สํวโรเยว  สํวรฏฺเ€น สีลวิสุทฺธิ ฯ  อวิกฺเขโปเยว  
<span class="LineNumber"> 017 </span>อวิกฺเขปฏฺเ€น  จิตฺตวิสุทฺธิ ฯ  ปฺาเยว ทสฺสนฏฺเ€น ทิฏฺ€ิ-
<span class="LineNumber"> 018 </span>วิสุทฺธิ ฯ  ฌานวิปสฺสนาสุ  วิรติอภาเวปิ  ปาปาภาวมตฺตเมว  
<span class="LineNumber"> 019 </span>สํวโร  นามาติ เวทิตพฺพํ ฯ  
<span class="LineNumber"> 020 </span>	ปสฺสมฺภยนฺติอาทีนํ  นิทฺเทเส  กายิกาติ  รูปกาเย  ภวา ฯ  
<span class="LineNumber"> 021 </span>#๑.  ขุ. ปฏิ. ๓๑/๔๐๖/๒๗๘ ฯ ๒. ยุ. อุปฺปชฺชนฌานวิปสฺสนามคฺเคสุ ฯ
