<span class="LineNumber"> 001 </span>	เล่มที่  41  มหาวคฺควณฺณนา  หน้า  144

<span class="LineNumber"> 002 </span>	วิตฺตีติ  วิตฺตํ  ธนสฺเสตํ  นามํ ฯ  อยํ  ปน โสมนสฺส-
<span class="LineNumber"> 003 </span>ปจฺจยตฺตา  วิตฺติสริกฺขตาย  วิตฺติ ฯ  ยถา  หิ  ธนิโน ธนํ 
<span class="LineNumber"> 004 </span>ปฏิจฺจ โสมนสฺสํ อุปฺปชฺชติ  เอวํ  ปีติมโตปิ ปีตึ ปฏิจฺจ โสมนสฺสํ 
<span class="LineNumber"> 005 </span>อุปฺปชฺชติ ฯ ตสฺมา วิตฺตีติ วุตฺตา ฯ  ตุฏฺ€ิสภาวสณฺ€ิยา (๑)  
<span class="LineNumber"> 006 </span>หิ ปีติยา เอตํ นามํ ฯ 
<span class="LineNumber"> 007 </span>	ปีติมา ปน ปุคฺคโล กายจิตฺตานํ อุคฺคตตฺตา  อพฺภุคฺค-
<span class="LineNumber"> 008 </span>ตตฺตา  อุทคฺโคติ วุจฺจติ อุทคฺคสฺส ภาโค โอทคฺยํ ฯ 
<span class="LineNumber"> 009 </span>	อตฺตโน มนตา  อตฺตมนตา ฯ  อนภิรทฺธสฺส  หิ  มโน
<span class="LineNumber"> 010 </span>ทุกฺขปทฏฺ€านตฺตา  น  อตฺตโน มโน นาม  โหติ  อภิรทฺธสฺส
<span class="LineNumber"> 011 </span>สุขปทฏฺ€านตฺตา  อตฺตโน  มโน  นาม  โหติ  อิติ อตฺตโน 
<span class="LineNumber"> 012 </span>มนตา  อตฺตมนตา  สกมนตา  สกมนสฺส  ภาโวติ  อตฺโถ ฯ  
<span class="LineNumber"> 013 </span>สา  ปน  ยสฺมา  น  อฺสฺส  กสฺสจิ  อตฺตโน  มนตา  
<span class="LineNumber"> 014 </span>จิตฺตสฺเสว ปเนโส ภาโว เจตสิโก ธมฺโม ตสฺมา อตฺตมนตา  
<span class="LineNumber"> 015 </span>จิตฺตสฺสาติ วุตฺตา ฯ เสสเมตฺถ จ อุปริ จ เหฏฺ€า วุตฺตนเยน 
<span class="LineNumber"> 016 </span>โยเชตฺวา เวทิตพฺพํ ฯ  
<span class="LineNumber"> 017 </span>	สุขปฏิสํเวทินิทฺเทเส เทฺว สุขานีติ สมถวิปสฺสนาภูมิ-
<span class="LineNumber"> 018 </span>ทสฺสนตฺถํ วุตฺตํ ฯ กายิกํ  หิ  สุขํ  วิปสฺสนาย  ภูมิ  เจตสิกํ  
<span class="LineNumber"> 019 </span>สุขํ  สมถสฺส  จ วิปสฺสนาย จ ภูมิ ฯ 
<span class="LineNumber"> 020 </span>	กายิกนฺติ  ปสาทกายํ  วินา (๒)  อนุปฺปตฺติโต กาเย นิยุตฺตนฺติ 
<span class="LineNumber"> 021 </span>กายิกํ ฯ 
<span class="LineNumber"> 022 </span>#๑.  ม.  ตุฏฺ€ิสภาวสณฺ€ิตาย  ฯ  ๒.  สี.  ปสาทกายํ  ตํ  วินา  ฯ
