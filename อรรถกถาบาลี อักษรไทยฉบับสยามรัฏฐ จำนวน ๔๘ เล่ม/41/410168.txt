<span class="LineNumber"> 001 </span>	เล่มที่  41  มหาวคฺควณฺณนา  หน้า  168  

<span class="LineNumber"> 002 </span>ทีเปติ ฯ ภาสิตพฺพยุตฺเต วา เทสกาเล ทีเปติ ฯ  น  หิ  
<span class="LineNumber"> 003 </span>ภควา  อยุตฺเต  เทเส  กาเล  วา  ธมฺมํ  เทเสติ ฯ  อกาโล  
<span class="LineNumber"> 004 </span>โข  ตาว  พาหิยาติอาทิ  (๑)  เจตฺถ  สาธกํ ฯ  
<span class="LineNumber"> 005 </span>	โขติ  ปทปูรณมตฺเต  อวธารณตฺเถ อาทิกาลตฺเถ  วา  
<span class="LineNumber"> 006 </span>นิปาโต ฯ  
<span class="LineNumber"> 007 </span>	ภควาติ  โลกครุทีปนํ ฯ  
<span class="LineNumber"> 008 </span>	ภิกฺขูติ  กถาสวนยุตฺตปุคฺคลวจนํ ฯ  อปิเจตฺถ  ภิกฺขโกติ  
<span class="LineNumber"> 009 </span>ภิกฺขุ  ภิกฺขาจริยํ  อชฺฌุปคโตติ  ภิกฺขูติอาทินา (๒)  นเยน วจนตฺโถ  
<span class="LineNumber"> 010 </span>เวทิตพฺโพ ฯ  
<span class="LineNumber"> 011 </span>	อามนฺเตสีติ  อาลปิ  อภาสิ  สมฺโพเธสิ  อยเมตฺถ  อตฺโถ ฯ  
<span class="LineNumber"> 012 </span>อฺตฺร ปน  าปเนปิ  ปกฺโกสเนปิ ฯ  
<span class="LineNumber"> 013 </span>	ภิกฺขโวติ  อามนฺตนาการทีปนํ ฯ  เตน  เตสํ  ภิกฺขูนํ  ภิกฺขน-  
<span class="LineNumber"> 014 </span>สีลตาภิกฺขนธมฺมตาภิกฺขเนสาธุการิตาทิคุณโยคสิทฺเธน  วจเนน  
<span class="LineNumber"> 015 </span>หีนาธิกชนเสวิตํ  วุตฺตึ  ปกาเสนฺโต  อุทฺธตทีนภาวนิคฺคหํ  
<span class="LineNumber"> 016 </span>กโรติ ฯ  ภิกฺขโวติ  อิมินา  จ  กรุณาวิปฺผารโสมฺมหทยนยน-  
<span class="LineNumber"> 017 </span>นิปาตปุพฺพงฺคเมน  วจเนน  เต  อตฺตโน มุขาภิมุเข กโรนฺโต  
<span class="LineNumber"> 018 </span>เตเนว  กเถตุกมฺยตาทีปเกน วจเนน เนสํ โสตุกมฺยตํ ชเนติ ฯ  
<span class="LineNumber"> 019 </span>เตเนว จ สมฺโพธนตฺเถน  วจเนน  สาธุกสวนมนสิกาเรปิ  เต  
<span class="LineNumber"> 020 </span>นิโยเชติ ฯ  สาธุกสวนมนสิการายตฺตา  หิ  สาสนสมฺปตฺติ ฯ  
<span class="LineNumber"> 021 </span>#๑.  ขุ. อุ. ๒๕/๔๙/๘๓ ฯ   ๒.  วิ มหาวิ  ๑/๒๖/๒๖ ฯ  
