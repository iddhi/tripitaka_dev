<span class="LineNumber"> 001 </span>	เล่มที่  41    มาติกากถาวณฺณนา   หน้า  535

<span class="LineNumber"> 002 </span>ปฏิลทฺธํ  เนกฺขมฺมมฺปิ นิจฺฉาโต  นิกฺกิเลโส  วิโมกฺโข ฯ  เอวํ 
<span class="LineNumber"> 003 </span>เสเสสุปิ ฯ  
<span class="LineNumber"> 004 </span>	เนกฺขมฺเมน  กามจฺฉนฺทโต  มุจฺจตีติ  วิโมกฺโขติ  (๑)  เนกฺขมฺเมน  
<span class="LineNumber"> 005 </span>กามจฺฉนฺทโต โยคี มุจฺจตีติ ตํ เนกฺขมฺมํ วิโมกฺโขติ  อตฺโถ ฯ  
<span class="LineNumber"> 006 </span>เอวํ  เสเสสุปิ ฯ  
<span class="LineNumber"> 007 </span>	วิชฺชตีติ  วิชฺชาติ  สภาวโต วิชฺชติ อตฺถิ อุปลพฺภตีติ 
<span class="LineNumber"> 008 </span>วิชฺชา  นามาติ  อตฺโถ ฯ  
<span class="LineNumber"> 009 </span>	อถ  วา  สภาวชานนตฺถํ  ปฏิปนฺเนหิ  โยคีหิ สภาวํ เวทียติ 
<span class="LineNumber"> 010 </span>ชานียตีติ วิชฺชา นามาติ อตฺโถ ฯ 
<span class="LineNumber"> 011 </span>	อถ วา วิเสสลาภตฺถํ (๒) ปฏิปนฺเนหิ โยคีหิ เวทียติ 
<span class="LineNumber"> 012 </span>ปฏิลาภียตีติ  วิชฺชา  นามาติ  อตฺโถ ฯ  
<span class="LineNumber"> 013 </span>	อถ  วา  อตฺตนา  วินฺทิตพฺพํ ภูมึ วินฺทติ ลภตีติ  วิชฺชา  
<span class="LineNumber"> 014 </span>นามาติ  อตฺโถ ฯ  
<span class="LineNumber"> 015 </span>	อถ  วา  สภาวทสฺสนเหตุตฺตา  สภาวํ  วิทิตํ   กโรตีติ 
<span class="LineNumber"> 016 </span>วิชฺชา  นามาติ  อตฺโถ ฯ  
<span class="LineNumber"> 017 </span>	วิชฺชนฺโต มุจฺจติ มุจฺจนฺโต วิชฺชตีติ ยถาวุตฺโต ธมฺโม 
<span class="LineNumber"> 018 </span>ยถาวุตฺเตนตฺเถน  วิชฺชมาโน  ยถาวุตฺตโต  มุจฺจติ  ยถาวุตฺตโต  
<span class="LineNumber"> 019 </span>มุจฺจมาโน  ยถาวุตฺเตนตฺเถน วิชฺชตีติ วิชฺชาวิมุตฺติ นามาติ 
<span class="LineNumber"> 020 </span>อตฺโถ ฯ  
<span class="LineNumber"> 021 </span>#๑. สฺยา.  มุจฺจตีติ โมกฺโข วิโมกฺโข  ฯ ๒.  สี. ยุ. วิเสสภาวลาภตฺตํ ฯ 
