<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า  ๒๕๘  

<span class="LineNumber"> 002 </span>ตํ  พฺรหฺมจริยํ  ขิปฺปฺเว  อนฺตรธาเปสุํ  สงฺคหํ  อาโรเปตฺวา  
<span class="LineNumber"> 003 </span>น  รกฺขึสุ ฯ  เสยฺยถาปีติ  ตสฺสตฺถสฺส  โอปมฺมนิทสฺสนํ ฯ  วิกีรตีติ  
<span class="LineNumber"> 004 </span>วิกฺขิปติ ฯ  วิธมตีติ  €านนฺตรํ  เนติ ฯ  วิทฺธํเสตีติ  €ิตฏฺ€านโต  
<span class="LineNumber"> 005 </span>อปเนติ ฯ  ยถาตํ  สุตฺเตน  อสงฺคหิตตฺตาติ  ยถา  สุตฺเตน  [๑]  
<span class="LineNumber"> 006 </span>อคณฺ€ิตตฺตา  อพทฺธตฺตา  เอวํ  วิกีรติ ฯ  ยถา  สุตฺเตน  
<span class="LineNumber"> 007 </span>อสงฺคหิตานิ  วิกีริยนฺติ  เอวํ  วิกีรตีติ  วุตฺตํ  โหติ ฯ  เอวเมว  
<span class="LineNumber"> 008 </span>โขติ  โอปมฺมสมฺปฏิปาทนํ ฯ  อนฺตรธาเปสุนฺติ  วคฺคสงฺคหปณฺณาส-  
<span class="LineNumber"> 009 </span>สงฺคหาทีหิ  อสงฺคณฺหนฺตา  ยํ  ยํ  อตฺตโน  รุจฺจติ  ตํ  ตเทว  
<span class="LineNumber"> 010 </span>คเหตฺวา  เสสํ  วินาเสสุํ อทสฺสนํ  นยึสุ ฯ  
<span class="LineNumber"> 011 </span>	กิลาสุโน (๒)  จ  เต  [๓]  ภควนฺโต  อเหสุํ สาวกานํ (๔)  เจตสา  
<span class="LineNumber"> 012 </span>เจโต  ปริจฺจ  โอวทิตุนฺติ  อปิจ  สารีปุตฺต  เต  พุทฺธา  อตฺตโน  
<span class="LineNumber"> 013 </span>เจตสา  สาวกานํ  เจโต  ปริจฺจ  ปริจฺฉินฺทิตฺวา  โอวทิตุํ  
<span class="LineNumber"> 014 </span>กิลาสุโน (๒)  อเหสุํ  ปรจิตฺตํ  ตฺวา  อนุสาสนํ (๕)  น  ภาริยโต  
<span class="LineNumber"> 015 </span>น  ปปฺจโต  อทฺทสึสุ (๖) ฯ  ภูตปุพฺพํ  สารีปุตฺตาติอาทิ  เตสํ  
<span class="LineNumber"> 016 </span>กิลาสุภาวปฺปกาสนตฺถํ (๗)  วุตฺตํ ฯ  ภึสนเกติ  ภยานเก  ภยชนเก (๘) ฯ  
<span class="LineNumber"> 017 </span>เอวํ  วิตกฺเกถาติ  เนกฺขมฺมวิตกฺกาทโย  ตโย  กุสลวิตกฺเก  
<span class="LineNumber"> 018 </span>วิตกฺเกถ ฯ  มา  เอวํ  วิตกฺกยิตฺถาติ  กามวิตกฺกาทโย  ตโย  
<span class="LineNumber"> 019 </span># ๑. ม. เอตฺถนฺตเร อสงฺคหิตตฺตาติ ทิสฺสติ ฯ  ๒. ม. ยุ. อกิลาสุโน ฯ  
<span class="LineNumber"> 020 </span># ๓. สฺยา. เอตฺถนฺตเร พุทธาติ ทิสฺสติ ฯ  ๔. สฺยา. ม. สาวเก ฯ  
<span class="LineNumber"> 021 </span># ๕. ม. ยุ. อนุสาสนึ ฯ  ๖. ม. ยุ. อทฺทสํสุ ฯ  ๗. ม. อกิลาสุ.... ฯ  
<span class="LineNumber"> 022 </span># ๘. ม. ภยชนนเก ฯ  
