<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า  ๓๗๖  

<span class="LineNumber"> 002 </span>ตตฺถ  ยสฺมา  น  เกวลํ  อิตฺถิยาเอว  นิมิตฺตํ  ปาราชิกวตฺถุ  
<span class="LineNumber"> 003 </span>น  จ  มนุสฺสิตฺถิยาเอว  สุวณฺณรชตาทิมยานฺจ  อิตฺถีนมฺปิ  
<span class="LineNumber"> 004 </span>นิมิตฺตํ  วตฺถุเอว  น  โหติ  ตสฺมา  ยํ  ยํ  วตฺถุ  โหติ  ตํ  ตํ  
<span class="LineNumber"> 005 </span>ทสฺเสตุํ  ติสฺโส  อิตฺถิโยติอาทินา   นเยน  เยสํ  นิมิตฺตานิ  วตฺถูนิ  
<span class="LineNumber"> 006 </span>โหนฺติ  เต  สตฺเต  วตฺวา  มนุสฺสิตฺถิยา  ตโย  มคฺเคติอาทินา  
<span class="LineNumber"> 007 </span>นเยน  ตีณิ  วตฺถูนิ  อาห ฯ  
<span class="LineNumber"> 008 </span>	ตตฺถ  ติสฺโส  อิตฺถิโย  อุภโตพฺยฺชนกา  ตโย  ปณฺฑกา  
<span class="LineNumber"> 009 </span>ตโย  ปุริสาติ  ปาราชิกวตฺถูนํ  นิมิตฺตานํ  นิสฺสยา  ทฺวาทส  
<span class="LineNumber"> 010 </span>สตฺตา  โหนฺติ ฯ  เตสุ  อิตฺถีปุริสา  ปากฏา  เอว ฯ  ปณฺฑกอุภโต-  
<span class="LineNumber"> 011 </span>พฺยฺชนกเภโท  ปพฺพชฺชาขนฺธกวณฺณนายํ  ปากโฏ  ภวิสฺสติ ฯ  
<span class="LineNumber"> 012 </span>	มนุสฺสิตฺถิยา  ตโย  มคฺเค เมถุนํ  ธมฺมํ  ปฏิเสวนฺตสฺสาติ  
<span class="LineNumber"> 013 </span>เอตฺถ  จ  มนุสฺสิตฺถิยา  ตีสุ  มคฺเคสูติ  อตฺโถ  เวทิตพฺโพ ฯ  
<span class="LineNumber"> 014 </span>เอวํ  สพฺพตฺถ ฯ  สพฺเพเอว เจเต มนุสฺสิตฺถิยา ตโย  มคฺคา  
<span class="LineNumber"> 015 </span>อมนุสฺสิตฺถิยา  ตโย  ติรจฺฉานคติตฺถิยา  ตโยติ  นว  มนุสฺส-  
<span class="LineNumber"> 016 </span>อุภโตพฺยฺชนกาทีนํ  นว  มนุสฺสปณฺฑกาทีนํ  เทฺว  เทฺว  กตฺวา  
<span class="LineNumber"> 017 </span>ฉ  ตถา  มนุสฺสปุริสาทีนนฺติ  สมตฺตึส  มคฺคา  โหนฺติ ฯ  เอเตสุ  
<span class="LineNumber"> 018 </span>นิมิตฺตสฺาเตสุ  ยตฺถ  กตฺถจิ  อตฺตโน  องฺคชาตํ  ติลผลมตฺตมฺปิ  
<span class="LineNumber"> 019 </span>ปเวเสตฺวา  เมถุนํ  ธมฺมํ  ปฏิเสวนฺโต  ปาราชิกํ  อาปชฺชติ ฯ  
<span class="LineNumber"> 020 </span># ๑. ม. นิมิตฺตสงฺขาเตสุ ฯ  
