<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า  ๒๘๒  

<span class="LineNumber"> 002 </span>สุตฺวา  ตํ  ปนสฺส  ยสฺมา  เอกมนฺตํ  นิสินฺนสฺเสว  อโหสิ  เตน  
<span class="LineNumber"> 003 </span>วุตฺตํ  เอกมนฺตํ  นิสินฺนสฺส  โข  สุทินฺนสฺส  กลนฺทปุตฺตสฺส  
<span class="LineNumber"> 004 </span>เอตทโหสีติ ฯ  กึ  อโหสีติ ฯ  ยถา  ยถา  โขติอาทิ ฯ  
<span class="LineNumber"> 005 </span>	ตตฺรายํ  สงฺเขปกถา ฯ  อหํ  โข  เยน  เยน  อากาเรน  
<span class="LineNumber"> 006 </span>ภควตา  ธมฺมํ  เทสิตํ  อาชานามิ  เตน  เตน  เม  อุปปริกฺขโต  
<span class="LineNumber"> 007 </span>เอวํ  โหติ ฯ ยเทตํ สิกฺขาตฺตยพฺรหฺมจริยํ  เอกทิวสํปิ  อขณฺฑํ  
<span class="LineNumber"> 008 </span>กตฺวา  จริมกจิตฺตํ  ปาเปตพฺพตาย  เอกนฺตปริปุณฺณํ  จริตพฺพํ  
<span class="LineNumber"> 009 </span>เอกทิวสมฺปิ  จ  กิเลสมเลน  อมลินํ  กตฺวา  จริมกจิตฺตํ  
<span class="LineNumber"> 010 </span>ปาเปตพฺพตาย  เอกนฺตปริสุทฺธํ ฯ  สงฺขลิขิตนฺติ  ลิขิตสงฺขสทิสํ  
<span class="LineNumber"> 011 </span>โธตสงฺขสปาฏิภาคํ  จริตพฺพํ ฯ  อิทํ  น  สุกรํ  อคารํ  
<span class="LineNumber"> 012 </span>อชฺฌาวสตาติ  อคารมชฺเฌ  วสนฺเตน  เอกนฺตปริปุณฺณํ ฯเปฯ  
<span class="LineNumber"> 013 </span>จริตุํ ฯ  ยนฺนูนาหํ  เกเส  จ  มสฺสุฺจ  โอหาเรตฺวา กาสายรส-  
<span class="LineNumber"> 014 </span>ปีตตาย กาสายานิ พฺรหฺมจริยํ  จรนฺตานํ  อนุจฺฉวิกานิ  [๑]  
<span class="LineNumber"> 015 </span>อจฺฉาเทตฺวา  ปริทหิตฺวา  อคารมฺหา  นิกฺขมิตฺวา  อนคาริยํ  
<span class="LineNumber"> 016 </span>ปพฺพเชยฺยํ (๒) ฯ  เอตฺถ  จ ยสฺมา อคารสฺส หิตํ กสิวณิชฺชาทิ-  
<span class="LineNumber"> 017 </span>กมฺมํ  อคาริยนฺติ  วุจฺจติ  ตฺจ  ปพฺพชฺชาย  นตฺถิ  ตสฺมา  
<span class="LineNumber"> 018 </span>ปพฺพชฺชา  อนคาริยาติ  าตพฺพา ฯ  ตํ  อนคาริยํ  ปพฺพชฺชํ ฯ  
<span class="LineNumber"> 019 </span>ปพฺพเชยฺยนฺติ  ปฏิปชฺเชยฺยํ (๓)  ฯ  
<span class="LineNumber"> 020 </span>	อจิรวุฏฺ€ิตาย  ปริสาย  เยน  ภควา  เตนูปสงฺกมีติ  
<span class="LineNumber"> 021 </span># ๑. ม. เอตฺถนฺตเร วตฺถานีติ ทิสฺสติ ฯ  ๒. ม. ปพฺพเชยฺยนฺติ ฯ  
<span class="LineNumber"> 022 </span># ๓. ม. ปริพฺพเชยฺยํ ฯ  
