<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า ๖๐๖  

<span class="LineNumber"> 002 </span>ปสฺสสนฺโต  รสฺสํ  ปสฺสสามีติ  ปชานาตีติ  เวทิตพฺโพ ฯ  เอวํ  
<span class="LineNumber"> 003 </span>ปชานโต  จสฺส  
<span class="LineNumber"> 004 </span>		ทีโฆ รสฺโส จ อสฺสาโส  	ปสฺสาโสปิ จ ตาทิโส
<span class="LineNumber"> 005 </span>		จตฺตาโร วณฺณา วตฺตนฺติ  	นาสิกคฺเคว ภิกฺขุโนติ ฯ
<span class="LineNumber"> 006 </span>	สพฺพกายปฏิสํเวที  อสฺสสิสฺสามีติ ฯเปฯ  ปสฺสสิสฺสามีติ  
<span class="LineNumber"> 007 </span>สิกฺขตีติ  สกลสฺส  อสฺสาสกายสฺส  อาทิมชฺฌปริโยสานํ  วิทิตํ  
<span class="LineNumber"> 008 </span>กโรนฺโต  ปากฏํ  กโรนฺโต  อสฺสสิสฺสามีติ  สิกฺขติ  สกลสฺส  
<span class="LineNumber"> 009 </span>ปสฺสาสกายสฺส  อาทิมชฺฌปริโยสานํ  วิทิตํ  กโรนฺโต  ปากฏํ  
<span class="LineNumber"> 010 </span>กโรนฺโต  ปสฺสสิสฺสามีติ  สิกฺขติ ฯ  เอวํ  วิทิตํ  กโรนฺโต  ปากฏํ  
<span class="LineNumber"> 011 </span>กโรนฺโต  าณสมฺปยุตฺตจิตฺเตน  อสฺสสติ  เจว  ปสฺสสติ  จ  
<span class="LineNumber"> 012 </span>ตสฺมา  อสฺสสิสฺสามิ   ปสฺสสิสฺสามีติ  สิกฺขตีติ  วุจฺจติ ฯ  เอกสฺส  
<span class="LineNumber"> 013 </span>หิ  ภิกฺขุโน  จุณฺณวิคเต (๑)  อสฺสาสกาเย  วา  ปสฺสาสกาเย  
<span class="LineNumber"> 014 </span>วา  อาทิ  ปากโฏ  โหติ  น  มชฺฌปริโยสานํ  โส  อาทิเมว  
<span class="LineNumber"> 015 </span>ปริคฺคเหตุํ สกฺโกติ  มชฺฌปริโยสาเน  กิลมติ ฯ  เอกสฺส  มชฺฌํ  
<span class="LineNumber"> 016 </span>ปากฏํ  โหติ  น  อาทิปริโยสานํ  โส  มชฺฌเมว  ปริคฺคเหตุํ  
<span class="LineNumber"> 017 </span>สกฺโกติ  อาทิปริโยสาเน  กิลมติ ฯ  เอกสฺส  ปริโยสานํ  ปากฏํ  
<span class="LineNumber"> 018 </span>โหติ  น  อาทิมชฺฌํ  โส  ปริโยสานเมว  ปริคฺคเหตุํ  สกฺโกติ  
<span class="LineNumber"> 019 </span>อาทิมชฺเฌ  กิลมติ ฯ  เอกสฺส  สพฺพมฺปิ  ปากฏํ  โหติ  โส  สพฺพมฺปิ  
<span class="LineNumber"> 020 </span>ปริคฺคเหตุํ  สกฺโกติ  น  กตฺถจิ  กิลมติ ฯ  ตาทิเสน  ภวิตพฺพนฺติ  
<span class="LineNumber"> 021 </span># ๑. วิสุทฺธิมคฺเค ปน จุณฺณวิสเฏติ ทิสฺสติ ฯ  ม. จุณฺณวิจุณฺณวิสดฏ ฯ  
