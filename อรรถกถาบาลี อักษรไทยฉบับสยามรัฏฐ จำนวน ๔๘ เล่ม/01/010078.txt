<span class="LineNumber"> 001 </span>		*เล่มที่ ๑  พาหิรนิทานวณฺณนา  หน้า  ๗๘  

<span class="LineNumber"> 002 </span>นาคราชา  ตํ  สุตฺวา  ตาวเทว  โกธาภิภูโต  นิกฺขมิตฺวา  เถรํ  
<span class="LineNumber"> 003 </span>ทิสฺวา  มกฺขํ  อสหมาโน  อนฺตลิกฺเข  อเนกานิ  ภึสนกานิ  
<span class="LineNumber"> 004 </span>นิมฺมินิ ฯ  ตโต  ตโต  ภุสา  วาตา  วายนฺติ ฯ  รุกฺขา  
<span class="LineNumber"> 005 </span>ภิชฺชนฺติ ฯ  ปพฺพตกูฏานิ  ปตนฺติ ฯ  เมฆา  คชฺชนฺติ ฯ  วิชฺชุลตา  
<span class="LineNumber"> 006 </span>นิจฺฉรนฺติ ฯ  อสนิโย  ผลนฺติ ฯ  ภินฺนํ  วิย  คคณํ  อุทกํ  
<span class="LineNumber"> 007 </span>ปคฺฆรติ ฯ  ภยานกรูปา  นาคกุมารา  สนฺนิปตนฺติ ฯ สยมฺปิ  
<span class="LineNumber"> 008 </span>ธูมายติ  ปชฺชลติ  ปหรณวุฏฺ€ิโย  วิสชฺเชติ  โก  อยํ  มุณฺฑโก  
<span class="LineNumber"> 009 </span>ฉินฺนภินฺนปฏธโรติอาทีหิ  ผรุสวจเนหิ  เถรํ  สนฺตชฺเชติ ฯ  เอถ  
<span class="LineNumber"> 010 </span>คณฺหถ  หนถ (๑)  นิทฺทมถํ (๒)  อิมํ  สมณนฺติ  นาคพลํ  อาณาเปสิ ฯ
<span class="LineNumber"> 011 </span>เถโร  สพฺพนฺตํ  ภึสนกํ  นาคพลํ  อตฺตโน  อิทฺธิพเลน  ปฏิพาหิตฺวา
<span class="LineNumber"> 012 </span>นาคราชานํ  อาห  
<span class="LineNumber"> 013 </span>		สเทวโกปิ เจ โลโก  		อาคนฺตฺวา ตาสเยยฺย มํ
<span class="LineNumber"> 014 </span>		น เม ปฏิพโล อสฺส  		ชเนตุํ ภยเภรวํ ฯ
<span class="LineNumber"> 015 </span>		สเจปิ ตฺวํ มหึ สพฺพํ  		สสมุทฺทํ สปพฺพตํ
<span class="LineNumber"> 016 </span>		อุกฺขิปิตฺวา มหานาค  		ขิเปยฺยาสิ มมูปริ
<span class="LineNumber"> 017 </span>		เนว เม สกฺกุเณยฺยาสิ  	ชเนตุํ ภยเภรวํ ฯ
<span class="LineNumber"> 018 </span>		อฺทตฺถุํ  ตเววสฺส  	วิฆาโต  อุรคาธิปาติ ฯ
<span class="LineNumber"> 019 </span>	เอวํ  วุตฺเต  นาคราชา  วิหตานุภาโว  นิปฺผลวายาโม  
<span class="LineNumber"> 020 </span>ทุกฺขี  ทุมฺมโน  ปชฺฌายนฺโต  อโหสิ ฯ  ตํ  เถโร  ตํขณานุรูปาย  
<span class="LineNumber"> 021 </span># ๑. สี. พนฺธถ ฯ  ๒. ม. นิทฺธมถ ฯ  
