<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า ๔๙๔  

<span class="LineNumber"> 002 </span>ลคฺคิตกถายํ  วุตฺโต ฯ  อปเนตฺวา  €ปิตํ  ภุมฺมฏฺ€าทิสงฺคหิตเมว ฯ  
<span class="LineNumber"> 003 </span>	อารามํ  อภิยุฺชตีติ  ปรสนฺตกํ  มม  สนฺตโก  อยนฺติ  
<span class="LineNumber"> 004 </span>มุสา  ภณิตฺวา  อภิยุฺชติ  อทินฺนาทานสฺส  ปโยคตฺตา  ทุกฺกฏํ ฯ  
<span class="LineNumber"> 005 </span>สามิกสฺส  วิมตึ  อุปฺปาเทตีติ วินิจฺฉยกุสลตาย  พลวนิสฺสิตาทิ-  
<span class="LineNumber"> 006 </span>ภาเวน วา  อารามสฺสามิกสฺส  สํสยํ  ชเนติ ฯ  กถํ ฯ  ตํ  
<span class="LineNumber"> 007 </span>หิ  ตถา  วินิจฺฉยปฺปสุตํ  ทิสฺวา  สามิโก  จินฺเตสิ  สกฺกิสฺสามิ  
<span class="LineNumber"> 008 </span>นุโข  อหํ  อิมํ  อารามํ  อตฺตโน  กาตุํ  น  สกฺกิสฺสามิ  
<span class="LineNumber"> 009 </span>นุโขติ  เอวํ  ตสฺส  วิมติ  อุปฺปชฺชมานา  เตน  อุปฺปาทิตา  
<span class="LineNumber"> 010 </span>โหติ ฯ  ตสฺมา  ถุลฺลจฺจยํ  อาปชฺชติ ฯ  
<span class="LineNumber"> 011 </span>	ธุรํ  นิกฺขิปตีติ  ยทา  ปน  สามิโก  อยํ  ถทฺโธ  กกฺขโฬ  
<span class="LineNumber"> 012 </span>ชีวิตพฺรหฺมจริยนฺตรายํปิ  เม  กเรยฺย  อลํ  ทานิ  มยฺหํ  อิมินา  
<span class="LineNumber"> 013 </span>อาราเมนาติ  ธุรํ  นิกฺขิปติ อภิยุฺชโก  ปาราชิกํ  อาปชฺชติ  
<span class="LineNumber"> 014 </span>สเจ  สยมฺปิ  กตธุรนิกฺเขโป  โหติ ฯ อถ  ปน  สามิเกน  ธุเร  
<span class="LineNumber"> 015 </span>นิกฺขิตฺเตปิ  อภิยุฺชโก  ธุรํ  อนิกฺขิปิตฺวา  อิมํ  สุฏฺ€ุ  ปีเฬตฺวา  
<span class="LineNumber"> 016 </span>มม  อาณาปวตฺตึ  ทสฺเสตฺวา  กึการปฏิสฺสาวิภาเว  นํ  €เปตฺวา  
<span class="LineNumber"> 017 </span>ทสฺสามีติ  ทาตพฺพภาเว  สอุสฺสาโหว  รกฺขติ  ตาว ฯ  อถาปิ  
<span class="LineNumber"> 018 </span>อภิยุฺชโก  อจฺฉินฺทิตฺวา  น  ทานิ  อิมสฺส  ทสฺสามีติ  ธุรํ  
<span class="LineNumber"> 019 </span>นิกฺขิปติ  สามิโก  ปน  น  นิกฺขิปติ  ปกฺขํ  ปริเยสติ  กาลํ  
<span class="LineNumber"> 020 </span>อาคเมติ  ลชฺชิปริสํ  ตาว  ลภามิ  ปจฺฉา  ชานิสฺสามีติ  ปุน  
<span class="LineNumber"> 021 </span>คหเณเยว  สอุสฺสาโห  โหติ  รกฺขติเยว ฯ  ยทา  ปน  โสปิ  น  
