<span class="LineNumber"> 001 </span>		*เล่มที่ ๑  มหาวิภงฺควณฺณนา  หน้า  ๒๗๘  

<span class="LineNumber"> 002 </span>นาม  อโหสิ ฯ  ปาลิยํ  ปน  จีวรมตฺตเมว  วุตฺตํ ฯ  
<span class="LineNumber"> 003 </span>	เอวํ  มหายาคํ  ยชิตฺวา  สปุตฺตทารํ  วนฺทิตฺวา  นิสินฺนํ  
<span class="LineNumber"> 004 </span>อถโข  ภควา  เวรฺชํ  พฺราหฺมณํ  เตมาสํ  มาราวฏฺฏเนน  
<span class="LineNumber"> 005 </span>ธมฺมสฺสวนามตรสปริโภคปริหีนํ  เอกทิวเสเนว  ธมฺมามตวสฺสํ  
<span class="LineNumber"> 006 </span>วสฺสิตฺวา  ปริปุณฺณสงฺกปฺปํ  กุรุมาโน  ธมฺมิยา  กถาย  
<span class="LineNumber"> 007 </span>สนฺทสฺเสตฺวา ฯเปฯ  อุฏฺ€ายาสนา  ปกฺกามิ ฯ  พฺราหฺมโณปิ  
<span class="LineNumber"> 008 </span>สปุตฺตทาโร  ภควนฺตฺจ  ภิกฺขุสงฺฆฺจ  วนฺทิตฺวา  ปุนปิ  ภนฺเต  
<span class="LineNumber"> 009 </span>อมฺหากํ  อนุคฺคหํ  กเรยฺยาถาติ  เอวมาทีนิ  วทนฺโต  อนุวชิตฺวา (๒)  
<span class="LineNumber"> 010 </span>อสฺสูนิ  ปวตฺตยมาโน  นิวตฺติ ฯ  
<span class="LineNumber"> 011 </span>	อถโข  ภควา  เวรฺชายํ  ยถาภิรนฺตํ  วิหริตฺวาติ  
<span class="LineNumber"> 012 </span>ยถาอชฺฌาสยํ  ยถารุจิตํ  วาสํ  วสิตฺวา  เวรฺชาย  นิกฺขมิตฺวา  
<span class="LineNumber"> 013 </span>มหามณฺฑลจาริกจรณกาเล  คนฺตพฺพํ  พุทฺธวีถึ  ปหาย  
<span class="LineNumber"> 014 </span>ทุพฺภิกฺขโทเสน  กิลนฺตํ  ภิกฺขุสงฺฆํ  อุชุนา  มคฺเคน  คเหตฺวา  
<span class="LineNumber"> 015 </span>คนฺตุกาโม  โสเรยฺยาทีนิ อนุปคมฺม  ปยาคปติฏฺ€านํ  คนฺตฺวา  
<span class="LineNumber"> 016 </span>ตตฺถ  คงฺคํ  นทึ  อุตฺตริตฺวา  เยน  พาราณสี  ตทวสริ ฯ  
<span class="LineNumber"> 017 </span>เตน  อวสรีติ (๓)  ตทวสริ ฯ  ตตฺราปิ ยถาอชฺฌาสยํ วิหริตฺวา  
<span class="LineNumber"> 018 </span>เวสาลึ  อคมาสิ ฯ  เตน  วุตฺตํ  อนุปคมฺม  โสเรยฺยํ ฯเปฯ  
<span class="LineNumber"> 019 </span>เวสาลิยํ วิหรติ มหาวเน กูฏาคารสาลายนฺติ ฯ  
<span class="LineNumber"> 020 </span>		สมนฺตปาสาทิกาย  	วินยสํวณฺณนาย  
<span class="LineNumber"> 021 </span>			เวรฺชกณฺฑวณฺณนา  นิฏฺ€ิตา ฯ  
<span class="LineNumber"> 022 </span># ๑. ม. วสฺเสตฺวา ฯ  ๒. ม. อนุพนฺธิตฺวา ฯ  ๓. ม. อิติสทฺโท นตฺถิ ฯ  
