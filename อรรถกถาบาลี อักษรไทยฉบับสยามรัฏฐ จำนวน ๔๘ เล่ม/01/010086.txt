<span class="LineNumber"> 001 </span>		*เล่มที่ ๑  พาหิรนิทานวณฺณนา  หน้า  ๘๖  
				
<span class="LineNumber"> 002 </span>ปสาเทสฺสตีติ  ตสฺมาติห  โว  ภนฺเต  กาโล  ทีปวรํ  คมนาย  
<span class="LineNumber"> 003 </span>อหมฺปิ  โว  สหาโย  ภวิสฺสามีติ ฯ  กสฺมา  ปน  สกฺโก  
<span class="LineNumber"> 004 </span>เอวมาห ฯ  ภควา  กิรสฺส  โพธิมูเลเอว  พุทฺธจกฺขุนา  โลกํ
<span class="LineNumber"> 005 </span>โวโลเกตฺวา  อนาคเต  อิมสฺส  ทีปสฺส  สมฺปตฺตึ  ทิสฺวา  เอตมตฺถํ
<span class="LineNumber"> 006 </span>อาโรเจสิ  ตทา  ตฺวํปิ  สหาโย  ภเวยฺยาสีติ  จ  อาณาเปสิ ฯ
<span class="LineNumber"> 007 </span>ตสฺมา  เอวมาห ฯ  เถโร  ตสฺส  วจนํ  สมฺปฏิจฺฉิตฺวา  อตฺต-  
<span class="LineNumber"> 008 </span>สตฺตโม  เวทิสปพฺพตา  เวหาสํ  อุปฺปติตฺวา  อนุราธปุรสฺส  
<span class="LineNumber"> 009 </span>ปุรตฺถิมทิสาย  มิสฺสกปพฺพเต  ปติฏฺ€หิ  ยํ  เอตรหิ  เจติย-  
<span class="LineNumber"> 010 </span>ปพฺพโตติปิ  สฺชานนฺติ ฯ  เตนาหุ โปราณา  
<span class="LineNumber"> 011 </span>		เวทิสคิริมฺหิ ราชคเห  	วสิตฺวา ตึสรตฺติโย
<span class="LineNumber"> 012 </span>		กาโลว คมนสฺสาติ  		คจฺฉาม ทีปมุตฺตมํ
<span class="LineNumber"> 013 </span>		ปฬีนา ชมฺพุทีปาโต (๑) 	หํสราชาว อมฺพเร
<span class="LineNumber"> 014 </span>		เอวมุปฺปติตา เถรา  		นิปตึสุ นคุตฺตเม
<span class="LineNumber"> 015 </span>		ปุรโต ปุรเสฏฺ€สฺส  		ปพฺพเต เมฆสนฺนิเภ
<span class="LineNumber"> 016 </span>		ปติฏฺ€หึสุ (๒) ปิฬกูฏมฺหิ (๓)   หํสาว  นคมุทฺธนีติ ฯ
<span class="LineNumber"> 017 </span>	เอวํ  อิฏฺฏิยาทีหิ  สทฺธึ  อาคนฺตฺวา  ปติฏฺ€หนฺโต  จ  
<span class="LineNumber"> 018 </span>อายสฺมา  มหินฺทตฺเถโร  สมฺมาสมฺพุทฺธสฺส  ปรินิพฺพานโต  ทฺวินฺนํ  
<span class="LineNumber"> 019 </span>วสฺสสตานํ  อุปริ ฉตฺตึสติเม วสฺเส อิมสฺมึ ทีเป ปติฏฺ€หีติ  
<span class="LineNumber"> 020 </span>เวทิตพฺโพ ฯ  
<span class="LineNumber"> 021 </span># ๑. ม. ชมฺพุทีปา เต ฯ  ๒. สี. ม. ปตึสุ ฯ  ๓. สี. สีลกูฏมฺหิ ฯ  
<span class="LineNumber"> 022 </span>#  ม. สีลกูฏมฺหิ ฯ  
