<span class="LineNumber"> 001 </span>		*เล่มที่ ๑  พาหิรนิทานวณฺณนา  หน้า ๑๐๖  

<span class="LineNumber"> 002 </span>เทวตานุภาเวน  กณฺฏกสมากิณฺณสาเขหิ  นานาคจฺเฉหิ  ปริวุตํ  
<span class="LineNumber"> 003 </span>ติฏฺ€ติ  มา  นํ  โกจิ  อุจฺฉิฏฺ€าสุจิมลกจวเรหิ  สนฺทูเสสีติ ฯ  
<span class="LineNumber"> 004 </span>	อถ  ตสฺส  หตฺถิโน  ปุรโต  คนฺตฺวา  ราชปุริสา  สพฺพคจฺเฉ  
<span class="LineNumber"> 005 </span>ฉินฺทิตฺวา  ภูมึ  โสเธตฺวา  ตํ  หตฺถตลสทิสมกํสุ ฯ หตฺถินาโค  
<span class="LineNumber"> 006 </span>คนฺตฺวา  ตํ  €านํ  ปุรโต  กตฺวา  ตสฺส ปจฺฉิมทิสาภาเค  
<span class="LineNumber"> 007 </span>โพธิรุกฺขฏฺ€าเน  อฏฺ€าสิ ฯ  อถสฺส มตฺถกโต ธาตุํ โอโรเปตุํ  
<span class="LineNumber"> 008 </span>อารภึสุ ฯ นาโค โอโรเปตุํ  น  เทติ ฯ  ราชา  เถรํ  ปุจฺฉิ  
<span class="LineNumber"> 009 </span>กสฺมา  ภนฺเต นาโค ธาตุํ โอโรเปตุํ  น  เทตีติ ฯ  อารุฬฺหํ  
<span class="LineNumber"> 010 </span>มหาราช  โอโรเปตุํ  น  วฏฺฏตีติ ฯ  ตสฺมิฺจ  กาเล  อภยวาปิยา  
<span class="LineNumber"> 011 </span>อุทกํ  ฉินฺนํ  โหติ ฯ  สมนฺตา  ภูมิ ผลิตา โหติ ฯ  สุอุทฺธรา  
<span class="LineNumber"> 012 </span>มตฺติกาปิณฺฑา ฯ  ตโต  มหาชโน  สีฆํ  สีฆํ  มตฺติกํ  อาหริตฺวา  
<span class="LineNumber"> 013 </span>หตฺถิกุมฺภปฺปมาณํ  วตฺถุมกาสิ ฯ  ตาวเทว  ถูปกรณตฺถํ  อิฏฺ€กา  
<span class="LineNumber"> 014 </span>กาตุํ  อารภึสุ ฯ  ยาว  อิฏฺ€กา  ปรินิฏฺ€นฺติ  ตาว หตฺถินาโค  
<span class="LineNumber"> 015 </span>กติปาหํ  ทิวา  โพธิรุกฺขฏฺ€าเน  หตฺถิสาลายํ  ติฏฺ€ติ  รตฺตึ  
<span class="LineNumber"> 016 </span>ถูปปติฏฺ€านภูมึ  ปริยายติ ฯ  อถ  วตฺถุํ  จินาเปตฺวา  ราชา  
<span class="LineNumber"> 017 </span>เถรํ  ปุจฺฉิ  กีทิโส  ภนฺเต  ถูโป  กาตพฺโพติ ฯ  วีหิราสิสทิโส  
<span class="LineNumber"> 018 </span>มหาราชาติ ฯ  
<span class="LineNumber"> 019 </span>	สาธุ  ภนฺเตติ  ราชา  ชงฺฆปฺปมาณํ (๒)  ถูปํ  จินาเปตฺวา  
<span class="LineNumber"> 020 </span>ธาตุํ  โอโรปนตฺถาย  มหาสกฺการํ  กาเรสิ ฯ  สกลนครฺจ  
<span class="LineNumber"> 021 </span># ๑. ม. อถ ขวสฺส ฯ  ๒. ม. (คชปฺปมาณํ ?) ฯ  
