<span class="LineNumber"> 001 </span>		*เล่มที่ ๑  ทุติยปาราชิกวณฺณนา  หน้า ๔๑๗  

<span class="LineNumber"> 002 </span>อนฺโต  จ  พหิ  จ  ติณาทีหิ  ปูเรตฺวา  ยถา  ปกฺกา  สุปกฺกา  
<span class="LineNumber"> 003 </span>โหติ  เอวํ  ปจิ ฯ  เอวํ  ปกฺกา  จ  ปน  สา  อโหสิ  กุฏิกา ฯ  
<span class="LineNumber"> 004 </span>อภิรูปาติ  สุรูปา ฯ  ปาสาทิกาติ  ปาสาทชนิกา ฯ  โลหิตกาติ  
<span class="LineNumber"> 005 </span>โลหิตวณฺณา ฯ  กึกิณิกสทฺโทติ  กึกิณิกชาลสฺส  สทฺโท ฯ  ยถา  
<span class="LineNumber"> 006 </span>กิร  นานารตเนหิ  กตสฺส กึกิณิกชาลสฺส  สทฺโท  โหติ  เอวํ  
<span class="LineNumber"> 007 </span>ตสฺสา  กุฏิยา  วาตปานนฺตริกาทีหิ  ปวิฏฺเ€น  วาเตน  สมาหตาย  
<span class="LineNumber"> 008 </span>สทฺโท  อโหสิ ฯ  เอเตนสฺสา  อนฺโต  จ  พหิ  จ  สุปกฺกภาโว  
<span class="LineNumber"> 009 </span>ทสฺสิโต  โหติ ฯ  มหาอฏฺ€กถายํ  ปน  กึกิณิกาติ  กํสภาชนํ  
<span class="LineNumber"> 010 </span>ตสฺมา  อภิหตสฺส  กํสภาชนสฺส  สทฺโท  เอวมสฺสา  วาตาหตาย  
<span class="LineNumber"> 011 </span>สทฺโท  อโหสีติ  วุตฺตํ ฯ  
<span class="LineNumber"> 012 </span>	กึ  เอตํ  ภิกฺขเวติ  เอตฺถ  ชานนฺโต ว  ภควา  
<span class="LineNumber"> 013 </span>กถาสมุฏฺ€าปนตฺถํ  ปุจฺฉิ ฯ  ภควโต  เอตมตฺถํ  อาโรเจสุนฺติ  
<span class="LineNumber"> 014 </span>สพฺพมตฺติกามยาย  กุฏิกาย  กรณภาวํ  อาทิโต  ปฏฺ€าย  ภควโต  
<span class="LineNumber"> 015 </span>อาโรเจสุํ ฯ  กถํ  หิ  นาม  โส  ภิกฺขเว ฯเปฯ  กุฏิกํ  กริสฺสตีติ  
<span class="LineNumber"> 016 </span>อิทํ  อตีตตฺเถ  อนาคตวจนํ ฯ  อกาสีติ  วุตฺตํ  โหติ ฯ  ตสฺส  
<span class="LineNumber"> 017 </span>ลกฺขณํ  สทฺทสตฺถโต  ปริเยสิตพฺพํ ฯ  น  หิ  นาม  ภิกฺขเว  
<span class="LineNumber"> 018 </span>ตสฺส  โมฆปุริสสฺส  ปาเณสุ  อนุทยา  อนุกมฺปา  อวิเหสา  
<span class="LineNumber"> 019 </span>ภวิสฺสตีติ  เอตฺถ  อนุทยาติ  อนุรกฺขณา ฯ  เอเตน  เมตฺตาปุพฺพภาคํ  
<span class="LineNumber"> 020 </span>ทสฺเสติ ฯ  อนุกมฺปาติ  ปรทุกฺเขน  จิตฺตกมฺปนา ฯ  อวิเหสาติ  
<span class="LineNumber"> 021 </span># ๑. ม. กึกณิกสทฺโทติ ฯ  
