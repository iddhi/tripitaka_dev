<span class="LineNumber"> 001 </span>	*เล่มที่ 48  ยมกปฺปกรณวณฺณนา หน้า  502

<span class="LineNumber"> 002 </span>อุปฺปชฺชนฺตีติ อตฺโถ ฯ  อถาปิ  สิยา  อนุสยนฏฺโ€  นาม 
<span class="LineNumber"> 003 </span>อปฺปหีนากาโร  อปฺปหีนากาโร  จ  อุปฺปชฺชตีติ  วตฺตุํ  น
<span class="LineNumber"> 004 </span>ยุชฺชติ  ตสฺมา  น  อนุสยา  อุปฺปชฺชนฺตีติ ฯ  ตตฺริทํ ปฏิวจนํ
<span class="LineNumber"> 005 </span>อปฺปหีนากาโร   อนุสโย   อนุสโยติ   ปน  อปฺปหีนฏฺเ€น 
<span class="LineNumber"> 006 </span>ถามคตกิเลโสติ  (๑)  วุจฺจติ ฯ  โส  จิตฺตสมฺปยุตฺโต สารมฺมโณ
<span class="LineNumber"> 007 </span>สปฺปจฺจยฏฺเ€น สเหตุโก  เอกนฺตากุสโล  อตีโตปิ  โหติ  อนาคโตปิ 
<span class="LineNumber"> 008 </span>ปจฺจุปฺปนฺโนปิ  ตสฺมา  อุปฺปชฺชตีติ วตฺตุํ ยุชฺชตีติ ฯ (๒) 
<span class="LineNumber"> 009 </span>	ตตฺริทํ  ปมาณํ  อภิธมฺเม  ตาว  กถาวตฺถุสฺมึ  (๓)  อนุสยา
<span class="LineNumber"> 010 </span>อพฺยากตา  อนุสยา  อเหตุกา  อนุสยา  จิตฺตวิปฺปยุตฺตาติ  สพฺเพ
<span class="LineNumber"> 011 </span>วาทา  ปฏิเสธิตา ฯ  ปฏิสมฺภิทามคฺเค  (๔)  ปจฺจุปฺปนฺเน  กิเลเส
<span class="LineNumber"> 012 </span>ปชหตีติ  ปุจฺฉํ  กตฺวา  อนุสยานํ ปจฺจุปฺปนฺนภาวสฺส  อตฺถิตาย
<span class="LineNumber"> 013 </span>ถามคตานุสยํ  ปชหตีติ  วุตฺตํ ฯ  ธมฺมสงฺคเห  ปน โมหสฺส 
<span class="LineNumber"> 014 </span>ปทภาชเน  อวิชฺชานุสโย  อวิชฺชาปริยุฏฺ€านํ  อวิชฺชาลงฺคี  โมโห
<span class="LineNumber"> 015 </span>อกุสลมูลํ  อยํ  ตสฺมึ  สมเย โมโห โหตีติ (๕) อกุสลจิตฺเตน สทฺธึ
<span class="LineNumber"> 016 </span>อวิชฺชานุสยสฺส อุปฺปนฺนภาโว  วุตฺโต ฯ  อิมสฺมึเยว  อนุสยยมเก 
<span class="LineNumber"> 017 </span>สตฺตนฺนํ  มหาวารานํ  อฺตรสฺมึ อุปฺปชฺชนวาเร  ยสฺส
<span class="LineNumber"> 018 </span>กามราคานุสโย  อุปฺปชฺชติ  ตสฺส ปฏิฆานุสโย อุปฺปชฺชตีติอาทิ
<span class="LineNumber"> 019 </span>วุตฺตํ ฯ ตสฺมา อนุเสนฺตีติ อนุรูปการณํ ลภิตฺวา อุปฺปชฺชนฺตีติ
<span class="LineNumber"> 020 </span># ๑. ม. ...กิเลโส ฯ  ๒. ม. อิติสทฺโท นตฺถิ ฯ
<span class="LineNumber"> 021 </span># ๓. อภิ. ก. ๓๗/๑๔๔๐-๑๔๔๓/๔๗๖-๔๗๗ ฯ
<span class="LineNumber"> 022 </span># ๔. ขุ. ปฏิ. ๓๑/๖๙๙/๖๐๕ ฯ  ๕. อภิ. สงฺ. ๓๔/๓๐๐/๑๑๓ ฯ
