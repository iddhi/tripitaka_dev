<span class="LineNumber"> 001 </span>	*เล่มที่ 48  ปฺหาวารวิภงฺควณฺณนา  หน้า 715

<span class="LineNumber"> 002 </span>ปน เตสํ (๑) ปจฺจยภาโว เวทิตพฺโพ ฯ   ผลสมาปตฺติ   กายิกสฺส
<span class="LineNumber"> 003 </span>สุขสฺสาติ  สมาปตฺติสมุฏฺ€านรูปวเสน อุปฺปนฺนสุขสฺส(๒) ฯ ตฺเหส
<span class="LineNumber"> 004 </span>สมาปตฺติโต วุฏฺ€าย อนุภวติ ฯ 
<span class="LineNumber"> 005 </span>	กายิกํ  สุขํ  อุปนิสฺสาย  ทานนฺติอาทีสุ  อโห  วต  เม  อิทํ
<span class="LineNumber"> 006 </span>สุขํ  น ปริหาเยยฺยาติ  ปตฺตสฺส  วา  อปริหายนวเสน  อโห 
<span class="LineNumber"> 007 </span>วตาหํ  อายตึ  เอวรูปํ  สุขํ  ปาปุเณยฺยนฺติ  อปฺปตฺตสฺส  วา
<span class="LineNumber"> 008 </span>ปตฺติวเสน  ทุกฺเขปิ  อโห  วต  เม ทุกฺขํ ปริหาเยยฺยาติ [๓]
<span class="LineNumber"> 009 </span>ปตฺตสฺส  ปริหายนวเสน  วา  อายตึ  เอวรูปํ  นุปฺปชฺเชยฺยาติ อนุปฺปาท-
<span class="LineNumber"> 010 </span>ปตฺถนาวเสน  วา  สุขทุกฺขานํ  อุปนิสฺสยตา  เวทิตพฺพา ฯ
<span class="LineNumber"> 011 </span>อุตุโภชนเสนาสนานิ  วุตฺตนยาเนว ฯ  ปุน  กายิกํ  สุขนฺติอาทีสุ
<span class="LineNumber"> 012 </span>ยสฺมา  สาธุ  โข  มาริส โมคฺคลฺลาน  พุทฺธํ  สรณํ  คมนํ
<span class="LineNumber"> 013 </span>โหตีติ  (๔)  สุขปฺปตฺตานมฺปิ  สมฺมาสมฺพุทฺโธ  วต โส  ภควา  โย
<span class="LineNumber"> 014 </span>เอวรูปสฺส  ทุกฺขสฺสปริฺาย  ธมฺมํ  เทเสตีติ  (๕)  ทุกฺขปฺปตฺตานมฺปิ 
<span class="LineNumber"> 015 </span>สทฺธา  อุปฺปชฺชติ ฯ  สุขทุกฺเขหิ  จ  สํโยควิโยคตฺถาย สีลาทิ-
<span class="LineNumber"> 016 </span>ปริปูรณํ  กเรยฺย  ตสฺมา สุขทุกฺขานิ สทฺธาทีนํ อุปนิสฺสย-
<span class="LineNumber"> 017 </span>ภาเวน ทสฺสิตานิ ฯ อุตุอาทีนิปิ  ยถาโยคํ  โยเชตพฺพานิ ฯ
<span class="LineNumber"> 018 </span>กายิกํ สุขํ อุปนิสฺสาย ปาณํ หนตีติอาทีสุปิ วุตฺตนยานุสาเรเนว
<span class="LineNumber"> 019 </span>สุขาทีนํ อุปนิสฺสยตา เวทิตพฺพา ฯ 
<span class="LineNumber"> 020 </span># ๑. ม. ปเนสํ ฯ  ๒. ม. อุปฺปนฺนสฺส สุขสฺส ฯ
<span class="LineNumber"> 021 </span># ๓. ม. เอตฺถนฺตเร ปตฺตสฺสาติ ทิสฺสติ ฯ
<span class="LineNumber"> 022 </span># ๔. สํ. สฬา. ๑๘/๕๒๔/๓๓๑ ฯ  ๕. ขุ. อุ. ๒๕/๕๙/๙๓ ฯ
