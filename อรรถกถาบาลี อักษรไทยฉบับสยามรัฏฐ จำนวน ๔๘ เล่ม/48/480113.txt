<span class="LineNumber"> 001 </span>	*เล่มที่ 48  จตุกฺกนิทฺเทสวณฺณนา หน้า 113

<span class="LineNumber"> 002 </span>	ปาปธมฺมาทีสุ  ปาโป  ธมฺโม  อสฺสาติ  ปาปธมฺโม ฯ 
<span class="LineNumber"> 003 </span>กลฺยาโณ  ธมฺโม อสฺสาติ กลฺยาณธมฺโม ฯ เสสเมตฺถ
<span class="LineNumber"> 004 </span>อุตฺตานตฺถเมว ฯ 
<span class="LineNumber"> 005 </span>	สาวชฺชาทีสุ  สาวชฺโชติ  สโทโส ฯ  สาวชฺเชน  กาย-
<span class="LineNumber"> 006 </span>กมฺเมนาติ  สโทเสน  ปาณาติปาตาทินา  กายกมฺเมน ฯ  อิตเรสุปิ 
<span class="LineNumber"> 007 </span>เอเสว  นโย ฯ  อยํ  วุจฺจตีติ  อยํ  เอวรูโป  ปุคฺคโล  ตีหิ 
<span class="LineNumber"> 008 </span>ทฺวาเรหิ  อายูหนกมฺมสฺส  สโทสตฺตา คูถกุณปาทิภริโต ปเทโส
<span class="LineNumber"> 009 </span>วิย สาวชฺโชติ วุจฺจติ ฯ 
<span class="LineNumber"> 010 </span>	สาวชฺเชน  พหุลนฺติ  ยสฺส  สาวชฺชเมว  กายกมฺมํ  พหุลํ  (๑)
<span class="LineNumber"> 011 </span>โหติ  อปฺปํ  อนวชฺชํ  โส  สาวชฺเชน  พหุลํ  กายกมฺเมน
<span class="LineNumber"> 012 </span>สมนฺนาคโต  อปฺปํ  อนวชฺเชนาติ  วุจฺจติ ฯ  อิตเรสุ  เอเสว
<span class="LineNumber"> 013 </span>นโย ฯ  โก  ปน  เอวรูโป  โหตีติ  โย  คามธมฺมตาย  วา 
<span class="LineNumber"> 014 </span>นิคมธมฺมตาย  วา  กทาจิ  กรหจิ  อุโปสถํ  สมาทิยติ 
<span class="LineNumber"> 015 </span>สีลานิ  ปูเรติ ฯ  อยํ  วุจฺจตีติ  อยํ  เอวรูโป  ปุคฺคโล  ตีหิ
<span class="LineNumber"> 016 </span>ทฺวาเรหิ อายูหนกมฺเมน (๒) สาวชฺชสฺเสว พหุลตาย [๓]  วชฺช-
<span class="LineNumber"> 017 </span>พหุโลติ วุจฺจติ ฯ 
<span class="LineNumber"> 018 </span>	ยถา  หิ  เอกสฺมึ  ปเทเส  ทุพฺพณฺณานิ  ทุคฺคนฺธานิ 
<span class="LineNumber"> 019 </span>ปุปฺผานิ  ราสิกตานสฺสุ เตสํ  อุปริ  ตหํ  ตหํ  อธิมุตฺตก-
<span class="LineNumber"> 020 </span>วสฺสิกปาฏลาทีนิ  (๔)  ปติตานิ  ภเวยฺยุํ เอวรูโป อยํ  ปุคฺคโล
<span class="LineNumber"> 021 </span># ๑. ม. พหุ ฯ  ๒. ม. อายูหนกมฺเมสุ ฯ ๓. ม. เอตฺถนฺตเร
<span class="LineNumber"> 022 </span># อนวชฺชสฺส อปฺปตายาติ ทิสฺสติ ฯ  ๔. ม. ...ปาฏลานิ ฯ
