<span class="LineNumber"> 001 </span>	*เล่มที่ 48  ติกนิทฺเทสวณฺณนา หน้า 99

<span class="LineNumber"> 002 </span>ภทฺทกํ อนวชฺชเมว กตฺวา  กเถนฺติ  เวมชฺเฌปิ  ปริโยสาเนปิ ฯ 
<span class="LineNumber"> 003 </span>เอตฺถ  จ  อตฺถิ  เทสนาย  อาทิมชฺฌปริโยสานานิ  อตฺถิ 
<span class="LineNumber"> 004 </span>สาสนสฺส ฯ  ตตฺถ  เทสนาย  ตาว  จตุปฺปทิกาย  คาถาย  ป€ม-
<span class="LineNumber"> 005 </span>ปทํ  อาทิ  เทฺว  ปทานิ  มชฺฌํ  อวสานปทํ  ปริโยสานํ ฯ
<span class="LineNumber"> 006 </span>เอกานุสนฺธิกสฺส  สุตฺตสฺส  นิทานํ  อาทิ  อนุสนฺธิ  มชฺฌํ
<span class="LineNumber"> 007 </span>อิทมโวจาติ  อปฺปนา  ปริโยสานํ อเนกานุสนฺธิกสฺส  ป€โม
<span class="LineNumber"> 008 </span>อนุสนฺธิ  อาทิ  ตโต  ปรํ  เอโก  วา  อเนโก(๑)  วา  มชฺฌํ
<span class="LineNumber"> 009 </span>ปจฺฉิโม ปริโยสานํ ฯ อยํ ตาว เทสนาย นโย ฯ 
<span class="LineNumber"> 010 </span>	สาสนสฺส  ปน  สีลํ  อาทิ  สมาธิ  มชฺฌํ  วิปสฺสนา
<span class="LineNumber"> 011 </span>ปริโยสานํ ฯ  สมาธิ  วา  อาทิ  วิปสฺสนา  มชฺฌํ  มคฺโค
<span class="LineNumber"> 012 </span>ปริโยสานํ ฯ  วิปสฺสนา  วา  อาทิ  มคฺโค  มชฺฌํ  ผลํ 
<span class="LineNumber"> 013 </span>ปริโยสานํ ฯ  มคฺโค  วา  อาทิ  ผลํ  มชฺฌํ  นิพฺพานํ
<span class="LineNumber"> 014 </span>ปริโยสานํ ฯ เทฺว  เทฺว  วา  กริยมาเน สีลสมาธโย อาทิ
<span class="LineNumber"> 015 </span>วิปสฺสนามคฺคา (๒) มชฺฌํ ผลนิพฺพานานิ  ปริโยสานํ ฯ  สาตฺถนฺติ
<span class="LineNumber"> 016 </span>สาตฺถกํ กตฺวา เทเสนฺติ ฯ สพฺยฺชนนฺติ อกฺขรปาริปูรึ กตฺวา
<span class="LineNumber"> 017 </span>เทเสนฺติ ฯ  เกวลปริปุณฺณนฺติ  สกลปริปุณฺณํ  อนูนํ  กตฺวา
<span class="LineNumber"> 018 </span>เทเสนฺติ ฯ ปริสุทฺธนฺติ ปริสุทฺธํ  นิชฺชฏํ  นิคฺคณฺ€ึ  กตฺวา 
<span class="LineNumber"> 019 </span>เทเสนฺติ ฯ  พฺรหฺมจริยํ  ปกาเสนฺตีติ เอวํ เทเสนฺตา  จ  เสฏฺ€-
<span class="LineNumber"> 020 </span>จริยภูตํ สิกฺขตฺตยสงฺคหิตํ อริยํ อฏฺ€งฺคิกํ มคฺคํ ปกาเสนฺติ ฯ
<span class="LineNumber"> 021 </span># ๑. ม. อเนกา ฯ  ๒. สี. วิปสฺสนามคฺโค ฯ
