<span class="LineNumber"> 001 </span>	*เล่มที่ 48  มหาปฏฺ€านปฺปกรณวณฺณนา หน้า  682

<span class="LineNumber"> 002 </span>อพฺยากเตนาพฺยากตํ (๑) อพฺยากเตน  กุสลํ  อพฺยากเตน  อกุสลํ(๑) 
<span class="LineNumber"> 003 </span>กุสลาพฺยากเตน กุสลํ อกุสลาพฺยากเตนากุสลนฺติ เอวํ สตฺต ฯ 
<span class="LineNumber"> 004 </span>	วิปาเก  เอกตํติ  อพฺยากเตน  อพฺยากตเมว ฯ  เอวเมตฺถ
<span class="LineNumber"> 005 </span>สตฺตรส  สตฺต  เอกนฺติ  ตโย  วารปริจฺเฉทา  โหนฺติ ฯ  เตสุ 
<span class="LineNumber"> 006 </span>ทฺวาทส  สตฺตรสกา  เอกาทส  (๒)  สตฺตกา  เอกํ  เอกกนฺติ  เต
<span class="LineNumber"> 007 </span>สพฺเพ  สาธุกํ  สลฺลกฺเขตฺวา  ปรโต  ทุกติกาทิวเสน  ปจฺจย-
<span class="LineNumber"> 008 </span>สํสนฺทเน  อูนตรคณนสฺส  วเสน  คณนา  เวทิตพฺพา ฯ  สกฺกา 
<span class="LineNumber"> 009 </span>หิ  อิมาย  คณนาย  ทุกมูลกาทีสุ  วารปริจฺเฉทํ  (๓)  ชานิตุนฺติ
<span class="LineNumber"> 010 </span>ปุน  กุสลํ  ธมฺมํ  ปจฺจยา กุสโล  ธมฺโมติ  อนามสิตฺวา 
<span class="LineNumber"> 011 </span>คณนวเสเนว  วารปริจฺเฉทํ  ทสฺเสตุํ  เหตุปจฺจยา  อารมฺมเณ
<span class="LineNumber"> 012 </span>สตฺตาติอาทิมารทฺธํ ฯ
<span class="LineNumber"> 013 </span>	ตตฺถ  กุสลํ  ธมฺมํ  ปจฺจยา  กุสโล  ธมฺโม  อุปฺปชฺชติ 
<span class="LineNumber"> 014 </span>เหตุปจฺจยา อารมฺมณปจฺจยา ฯ  กุสลํ  เอกํ  ขนฺธํ  ปจฺจยา
<span class="LineNumber"> 015 </span>ตโย  ขนฺธาติ  อิมินา  นเยน  อารมฺมเณ ลทฺธวิสฺสชฺชนานิ
<span class="LineNumber"> 016 </span>วิตฺถาเรตพฺพานิ ฯ อยนฺตาว อนุโลเม นโย ฯ 
<span class="LineNumber"> 017 </span>	ปจฺจนีเย  ปน  กุสลํ  น  ลพฺภตีติ  อกุสลํ  ธมฺมํ  ปจฺจยาติ 
<span class="LineNumber"> 018 </span>อกุสลเมวาทึ  กตฺวา  วิสฺสชฺชนํ  อารทฺธํ ฯ  ตํ  ยถาปาลิเมว
<span class="LineNumber"> 019 </span>นิยฺยาติ ฯ ยเฺหตฺถ วตฺตพฺพํ สิยา ตํ ปฏิจฺจวารสฺส ปจฺจนีเย
<span class="LineNumber"> 020 </span>วุตฺตเมว ฯ 
<span class="LineNumber"> 021 </span># ๑. ม. กุสลํ อกุสลํ ฯ  ๒. ม. ทส ฯ  ๓. ม. วารปริจฺเฉเท ฯ
