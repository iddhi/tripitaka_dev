<span class="LineNumber"> 001 </span>	*เล่มที่ 48  กถาวตฺถุปฺปกรณวณฺณนา หน้า  216

<span class="LineNumber"> 002 </span>	อนตฺตาติ  อตฺตนา  ชีเวน  ปุคฺคเลน  รหิโต  เอกธมฺเมปิ 
<span class="LineNumber"> 003 </span>ปุคฺคโล  นตฺถีติ  อตฺโถ ฯ  เอวํ  สพฺพสุตฺตานํ  อาคมฏฺ€กถาสุ
<span class="LineNumber"> 004 </span>วุตฺตนเยเนว  อตฺโถ เวทิตพฺโพ ฯ อิทํ (๑) ปน สนฺธาย ภาสิต-
<span class="LineNumber"> 005 </span>มตฺตเมว วกฺขาม ฯ 
<span class="LineNumber"> 006 </span>	วุตฺตํ  ภควตา  สปฺปิกุมฺโภติอาทิ  สพฺพาว  เทสนา
<span class="LineNumber"> 007 </span>ยถาวุตฺตวเสเนว  (๒)  อตฺถโต  น  คเหตพฺพาติ  ทสฺสนตฺถํ  อาภตํ ฯ
<span class="LineNumber"> 008 </span>ยถา  หิ  สุวณฺณํ  คเหตฺวา  กโต  สุวณฺณวิกาโร  กุมฺโภ
<span class="LineNumber"> 009 </span>สุวณฺณกุมฺโภติ  วุจฺจติ  น  เอวํ  สปฺปึ คเหตฺวา  กโต
<span class="LineNumber"> 010 </span>สปฺปิสฺส  วิกาโร  สปฺปิกุมฺโภ  นาม  อตฺถิ ฯ  ยสฺมึ  ปน  กุมฺเภ
<span class="LineNumber"> 011 </span>ปกฺขิตฺตํ  โส  สปฺปิกุมฺโภ  นามาติ  อยเมตฺถ  อตฺโถ ฯ
<span class="LineNumber"> 012 </span>เตลกุมฺภาทีสุปิ  เอเสว นโย ฯ  ยถา  จ  นิพฺพานํ  นิจฺจํ  ธุวํ 
<span class="LineNumber"> 013 </span>น  เอวํ  ภตฺตํ  วา  ยาคุ  วา  อตฺถิ ฯ กาลปริจฺเฉทํ  ปน 
<span class="LineNumber"> 014 </span>อกตฺวา  ทิวเส  ทิวเส  ทสฺสามาติ  ปฺตฺติวเสน (๓) นิจฺจภตฺตํ
<span class="LineNumber"> 015 </span>ธุวยาคูติ วุจฺจตีติ อยเมตฺถ อตฺโถ ฯ 
<span class="LineNumber"> 016 </span>	อตฺถิ  ปุคฺคโล  อตฺตหิตาย  ปฏิปนฺโนติอาทีสุปิ  ยถา
<span class="LineNumber"> 017 </span>รูปาทโย  ธมฺมา ปจฺจตฺตลกฺขณสามฺลกฺขณวเสน  อตฺถิ  น 
<span class="LineNumber"> 018 </span>เอวํ  ปุคฺคโล ฯ  รูปาทีสุ  ปน  สติ เอวํนาโม  เอวํ  โคตฺโตติ
<span class="LineNumber"> 019 </span>โวหาโรติ ฯ  (๔)  อิติ  อิมินา  โลกโวหาเรน โลกสมฺมติยา  โลก-
<span class="LineNumber"> 020 </span>นิรุตฺติยา  อตฺถิ  ปุคฺคโลติ  อยเมตฺถ  อตฺโถ ฯ  วุตฺตมฺปิ  เจตํ
<span class="LineNumber"> 021 </span># ๑. ม. อิธ ฯ  ๒. ม. ยถารุต... ฯ  ๓. ม. ปฺตฺตวเสน ฯ
<span class="LineNumber"> 022 </span># ๔. ม. โวหาโร โหติ ฯ
