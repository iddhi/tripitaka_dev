<span class="LineNumber"> 001 </span>	*เล่มที่ 48  อสงฺคหิเตนสงฺคหิตปทวณฺณนา หน้า 17

<span class="LineNumber"> 002 </span>อุปาเยน  สพฺพตฺถ  ขนฺธเภโท  เวทิตพฺโพ ฯ  อิโต  ปรฺหิ  ขนฺธานํ 
<span class="LineNumber"> 003 </span>นามมตฺตเมว วกฺขาม ฯ 
<span class="LineNumber"> 004 </span>	จตุตฺเถ  ตีหิ  ขนฺเธหีติ  อิตฺถินฺทฺริยปุริสินฺทฺริเยสุ เวทนา-
<span class="LineNumber"> 005 </span>สฺาสงฺขาเรหิ  เวทนาปฺจเก  รูปสฺาสงฺขาเรหิ  ฯ
<span class="LineNumber"> 006 </span>สทฺธินฺทฺริยาทีสุ ผสฺสปริโยสาเนสุ รูปเวทนาสฺากฺขนฺเธหิ ฯ
<span class="LineNumber"> 007 </span>เวทนาย  เวทนากฺขนฺธสทิโสว  ตณฺหุปาทานกมฺมภเวสุ 
<span class="LineNumber"> 008 </span>สงฺขารกฺขนฺธสทิโส วินิจฺฉโย ฯ 
<span class="LineNumber"> 009 </span>	ปฺจเม  ชาติชรามรเณสุ  ชีวิตินฺทฺริยสทิโสว ฯ  ฌาเนน
<span class="LineNumber"> 010 </span>ปน  นิพฺพานํ  สุขุมรูปํ  สฺา  จ  ขนฺธสงฺคเหน  อสงฺคหิตา 
<span class="LineNumber"> 011 </span>หุตฺวา  อายตนธาตุสงฺคเหน  สงฺคหิตา  ตสฺมา  ตํ  สนฺธาย 
<span class="LineNumber"> 012 </span>รูปกฺขนฺธสฺากฺขนฺธานํ  วเสน  เทฺว ขนฺธา เวทิตพฺพา ฯ 
<span class="LineNumber"> 013 </span>	ฉฏฺเ€  โสกาทิตฺตเย  เวทนาย  สทิโส  อุปายาสาทีสุ
<span class="LineNumber"> 014 </span>สงฺขารกฺขนฺธสทิโส ฯ  (๑)  ปุน  เวทนาย  เวทนากฺขนฺธสทิโส
<span class="LineNumber"> 015 </span>สฺาย  สฺากฺขนฺธสทิโส  เจตนาทีสุ  สงฺขารกฺขนฺธสทิโส 
<span class="LineNumber"> 016 </span>วินิจฺฉโย ฯ  อิมินา  อุปาเยน  สตฺตมปฺหาทีสุปิ (๒) สงฺคหาสงฺคโห
<span class="LineNumber"> 017 </span>เวทิตพฺโพติ ฯ 
<span class="LineNumber"> 018 </span>		อสงฺคหิเตนสงฺคหิตปทวณฺณนา นิฏฺ€ิตา ฯ 
<span class="LineNumber"> 019 </span># ๑. ม. สงฺขารสทิโส ฯ  ๒. ม. ปิสทฺโท นตฺถิ ฯ
