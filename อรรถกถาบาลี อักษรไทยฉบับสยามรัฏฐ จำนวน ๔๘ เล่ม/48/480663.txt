<span class="LineNumber"> 001 </span>			*เล่มที่ 48     หน้า 663

<span class="LineNumber"> 002 </span>			ปจฺจยานุโลมวณฺณนา
<span class="LineNumber"> 003 </span>	อิทานิ  เย  เอตฺถ  เหตุปจฺจยาทีสุ  เอเกกสฺมึ  ปจฺจเย
<span class="LineNumber"> 004 </span>วิสฺสชฺชนวารา  ลทฺธา  เต  คณนวเสน  ทสฺเสตุํ  เหตุยา 
<span class="LineNumber"> 005 </span>นวาติอาทิ  อารทฺธํ ฯ  ตตฺถ  เหตุยา  นวาติ  เหตุปจฺจเย  นว 
<span class="LineNumber"> 006 </span>ปุจฺฉาวิสฺสชฺชนวารา  โหนฺติ ฯ  เสยฺยถีทํกุสเลน กุสลํ กุสเลน 
<span class="LineNumber"> 007 </span>อพฺยากตํ  กุสเลน  กุสลาพฺยากตํ  อกุสเลน  อกุสลํ  อกุสเลน
<span class="LineNumber"> 008 </span>อพฺยากตํ  อกุสเลน  อกุสลาพฺยากตํ  อพฺยากเตน  อพฺยากตํ
<span class="LineNumber"> 009 </span>กุสลาพฺยากเตน  อพฺยากตํ  อกุสลาพฺยากเตน อพฺยากตนฺติ ฯ 
<span class="LineNumber"> 010 </span>	อารมฺมเณ  ตีณีติ  กุสเลน  กุสลํ  อกุสเลน  อกุสลํ 
<span class="LineNumber"> 011 </span>อพฺยากเตน  อพฺยากตํ ฯ  อธิปติยา  นวาติ  เหตุยา  วุตฺต-
<span class="LineNumber"> 012 </span>สทิสาว ฯ  ทฺวาทสสุ  หิ  ปจฺจเยสุ นว นวาติ วุตฺตํ ฯ
<span class="LineNumber"> 013 </span>สพฺเพสุปิ  ปุจฺฉาวิสฺสชฺชนานิ  เหตุปจฺจยสทิสาเนว ฯ  วิภงฺเค  ปน
<span class="LineNumber"> 014 </span>อตฺถิ  วิเสโส ฯ[๑]  อฺมฺปจฺจยสฺมิฺหิ  อพฺยากตปทสฺส
<span class="LineNumber"> 015 </span>วิสฺสชฺชเน  รูปมฺปิ  ลพฺภติ  ตถา  ปุเรชาตปจฺจเย ฯ  อาเสวน-
<span class="LineNumber"> 016 </span>ปจฺจเย  วิปากานิ เจว  วีถิจิตฺตานิ  จ  น  ลพฺภนฺติ ฯ วิปาเก
<span class="LineNumber"> 017 </span>เอกนฺติ อพฺยากเตน  อพฺยากตเมว ฯ เอวเมตฺถ สงฺเขปโต  นว
<span class="LineNumber"> 018 </span>ตีณิ  เอกนฺติ  ติวิโธว วารปริจฺเฉโท ฯ วิตฺถารโต ทฺวาทส
<span class="LineNumber"> 019 </span>นวกา ทส  ติกา  เอกํ  เอกกนฺติ  สพฺเพสุปิ  เตวีสติยา ปจฺจเยสุ
<span class="LineNumber"> 020 </span># ๑. ม. เอตฺถนฺตเร ทสสุ ปจฺจเยสุ ตีณิ ตีณีติ วุตฺตํ สพฺเพสุปิ
<span class="LineNumber"> 021 </span># ปุจฺฉาวิสฺสชฺชนานิ อารมฺมณสทิสาเนว ฯ วิภงฺเค ปน อตฺถิ
<span class="LineNumber"> 022 </span># วิเสโสติ ทิสฺสติ ฯ
