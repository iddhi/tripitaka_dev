<span class="LineNumber"> 001 </span>	*เล่มที่ 48  เอกกนิทฺเทสวณฺณนา หน้า 49

<span class="LineNumber"> 002 </span>	ยตฺถิจฺฉกนฺติ  ยสฺมึ  โอกาเส  สมาปตฺตึ  อปฺเปตฺวา  นิสีทิตุํ 
<span class="LineNumber"> 003 </span>อิจฺฉติ ฯ ยทิจฺฉกนฺติ  กสิณชฺฌานํ  วา  อานาปานชฺฌานํ  วา
<span class="LineNumber"> 004 </span>พฺรหฺมวิหารชฺฌานํ  วา อสุภชฺฌานํ  วาติ  ยํ  ยํ  สมาปตฺตึ 
<span class="LineNumber"> 005 </span>อปฺเปตฺวา  นิสีทิตุํ อิจฺฉติ ฯ ยาวติจฺฉกนฺติ อทฺธานปริจฺเฉเทน
<span class="LineNumber"> 006 </span>ยตฺตกํ  กาลํ  อิจฺฉติ ฯ  อิทํ  วุตฺตํ  โหติ ยตฺถ  ยตฺถ  ยํ
<span class="LineNumber"> 007 </span>ยํ  สมาปตฺตึ  ยตฺตกํ  อทฺธานํ  สมาปชฺชิตุมฺปิ  วุฏฺ€าตุมฺปิ อิจฺฉติ
<span class="LineNumber"> 008 </span>ตตฺถ ตตฺถ ตํ  ตํ  สมาปตฺตึ  ตตฺตกํ  อทฺธานํ สมาปชฺชิตุมฺปิ
<span class="LineNumber"> 009 </span>วุฏฺ€าตุมฺปิ น สกฺโกติ ฯ จนฺทํ วา  สุริยํ  วา  อุลฺโลเกตฺวา 
<span class="LineNumber"> 010 </span>อิมสฺมึ  จนฺเท  วา  สุริเย  วา เอตฺตกํ €านํ คเต วุฏฺ€หิสฺสามีติ 
<span class="LineNumber"> 011 </span>ปริจฺฉินฺทิตฺวา  ฌานํ  สมาปนฺโน  ยถาปริจฺเฉเทน  วุฏฺ€าตุํ  น
<span class="LineNumber"> 012 </span>สกฺโกติ อนฺตราว วุฏฺ€าติ สมาปตฺติยา อปฺปคุณตายาติ ฯ 
<span class="LineNumber"> 013 </span>	ปมาทมาคมฺมาติ  ปมาทํ  ปฏิจฺจ ฯ  อยํ  วุจฺจตีติ  อยเมว
<span class="LineNumber"> 014 </span>ติวิโธ  (๑)  ปุคฺคโล กุปฺปธมฺโมติ  วุจฺจติ ฯ  อิทมฺปน  อฏฺ€สมาปตฺติ-
<span class="LineNumber"> 015 </span>ลาภิโน  ปุถุชฺชนสฺส  โสตาปนฺนสฺส สกทาคามิโนติ   ติณฺณํ 
<span class="LineNumber"> 016 </span>ปุคฺคลานํ  นามํ  เอเตสฺหิ  สมาธิปาริปนฺถิกา วิปสฺสนา-
<span class="LineNumber"> 017 </span>ปาริปนฺถิกา  (๒)  จ  ธมฺมา  น  สุวิกฺขมฺภิตา  น  สุวิกฺขาลิตา เตน
<span class="LineNumber"> 018 </span>เตสํ สมาปตฺติ  นสฺสติ  ปริหายติ ฯ  สา  จ  โข  เนว  สีลเภเทน
<span class="LineNumber"> 019 </span>นาปตฺติวีติกฺกเมน ฯ  นาคริกโปกฺขธมฺโม  (๓)  ปเนส  อปฺปมตฺตเกนปิ 
<span class="LineNumber"> 020 </span>กิจฺจกรณีเยน  วา  วตฺตเภทมตฺตเกน  วา นสฺสติ ฯ 
<span class="LineNumber"> 021 </span># ๑. ม. อยํ เอวํ วิโธ ฯ  ๒. สี. วิปสฺสนาปริปนฺถกา ฯ
<span class="LineNumber"> 022 </span># ม. วิปสฺสนาปาริพนฺธกา ฯ  ๓. ม. น ครุกโมกฺขธมฺโม ฯ
