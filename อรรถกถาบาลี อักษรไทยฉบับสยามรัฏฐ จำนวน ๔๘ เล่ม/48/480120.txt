<span class="LineNumber"> 001 </span>	*เล่มที่ 48  ปุคฺคลปฺตฺติปฺปกรณวณฺณนา หน้า  120

<span class="LineNumber"> 002 </span>คมฺภีโร  อุตฺตาโนภาโส  นาม  โหติ ฯ  อุภยการณสพฺภาวโต(๑) 
<span class="LineNumber"> 003 </span>ปน  อิตเร  เทฺว  เวทิตพฺพา ฯ  ปุคฺคโลปิ  กิเลสุสฺสทภาวโต
<span class="LineNumber"> 004 </span>คุณคมฺภีรตาย  จ  อภาวโต  คุณคมฺภีรานํ  สทิเสหิ  อภิกฺกมาทีหิ
<span class="LineNumber"> 005 </span>ยุตฺโต  อุตฺตาโน  คมฺภีโรภาโส นาม ฯ อิมินา นเยน เสสาปิ
<span class="LineNumber"> 006 </span>เวทิตพฺพา ฯ 
<span class="LineNumber"> 007 </span>	พลิพทฺทูปเมสุ  พลิพทฺโท  ตาว  โย  อตฺตโน  โคคณํ
<span class="LineNumber"> 008 </span>ฆฏฺเฏติ  อุพฺเพเชติ  ปรโคคเณ  ปน  โสรโต  สุขสีโล  โหติ 
<span class="LineNumber"> 009 </span>อยํ  สกควจณฺโฑ  โน  ปรควจณฺโฑ  นาม ฯ  ปุคฺคโลปิ  อตฺตโน
<span class="LineNumber"> 010 </span>ปริสํ  ฆฏฺเฏนฺโต  วิชฺฌนฺโต  ผรุเสน  สมุทาจรนฺโต  ปริสาย  (๒)  ปน
<span class="LineNumber"> 011 </span>โสรจฺจํ  นิวาตวุตฺติตํ  อาปชฺชนฺโต  สกควจณฺโฑ  โหติ  โน 
<span class="LineNumber"> 012 </span>ปรควจณฺโฑ  นามาติ  อิมินา  นเยน  เสสาปิ  เวทิตพฺพา ฯ 
<span class="LineNumber"> 013 </span>นิทฺเทสวาเร  ปเนตฺถ  อุพฺเพชิตา  โหตีติ  ฆฏฺเฏตฺวา  วิชฺฌิตฺวา
<span class="LineNumber"> 014 </span>อุพฺเพคปฺปตฺตํ กโรติเยวาติ (๓) อตโถ ฯ 
<span class="LineNumber"> 015 </span>	อาสีวิสูปเมสุ  อาสีวิโส  ตาว  ยสฺส  วิสํ  อาสุํ  อาคจฺฉติ 
<span class="LineNumber"> 016 </span>สีฆํ ผรติ  โฆรํ  ปน  น  โหติ  จิรกาลํ  น  ปีเฬติ  อยํ 
<span class="LineNumber"> 017 </span>อาคตวิโส  โน โฆรวิโส ฯ  เสสปเทสุปิ เอเสว นโย ฯ ปุคฺคล-
<span class="LineNumber"> 018 </span>วิภาชนํ ปน อุตฺตานตฺถเมว ฯ 
<span class="LineNumber"> 019 </span>	อนนุวิจฺจ  อปริโยคาเหตฺวา  อวณฺณารหสฺส  วณฺณํ  ภาสิตา 
<span class="LineNumber"> 020 </span>โหตีติอาทีสุ  อนนุวิจฺจาติ  อตุลยิตฺวา  อปริคฺคณฺหิตฺวา ฯ
<span class="LineNumber"> 021 </span># ๑. ม. ...สพฺภาวโต ฯ  ๒. ม. ปรปริสาย ฯ  ๓. ม. กโรนฺติจฺเจว ฯ
