<span class="LineNumber"> 001 </span>	*เล่มที่ 48  ยมกปฺปกรณวณฺณนา หน้า  526

<span class="LineNumber"> 002 </span>นาม  โหติ  ตสฺมา อตีตํ จิตฺตนฺติ วุตฺตํ ฯ ปฏิโลมปฺหสฺส
<span class="LineNumber"> 003 </span>วิสฺสชฺชเน  ยสฺมา  อุปฺปาทกฺขเณ  จ  จิตฺตํ  อนาคตฺจ  จิตฺตํ
<span class="LineNumber"> 004 </span>อุโภปิ  ขเณ  ขณํ วีติกฺกนฺตํ  หุตฺวา  อติกฺกนฺตกาลํ  นาม  น  โหติ
<span class="LineNumber"> 005 </span>เตสํ  ขณานํ อวีติกฺกนฺตตฺตา ตสฺมา  อุปฺปาทกฺขเณ  จิตฺตํ 
<span class="LineNumber"> 006 </span>อนาคตํ  จิตฺตนฺติ  วุตฺตํ ฯ  ทุติยวิสฺสชฺชนํ ปากฏเมว ฯ 
<span class="LineNumber"> 007 </span>	ธมฺมวาเรปิ  อิมินาว  อุปาเยน  สพฺพวิสฺสชฺชเนสุ  อตฺโถ 
<span class="LineNumber"> 008 </span>เวทิตพฺโพ ฯ ปุคฺคลธมฺมวาโร ธมฺมวารคติโกเยว ฯ 
<span class="LineNumber"> 009 </span>	สพฺเพปิ  มิสฺสกวารา  ยสฺส  สราคํ  จิตฺตนฺติอาทินา  นเยน 
<span class="LineNumber"> 010 </span>มุขมตฺตํ  ทสฺเสตฺวา  สงฺขิตฺตา  วิตฺถาโร  ปน  เตสํ  เหฏฺ€า 
<span class="LineNumber"> 011 </span>วุตฺตนเยเนว เวทิตพฺโพ ฯ  เตสุ  ปน  ยสฺส  สราคํ  จิตฺตํ  อุปฺปชฺชติ
<span class="LineNumber"> 012 </span>น นิรุชฺฌติ ตสฺส จิตฺตํ นิรุชฺฌิสฺสติ  นุปฺปชฺชิสฺสตีติ  เอวํ 
<span class="LineNumber"> 013 </span>วิตฺถาเรตพฺพตาย  ปุจฺฉาว  สทิสา  โหติ ฯ ยสฺมา  ปน  สราคํ 
<span class="LineNumber"> 014 </span>จิตฺตํ  ปจฺฉิมจิตฺตํ  น  โหติ  ตสฺมา  ยสฺส  สราคํ  จิตฺตํ อุปฺปชฺชติ 
<span class="LineNumber"> 015 </span>น  นิรุชฺฌติ ตสฺส จิตฺตํ นิรุชฺฌิสฺสติ นุปฺปชฺชิสฺสตีติ โนติ
<span class="LineNumber"> 016 </span>เอวํ วิสฺสชฺเชตพฺพตฺตา(๑)  วิสฺสชฺชนํ  อสทิสํ  โหติ ฯ  ตํ  ตํ  ตสฺสา
<span class="LineNumber"> 017 </span>ตสฺสา  ปุจฺฉาย อนุรูปวเสน เวทิตพฺพนฺติ ฯ 
<span class="LineNumber"> 018 </span>		จิตฺตยมกวณฺณนา สมตฺตา ฯ 
<span class="LineNumber"> 019 </span># ๑. ม. วิสฺสชฺชิตพฺพตฺตา ฯ
