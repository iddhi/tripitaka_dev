<span class="LineNumber"> 001 </span>	*เล่มที่ 48  กถาวตฺถุปฺปกรณวณฺณนา หน้า  168

<span class="LineNumber"> 002 </span>วชฺชิปุตฺตกา  ภิกฺขู  ปกฺขํ  ปริเยสมานา  อตฺตโน  อนุรูปํ
<span class="LineNumber"> 003 </span>ทุพฺพลปกฺขํ  ลภิตฺวา  วิสุํ มหาสงฺฆิกาจริยกุลํ  นาม  อกํสุ ฯ
<span class="LineNumber"> 004 </span>ตโต ภิชฺชิตฺวา อปรานิ เทฺว อาจริยกุลานิ ชาตานิ โคกุลิกา 
<span class="LineNumber"> 005 </span>จ  เอกโพฺยหาริกา  จ ฯ  โคกุลิกนิกายโต  ภิชฺชิตฺวา  อปรานิ
<span class="LineNumber"> 006 </span>เทฺว  อาจริยกุลานิ  ชาตานิ  ปณฺณตฺติวาทา  จ  พหุลิยา  (๑) จ ฯ
<span class="LineNumber"> 007 </span>พหุสฺสุติกาติปิ เตสํเยว นามํ ฯ  เตสํเยว  อนฺตเร  เจติยวาทา 
<span class="LineNumber"> 008 </span>นาม  อปเร  อาจริยวาทา  อุปฺปนฺนา ฯ  เอวํ  มหาสงฺฆิกา-
<span class="LineNumber"> 009 </span>จริยกุลโต  ทุติเย  วสฺสสเต  ปฺจาจริยกุลานิ  อุปฺปนฺนานิ 
<span class="LineNumber"> 010 </span>ตานิ มหาสงฺฆิเกหิ สทฺธึ ฉ โหนฺติ ฯ 
<span class="LineNumber"> 011 </span>	ตสฺมึเยว  ทุติเย  วสฺสสเต  เถรวาทโต  ภิชฺชิตฺวา  เทฺว
<span class="LineNumber"> 012 </span>อาจริยวาทา  อุปฺปนฺนา  มหิสาสกา  (๒)  จ  วชฺชิปุตฺตกา  จ ฯ 
<span class="LineNumber"> 013 </span>ตตฺถ วชฺชิปุตฺตกวาทโต ภิชฺชิตฺวา อปเร  จตฺตาโร  อาจริยวาทา
<span class="LineNumber"> 014 </span>อุปฺปนฺนา  ธมฺมุตฺตริยา  ภทฺรยานิกา  ฉนฺนาคาริกา  สมิติยาติ ฯ
<span class="LineNumber"> 015 </span>ปุน  ตสฺมึเยว  ทุติเย  วสฺสสเต  มหิสาสกวาทโต ภิชฺชิตฺวา
<span class="LineNumber"> 016 </span>สพฺพตฺถิกวาทา  (๓)  ธมฺมคุตฺติกาติ  เทฺว  อาจริยวาทา  อุปฺปนฺนา ฯ
<span class="LineNumber"> 017 </span>ปุน  สพฺพตฺถิกวาทกุลโต ภิชฺชิตฺวา  กสฺสปิกา  นาม  ชาตา ฯ 
<span class="LineNumber"> 018 </span>กสฺสปิเกสุ  ภินฺเนสุ  อปเร  สงฺกนฺติกา  นาม ชาตา ฯ  สงฺกนฺติเกสุ 
<span class="LineNumber"> 019 </span>ภินฺเนสุ  สุตฺตวาทา  นาม  ชาตาติ  เถรวาทโต  ภิชฺชิตฺวา อิเม
<span class="LineNumber"> 020 </span>เอกาทส  อาจริยวาทา  อุปฺปนฺนา  เต  เถรวาเทหิ  สทฺธึ 
<span class="LineNumber"> 021 </span># ๑. ม. พาหุลิยา ฯ  ๒. สี. มหึสาสกา ฯ  ๓. ม. สพฺพตฺถิวาทา ฯ
