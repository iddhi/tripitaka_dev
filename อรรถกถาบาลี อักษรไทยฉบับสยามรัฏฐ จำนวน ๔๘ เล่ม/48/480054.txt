<span class="LineNumber"> 001 </span>	*เล่มที่ 48  ปุคฺคลปฺตฺติปฺปกรณวณฺณนา หน้า  54

<span class="LineNumber"> 002 </span>อุปวาทภยนฺติ  จตฺตาริ  ภยานิ  ภายนฺติ ฯ  เตสุ ภายิตพฺพตฺเถน
<span class="LineNumber"> 003 </span>ทุคฺคติเอว  ภยํ  ทุคฺคติภยํ ฯ  เสเสสุปิ  เอเสว  นโย ฯ  ตตฺถ
<span class="LineNumber"> 004 </span>ปุถุชฺชโน  สเจ  ตฺวํ  ปาปํ  กริสฺสสิ  จตฺตาโร  อปายา  มุขํ
<span class="LineNumber"> 005 </span>วิวริตฺวา €ิตจฺฉาตอชครสทิสา  เตสุ  ทุกฺขํ อนุภวนฺโต กถํ
<span class="LineNumber"> 006 </span>ภวิสฺสสีติ ทุคฺคติภยํ ภายิตฺวา ปาปํ  น  กโรติ ฯ  อนมตคฺคํ 
<span class="LineNumber"> 007 </span>ปน  สํสารวฏฺฏํเยว  วฏฺฏภยํ  นาม ฯ  สพฺพมฺปิ  อกุสลํ  กิเลสภยํ
<span class="LineNumber"> 008 </span>นาม ฯ  ครหา  ปน  อุปวาทภยํ  นาม ฯ  ตานิปิ  ภายิตฺวา 
<span class="LineNumber"> 009 </span>ปุถุชฺชโน  ปาปํ  น  กโรติ ฯ  โสตาปนฺนสกทาคามิอนาคามิโน 
<span class="LineNumber"> 010 </span>ปน  ตโย  เสกฺขา  ทุคฺคตึ  อตีตตฺตา  เสสานิ  ตีณิ  ภยานิ
<span class="LineNumber"> 011 </span>ภายิตฺวา ปาปํ น กโรนฺติ ฯ มคฺคฏฺ€กเสกฺขา อาคมนวเสน 
<span class="LineNumber"> 012 </span>วา  อสมุจฺฉินฺนภยตฺตา  วา  ภยูปรตา  นาม  โหนฺติ ฯ  ขีณาสโว 
<span class="LineNumber"> 013 </span>อิเมสุ  จตูสุภเยสุ  เอกมฺปิ  น  ภายติ ฯ  โส  หิ  สพฺพโส 
<span class="LineNumber"> 014 </span>สมุจฺฉินฺนภโย  ตสฺมา อภยูปรโตติ  วุจฺจติ ฯ  กิมฺปน  โส
<span class="LineNumber"> 015 </span>อุปวาทมฺปิ  น  ภายตีติ ฯ  น  ภายติ  อุปวาทํ ปน รกฺขตีติ
<span class="LineNumber"> 016 </span>วตฺตุํ วฏฺฏติ โทณุปฺปลวาปิคาเม ขีณาสวตฺเถโร วิย ฯ 
<span class="LineNumber"> 017 </span>	อภพฺพาคมนนิทฺเทเส  สมฺมตฺตนิยามาคมนสฺส  อภพฺโพติ
<span class="LineNumber"> 018 </span>อภพฺพาคมโน ฯ  กมฺมาวรเณนาติ    ปฺจวิเธน    อนนฺตริยกมฺเมน ฯ
<span class="LineNumber"> 019 </span>กิเลสาวรเณนาติ  นิยตมิจฺฉาทิฏฺ€ิยา ฯ  วิปากาวรเณนาติ  อเหตุก-
<span class="LineNumber"> 020 </span>ทุเหตุกปฏิสนฺธิยา ฯ  อสฺสทฺธาติ พุทฺธธมฺมสงฺเฆสุ  สทฺธารหิตา ฯ 
<span class="LineNumber"> 021 </span>อจฺฉนฺทิกาติ  กตฺตุกมฺยตากุสลจฺฉนฺทรหิตา ฯ  เต €เปตฺวา  ชมฺพูทีปํ 
