<span class="LineNumber"> 001 </span>	*เล่มที่ 48  อุทฺเทสวารวณฺณนา  หน้า 547

<span class="LineNumber"> 002 </span>การณภาเวน  อุปการโก  ธมฺโม  อุปนิสฺสยปจฺจโยติ  เวทิตพฺโพ ฯ
<span class="LineNumber"> 003 </span>โส  อารมฺมณูปนิสฺสโย  อนนฺตรูปนิสฺสโย  ปกตูปนิสฺสโยติ  ติวิโธ
<span class="LineNumber"> 004 </span>โหติ ฯ  ตตฺถ  ทานํ ทตฺวา  สีลํ  สมาทิยิตฺวา  อุโปสถกมฺมํ
<span class="LineNumber"> 005 </span>กตฺวา  ตํ ครุํ กตฺวา ปจฺจเวกฺขติ ปุพฺเพ สุจิณฺณานิ  ครุํ
<span class="LineNumber"> 006 </span>กตฺวา  ปจฺจเวกฺขติ  ฌานา  วุฏฺ€หิตฺวา  ฌานํ  ครุํ  กตฺวา
<span class="LineNumber"> 007 </span>ปจฺจเวกฺขติ  เสกฺโข  (๑)  โคตฺรภภ  ครุํ  กตฺวา ปจฺจเวกฺขติ (๒) โวทานํ
<span class="LineNumber"> 008 </span>ครุํ กตฺวา ปจฺจเวกฺขติ  เสกฺโข  มคฺคา  วุฏฺ€หิตฺวา  มคฺคํ
<span class="LineNumber"> 009 </span>ครุํ  กตฺวา  ปจฺจเวกฺขตีติ เอวมาทินา  นเยน  อารมฺมณูปนิสฺสโย 
<span class="LineNumber"> 010 </span>ตาว  อารมฺมณาธิปตินา  สทฺธึ  นานตฺตํ  อกตฺวาว   วิภตฺโต ฯ
<span class="LineNumber"> 011 </span>ตตฺถ  ยํ  อารมฺมณํ ครุํ กตฺวา จิตฺตเจตสิกา อุปฺปชฺชนฺติ
<span class="LineNumber"> 012 </span>ตํ  นิยมโต  เตสํ  อารมฺมเณสุ  พลวารมฺมณํ  โหติ ฯ  อิติ
<span class="LineNumber"> 013 </span>ครุกาตพฺพมตฺตฏฺเ€น อารมฺมณาธิปติ  พลวการณฏฺเ€น 
<span class="LineNumber"> 014 </span>อารมฺมณูปนิสฺสโยติ  เอวเมเตสํ  นานตฺตํ  เวทิตพฺพํ ฯ 
<span class="LineNumber"> 015 </span>	อนนฺตรูปนิสฺสโยปิ  ปุริมา  ปุริมา  กุสลา  ขนฺธา  ปจฺฉิมานํ
<span class="LineNumber"> 016 </span>ปจฺฉิมานํ กุสลานํ  ขนฺธานํ  อุปนิสฺสยปจฺจเยน  ปจฺจโยติอาทินา 
<span class="LineNumber"> 017 </span>นเยน  อนนฺตรปจฺจเยน  สทฺธึ  นานตฺตํ  อกตฺวาว  วิภตฺโต ฯ
<span class="LineNumber"> 018 </span>มาติกานิกฺเขเป  ปน  เนสํ  จกฺขุวิฺาณธาตุ ตํสมฺปยุตฺตกา  จ
<span class="LineNumber"> 019 </span>ธมฺมา  มโนธาตุยา  ตํสมฺปยุตฺตกานฺจ  ธมฺมานํ  อนนฺตร-
<span class="LineNumber"> 020 </span>ปจฺจเยน ปจฺจโยติอาทินา  นเยน  อนนฺตรสฺส  จ  ปุริมา  ปุริมา
<span class="LineNumber"> 021 </span># ๑. ม. เสกฺขา ฯ  ๒. ม. ปจฺจเวกฺขนฺติ ฯ
