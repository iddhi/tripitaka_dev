<span class="LineNumber"> 001 </span>	*เล่มที่ 48  ปุคฺคลปฺตฺติปฺปกรณวณฺณนา หน้า  102

<span class="LineNumber"> 002 </span>เอวรูโป ปุคฺคโล ปาสาณเลขา วิย กุชฺฌนภาเวน จิรฏฺ€ิติกโต
<span class="LineNumber"> 003 </span>ปาสาณเลขูปโมติ วุจฺจติ ฯ 
<span class="LineNumber"> 004 </span>	โส  จ  ขฺวสฺส  โกโธติ  โส  อปฺปมตฺตเกปิ  การเณ  สหสา 
<span class="LineNumber"> 005 </span>กุทฺธสฺส  โกโธ ฯ  น  จิรนฺติ  อจิรํ  อปฺปหีนตาย  อนุเสติ ฯ  ยถา 
<span class="LineNumber"> 006 </span>ปน  ป€วิยํ อากฑฺฒิตฺวา  กตเลขา  วาตาทีหิ  ขิปฺปํ  นสฺสติ 
<span class="LineNumber"> 007 </span>เอวเมวสฺส  (๑) สหสา อุปฺปนฺโนปิ โกโธ  ขิปฺปเมว  นิพฺพายตีติ 
<span class="LineNumber"> 008 </span>อตฺโถ ฯ  อยํ  วุจฺจตีติ อยํ เอวรูโป ปุคฺคโล ป€วิยํ เลขา
<span class="LineNumber"> 009 </span>วิย กุชฺฌนภาเวน อจิรฏฺ€ิติกโต ป€วีเลขูปโมติ วุจฺจติ ฯ 
<span class="LineNumber"> 010 </span>	อาคาเฬฺหนาติ  อติคาเฬฺหน  มมฺมจฺเฉทเกน  ถทฺธวจเนน ฯ
<span class="LineNumber"> 011 </span>ผรุเสนาติ  น  โสตสุเขน ฯ  อมนาเปนาติ  น  จิตฺตสุเขน ฯ
<span class="LineNumber"> 012 </span>สํสนฺทตีติ  เอกีภวติ ฯ  สนฺธิยตีติ ฆฏิยติ ฯ  (๒)  สมฺโมทตีติ นิรนฺตโร
<span class="LineNumber"> 013 </span>โหติ ฯ อถวา สํสนฺทตีติ จิตฺตกิริยาทีสุ จิตฺเตน สโมธานํ 
<span class="LineNumber"> 014 </span>คจฺฉติ  ขีโรทกํ  วิย เอกีภาวํ อุเปตีติ อตฺโถ ฯ สนฺธิยตีติ
<span class="LineNumber"> 015 </span>€านคมนาทีสุ กายกิริยาทีสุ  กาเยน  สโมธานํ  คจฺฉติ
<span class="LineNumber"> 016 </span>ติลตณฺฑุลา  วิย  มิสฺสีภาวํ  อุเปตีติ อตฺโถ ฯ  สมฺโมทตีติ
<span class="LineNumber"> 017 </span>อุทฺเทสปริปุจฺฉาทีสุ  วจีกิริยาสุ  วาจาย  สโมธานํ  คจฺฉติ
<span class="LineNumber"> 018 </span>วิปฺปวาสคโต  ปิยสหายโก  วิย  ปิยตรภาวํ  อุเปตีติ  อตฺโถ ฯ
<span class="LineNumber"> 019 </span>อปิจ  กิจฺจกรณีเยสุ เตหิ  สทฺธึ  อาทิโตว  เอกกิริยภาวํ 
<span class="LineNumber"> 020 </span>อุปคจฺฉนฺโต  สํสนฺทติ ยาว มชฺฌา ปวตฺตนฺโต สนฺธิยติ
<span class="LineNumber"> 021 </span># ๑. ม. เอวมสฺส ฯ  ๒. ม. ฆฏยติ ฯ
