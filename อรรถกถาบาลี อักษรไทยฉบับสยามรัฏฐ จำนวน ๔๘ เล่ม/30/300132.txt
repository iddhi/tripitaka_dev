<span class="LineNumber"> 001 </span>	*เล่มที่  30  ทุกนิปาเต  กลฺยาณธมฺมวคฺควณฺณนา  หน้า  132

<span class="LineNumber"> 002 </span>ปณฺฑิตานํ  สภาโว ฯ  ทานํ สนฺธาเยตํ วุตฺตํ ฯ ทุรนฺนโยติ  
<span class="LineNumber"> 003 </span>ผลสมฺพนฺธวเสน  ทุชฺชาโน  เอวรูปสฺส  ทานสฺส  เอวรูโป 
<span class="LineNumber"> 004 </span>ผลวิปาโก  โหตีติ  ทุรนฺนโย  ทุรานุโพโธ ฯ  อปิ  จ  ทุรนฺนโยติ  
<span class="LineNumber"> 005 </span>ทุราธิคโม ฯ  อปณฺฑิเตหิ  ทานํ  อทตฺวา  ทานผลํ  นาม  
<span class="LineNumber"> 006 </span>ลทฺธุํ  น  สกฺกาติปิ อตฺโถ ฯ  นานา  โหติ  อิโต  คตีติ  
<span class="LineNumber"> 007 </span>อิโต  จวิตฺวา  ปรโลกํ  คจฺฉนฺตานํ  ตํ  ปฏิสนฺธิคหณํ  นานา 
<span class="LineNumber"> 008 </span>โหตีติ ฯ  อสนฺโต  นิรยํ  ยนฺตีติ อปณฺฑิตา ทุสฺสีลา  ทานํ  
<span class="LineNumber"> 009 </span>อทตฺวา  สีลํ  อรกฺขิตฺวา  นิรยํ  คจฺฉนฺติ ฯ สนฺโต สคฺคปรายนาติ  
<span class="LineNumber"> 010 </span>ปณฺฑิตา  ปน  ทานํ  ทตฺวา  สีลํ  รกฺขิตฺวา  อุโปสถกมฺมํ  
<span class="LineNumber"> 011 </span>กตฺวา  ตีณิ  สุจริตานิ  ปูเรตฺวา  สคฺคปรายนา  โหนฺติ  มหนฺตํ 
<span class="LineNumber"> 012 </span>สุขสมฺปตฺตึ  (๑) อนุภวนฺตีติ ฯ  
<span class="LineNumber"> 013 </span>	เอวํ  โพธิสตฺโต  อนุโมทนํ  กตฺวา  จตฺตาโร  วสฺสิเก  มาเส  
<span class="LineNumber"> 014 </span>ตตฺเถว  วสิตฺวา  วสฺสาติกฺกเม  หิมวนฺตํ  คนฺตฺวา  ฌานํ  
<span class="LineNumber"> 015 </span>นิพฺพตฺเตตฺวา  อปริหีนชฺฌาโน พฺรหฺมโลกูปโค อโหสิ ฯ  
<span class="LineNumber"> 016 </span>	สตฺถา  อิมํ  ธมฺมเทสนํ  อาหริตฺวา  ชาตกํ  สโมธาเนสิ 
<span class="LineNumber"> 017 </span>ตทา  อิสิคณา พุทฺธปริสา อเหสุํ คณสตฺถา ปน อหเมวาติ ฯ  
<span class="LineNumber"> 018 </span>			ทุทฺททชาตกํ ทสมํ ฯ  
<span class="LineNumber"> 019 </span>		กลฺยาณธมฺมวคฺโค ตติโย ฯ  
<span class="LineNumber"> 020 </span># ๑. ม. สคฺคสุขสมฺปตฺตึ ฯ
