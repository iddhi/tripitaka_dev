<span class="LineNumber"> 001 </span>			*เล่มที่  30  หน้า  247

<span class="LineNumber"> 002 </span>		สสสุมารชาตกํ  (๑)
<span class="LineNumber"> 003 </span>	อลเมเตหิ  อมฺเพหีติ  อิทํ  สตฺถา  เวฬุวเน  วิหรนฺโต
<span class="LineNumber"> 004 </span>เทวทตฺตสฺส  วธาย ปริสกฺกนํ อารพฺภ กเถสิ ฯ  
<span class="LineNumber"> 005 </span>	ตทา  หิ  สตฺถา  เทวทตฺโต  วธาย  ปริสกฺกตีติ  สุตฺวา
<span class="LineNumber"> 006 </span>น  ภิกฺขเว  อิทาเนว  เทวทตฺโต  มยฺหํ  วธาย  ปริสกฺกติ  ปุพฺเพปิ  
<span class="LineNumber"> 007 </span>ปริสกฺกติ  เยว  สนฺตาสมตฺตํ  ปน  กาตุํ  นาสกฺขีติ  วตฺวา  อตีตํ  
<span class="LineNumber"> 008 </span>อาหริ ฯ  
<span class="LineNumber"> 009 </span>	อตีเต  พาราณสิยํ  พฺรหฺมทตฺเต  รชฺชํ  กาเรนฺเต  โพธิสตฺโต  
<span class="LineNumber"> 010 </span>หิมวนฺตปฺปเทเส  กปิโยนิยํ  นิพฺพตฺติตฺวา  นาคพโล  ถามสมฺปนฺโน  
<span class="LineNumber"> 011 </span>มหาสรีโร  โสภคฺคปฺปตฺโต  หุตฺวา  คงฺคานิวตฺตเน  อรฺายตเน  
<span class="LineNumber"> 012 </span>วาสํ  กปฺเปสิ ฯ  ตทา  คงฺคายํ  เอโก  สสสุมาโร  วสิ ฯ  อถสฺส  
<span class="LineNumber"> 013 </span>ภริยา  โพธิสตฺตสฺส  สรีรํ  ทิสฺวา  ตสฺส  หทยมํเส  โทหลํ 
<span class="LineNumber"> 014 </span>อุปฺปาเทตฺวา  สสสุมารํ  อาห  อหํ  สามิ  เอตสฺส  กปิราชสฺส
<span class="LineNumber"> 015 </span>หทยํ  ขาทิตุกามาติ ฯ  ภทฺเท  มยํ  ชลโคจรา เอส ถลโคจโร
<span class="LineNumber"> 016 </span>กินฺติ ตํ คณฺหิตุํ สกฺขิสฺสามาติ ฯ  เยน  เกนจิ  อุปาเยน  
<span class="LineNumber"> 017 </span>คณฺห  สเจ  น  ลภิสฺสา  มริสฺสามีติ ฯ  เตน  หิ  มา  จินฺตยิ 
<span class="LineNumber"> 018 </span>อตฺเถโก  อุปาโย  ขาทาเปสฺสามิ  ตนฺตสฺส  หทยนฺติ  สสสุมารึ 
<span class="LineNumber"> 019 </span>สมสฺสาเสตฺวา  โพธิสตฺตสฺส  คงฺคาย  ปานียํ  ปิวิตฺวา  คงฺคาย
<span class="LineNumber"> 020 </span>ตีเร  นิสินฺนกาเล  สนฺติกํ  คนฺตฺวา  เอวมาห  วานรินฺท  อิมสฺมึ 
<span class="LineNumber"> 021 </span># ๑. ม. สุสุมารชาตกวณฺณนา ฯ  เอวมุปริปิ ฯ  ๒. ม. หทยมํสํ ฯ เอวมปุริปิ ฯ
