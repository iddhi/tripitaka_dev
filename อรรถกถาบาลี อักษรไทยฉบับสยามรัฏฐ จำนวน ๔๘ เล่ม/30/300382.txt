<span class="LineNumber"> 001 </span>	*เล่มที่  30  ทุกนิปาเต  สิคาลวคฺควณฺณนา  หน้า  382

<span class="LineNumber"> 002 </span>กณฺเณสุ  มาสปิฏฺ€ํ  อปเนตฺวา  มํสตฺถิกา  มํสํ  อาหรนฺตูติ  นคเร 
<span class="LineNumber"> 003 </span>เภรึ  จาราเปสิ ฯ  มนุสฺสา  อลฺลมํสํ  ขาทิตฺวา  เสสํ  สุกฺขาเปตฺวา
<span class="LineNumber"> 004 </span>วลฺลูรมกํสุ ฯ  ตสฺมึ  กิร กาเล วลฺลูรกรณํ อุทปาทีติ วทนฺติ ฯ  
<span class="LineNumber"> 005 </span>	สตฺถา  อิมํ  ธมฺมเทสนํ  อาหริตฺวา  อิมา  อภิสมฺพุทฺธคาถา  (๑)  
<span class="LineNumber"> 006 </span>วตฺวา ชาตกํ สโมธาเนสิ  
<span class="LineNumber"> 007 </span>	[๓๓๒]	สิคาโล มานถทฺโธ จ  	ปริวาเรน อตฺถิโก  
<span class="LineNumber"> 008 </span>			ปาปุณิ มหตึ ภูมึ  		ราชาสิ สพฺพทา€ินํ  
<span class="LineNumber"> 009 </span>	[๓๓๓]  เอวเมว มนุสฺเสสุ  		โย โหติ ปริวารวา  
<span class="LineNumber"> 010 </span>			โส หิ ตตฺถ มหา โหติ 	สิคาโล วิย ทา€ินนฺติ ฯ  
<span class="LineNumber"> 011 </span>	ตตฺถ  มานถทฺโธติ  ปริวารํ  นิสฺสาย  อุปฺปนฺเนน  มาเนน 
<span class="LineNumber"> 012 </span>ถทฺโธ ฯ  ปริวาเรน  อตฺถิโกติ  อุตฺตริมฺปิ  ปริวาเรน  อตฺถิโก
<span class="LineNumber"> 013 </span>หุตฺวา ฯ  มหตึ  ภูมินฺติ  มหนฺตํ  สมฺปตฺตึ ฯ  ราชาสิ  สพฺพทา€ินนฺติ  
<span class="LineNumber"> 014 </span>สพฺเพสํ  ทา€ีนํ  ราชา  อาสิ ฯ  โส  หิ  ตตฺถ มหา โหตีติ 
<span class="LineNumber"> 015 </span>โส ปริวารสมฺปนฺโน  ปุริโส  เตสุ  ปริวาเรสุ  มหา  นาม  
<span class="LineNumber"> 016 </span>โหตีติ ฯ  สิคาโล  วิย  ทา€ินนฺติ  ยถา  สิคาโล  ทา€ีนํ  มหา  
<span class="LineNumber"> 017 </span>อโหสิ  เอวํ มหา โหติ ฯ อถ  โส  สิคาโล  วิย  ปมาทํ  อาปชฺชิตฺวา  
<span class="LineNumber"> 018 </span>ตํ  ปริวารํ  นิสฺสาย  วินาสํ  ปาปุณาตีติ ฯ  
<span class="LineNumber"> 019 </span>	ตทา  สิคาโล  เทวทตฺโต  อโหสิ  ราชา  สาริปุตฺโต  
<span class="LineNumber"> 020 </span>ปุโรหิโต  ปน อหเมวาติ ฯ  
<span class="LineNumber"> 021 </span>			สพฺพทา€ชาตกํ ป€มํ ฯ  
<span class="LineNumber"> 022 </span># ๑. อภิสมฺพุทฺโธ หุตฺวา อิมา คาถาติปิ ฯ
