<span class="LineNumber"> 001 </span>อีก  จึงตรัสคำเป็นต้นว่า  <B>สงฺฆสฺส  วา</B>  ดังนี้.
<span class="LineNumber"> 002 </span>	บรรดาบทเหล่านั้น  ในคำว่า  <B>เอกาทเส  อรุณุคฺคมเน</B>  นี้  ผู้
<span class="LineNumber"> 003 </span>ศึกษาพึงทราบว่า  "จีวรเกิดขึ้นในวันใด   อรุณแห่งวันนั้น  อาศัยวันที่
<span class="LineNumber"> 004 </span>จีวรเกิดขึ้น;   เพราะเหตุนั้น  จึงเป็นนิสสัคคีย์  ในเมื่ออรุณ ๑๑  ขึ้น  
<span class="LineNumber"> 005 </span>รวมกับวันที่จีวรเกิด  ถ้าแม้ว่า  จีวรเป็นอันมากผูกหรือพับรวมกันเก็บไว้
<span class="LineNumber"> 006 </span>ก็เป็นอาบัติเพียงตัวเดียว.   ในจีวรที่พับไว้ไม่รวมกันเป็นอาบัติหลายตัว
<span class="LineNumber"> 007 </span>ตามจำนวนแห่งวัตถุ.
<span class="LineNumber"> 008 </span>                  [อธิบายวิธีเสียสละและวิธีแสดงอาบัติ]
<span class="LineNumber"> 009 </span>	ข้อว่า  <B>นิสฺสชฺชิตฺวา  อาปตฺติ  เทเสตพฺพา</B>  มีความว่า  ถามว่า
<span class="LineNumber"> 010 </span>"พึงแสดงอาบัติอย่างไร ?"
<span class="LineNumber"> 011 </span>	แก้ว่า  "พึงแสดงเหมือนอย่างที่  พระผู้มีพระภาคเจ้าตรัสไว้ใน
<span class="LineNumber"> 012 </span>ขันธกะ."
<span class="LineNumber"> 013 </span>	ถามว่า  "ก็ตรัสไว้ในขันธกะนั้น  อย่างไร ?"
<span class="LineNumber"> 014 </span>	แก้ว่า  "ตรัสไว้อย่างนี้ว่า  'ดูก่อนภิกษุทั้งหลาย !  ภิกษุนั้น
<span class="LineNumber"> 015 </span>พึงเข้าไปหาสงฆ์  กระทำอุตราสงค์เฉวียงบ่าข้างหนึ่ง  ไหว้เท้าแห่ง
<span class="LineNumber"> 016 </span>ภิกษุผู้แก่ทั้งหลายแล้ว  นั่งกระโหย่ง  ประณมมือ   พึงกล่าวอย่างนี้ว่า
<span class="LineNumber"> 017 </span><B>อหํ  ภนฺเต  อิตฺถนฺนามํ  อาปตฺตึ   อาปนฺโน  ตํ  ปฏิเทเสมิ<SUP>๑</SUP></B>
<span class="LineNumber"> 018 </span>(ท่านเจ้าข้า !  กระผมต้องอาบัติมีชื่ออย่างนี้  ขอแสดงคืออาบัตินั้น)."

<span class='footnote'>๑.  วิ.  จุลฺล.  ๖/๓๗๐.</span>
