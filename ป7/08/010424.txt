<span class="LineNumber"> 001 </span>                          ปัตตวรรคที่ ๓  สิกขาบทที่  ๕
<span class="LineNumber"> 002 </span>                               จีวรอัจฉินทนสิกขาบท  
<span class="LineNumber"> 003 </span>	จีวรอัจฉินทนสิกขาบทว่า  "<B>เตน  สมเยน</B>"  เป็นต้น  ข้าพเจ้า
<span class="LineNumber"> 004 </span>จะกล่าวต่อไป :-   ในจีวรอัจฉินทนสิกขาบทนั้น  มีวินิจฉัยดังต่อไปนี้:-
<span class="LineNumber"> 005 </span>	หลายบทว่า  <B>ยํปิ  ตฺยาหํ</B>  ตัดบทเป็น  <B>ยํปิ  เต  อหํ</B>  แปลว่า
<span class="LineNumber"> 006 </span>เราได้ให้จีวรแม้ใดแก่ท่าน.  ได้ยินว่า  พระอุปนนท์นั้น  คิดว่า  "ภิกษุ
<span class="LineNumber"> 007 </span>นี้จักนำบาตร  จีวร  รองเท้า  และผ้าปูนอนเป็นต้นของเรา  ไปสู่ที่จาริก
<span class="LineNumber"> 008 </span>กับเรา"  จึงได้ให้แล้ว ;  เพราะเหตุนั้นแล  เธอจึงได้กล่าวอย่างนั้น.
<span class="LineNumber"> 009 </span>                       [ว่าด้วยการชิงคืน  ของภิกษุผู้ให้จีวร]
<span class="LineNumber"> 010 </span>	บทว่า  <B>อจฺฉินฺทิ</B>  แปลว่า  ได้ถือเอาแล้วโดยพลการ.  แต่เพราะ
<span class="LineNumber"> 011 </span>ถือเอาด้วยสำคัญว่าของตน  จึงไม่เป็นปาราชิกแก่เธอ.  เพราะเธอทำให้
<span class="LineNumber"> 012 </span>ลำบากแล้วถือเอาจีวร  พระผู้มีพระภาคเจ้า  จึงทรงบัญญัติอาบัติไว้.
<span class="LineNumber"> 013 </span>	ข้อว่า  <B>สยํ  อจฺฉินฺทติ  นิสฺสดฺคิยํ  ปาจิตฺติยํ</B>  มีความว่า  สำหรับ
<span class="LineNumber"> 014 </span>ภิกษุผู้ชิงเอาจีวรผืนเดียว  และมากผืนซึ่งเนื่องเป็นอันเดียวกัน  เป็น
<span class="LineNumber"> 015 </span>อาบัติตัวเดียว.  เมื่อภิกษุชิงเอาจีวรมากผืนซึ่งไม่เนื่องเป็นอันเดียวกัน
<span class="LineNumber"> 016 </span>และตั้งอยู่แยกกัน  และเมื่อใช้ให้ผู้อื่นนำมาให้โดยสั่งอย่างนี้ว่า  "เธอ
<span class="LineNumber"> 017 </span>จงนำสังฆาฏิมา,  จงนำผ้าอุตตราสงค์มา"  เป็นอาบัติมากตัวตามจำนวน
<span class="LineNumber"> 018 </span>วัตถุ.  แม้เมื่อกล่าวว่า  "เธอจงนำจีวรทั้งหมดที่เราให้แล้วคืนมา"
<span class="LineNumber"> 019 </span>ก็เป็นอาบัติจำนวนมาก  เพราะคำพูดคำเดียวัน่นแล.
