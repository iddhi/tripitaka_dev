<span class="LineNumber"> 001 </span>                               สังฆาทิเสสสิกขาบทที่ ๖    
<span class="LineNumber"> 002 </span>                               กุฏิการสิกขาบทวรรณนา
<span class="LineNumber"> 003 </span>	กุฏิการสิกขาบทว่า  <B>เตน  สมเยน</B>  เป็นต้น  ข้าพเจ้าจะกล่าวต่อไป.
<span class="LineNumber"> 004 </span>ในกุฏิการสิกขาบทนั้น  พึงทราบวินิจฉัยยดังนี้ :-
<span class="LineNumber"> 005 </span>                [ แก้อรรถปฐมบัญญัติเรื่องภิกษุชาวแคว้นอาฬวี ]
<span class="LineNumber"> 006 </span>	บทว่า  <B>อาฬวกา</B>  มีความว่า  พวกเด็กหนุ่มเกิดในแคว้นอาฬวี
<span class="LineNumber"> 007 </span>ชื่อว่า  <B>อาฬวกา.</B>   เด็กหนุ่มเหล่านั้น  แม้ในเวลาบวชแล้ว  ก็ปรากฏ
<span class="LineNumber"> 008 </span>ชื่อว่า  <B>" อาฬวกา "</B>  เหมือนกัน.  ท่านกล่าวคำว่า  <B>" อาฬวกา  ภิกฺขู "</B>
<span class="LineNumber"> 009 </span>หมายเอาภิกษุชาวแคว้นอาฬวีเหล่านั้น.
<span class="LineNumber"> 010 </span>	บทว่า  <B>สญฺาจิกาโย</B>  ได้แก่  มีเครื่องอุปกรณ์อันตนขอเขา
<span class="LineNumber"> 011 </span>เอามาเอง.
<span class="LineNumber"> 012 </span>	บทว่า  <B>การาเปนฺติ</B>  ได้แก่  กระทำเองบ้าง  ใช้ให้คนอื่นทำบ้าง.
<span class="LineNumber"> 013 </span>ได้ยินว่า  พวกภิกษุเหล่านั้น  ทอดทิ้งธุระทั้งสอง  คือ  วิปัสสนาธุระ
<span class="LineNumber"> 014 </span>และ  คันถธุระ  ยกนวกรรมเท่านั้นขึ้นเป็นธุระสำคัญ.
<span class="LineNumber"> 015 </span>	บทว่า  <B>อสฺสามิกาโย</B>  ได้แก่  ไม่มีผู้เป็นใหญ่,  อธิบายว่า
<span class="LineNumber"> 016 </span>" เว้นจากผู้สร้างถวาย."
<span class="LineNumber"> 017 </span>	บทว่า  <B>อตฺตุทฺเทสิกาโย</B>  ได้แก่  เฉพาะตนเอง,  อธิบายว่า
<span class="LineNumber"> 018 </span>" อันภิกษุปรารภเพื่อประโยชน์แก่ตน."
<span class="LineNumber"> 019 </span>	บทว่า  <B>อปฺปมาณิกาโย</B>  ได้แก่  ไม่มีประมาณกำหนด<sup>๑</sup>

<span class='footnote'>๑. ฎีกาวิมติและสารัตถทีปนี  เป็น  อปฺปริจฺฉินฺนปฺปมาณาโย  แปลว่า  ไม่ได้กำหนด</span>
<span class='footnote'>ประมาณไว้,  หรือไม่มีกำหนดและไม่มีประมาณ.</span>
