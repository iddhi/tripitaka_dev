<span class="LineNumber"> 001 </span>                          ปาฏิเทสนียสิกขาบทที่  ๓
<span class="LineNumber"> 002 </span>           วินิจฉัย  ในสิกขาบทที่  ๓  พึงทราบดังนี้ :-
<span class="LineNumber"> 003 </span>           สองบทว่า  <B>อุภโต  ปสนฺนํ </B> มีความว่า  เขาเลื่อมในทั้ง ๒  คน
<span class="LineNumber"> 004 </span>คือ  ทั้งอุบาสกทั้งอุบาสิกา.  ได้ยินว่า  ในสกุลนั้น  ชนแม้ทั้ง ๓  นั้น
<span class="LineNumber"> 005 </span>ได้เป็นพระโสดาบันเหมือนกัน. 
<span class="LineNumber"> 006 </span>           สองบทว่า  <B>โภเคน  หายติ </B> มีความว่า  ก็ตระกูลเช่นนี้  ถ้าแม้น
<span class="LineNumber"> 007 </span>มีทรัพย์ถึง  ๘๐  โกฏิ  ก็ย่อมร่อยหรือจากโภคทรัพย์.  เพราะเหตุไร ?
<span class="LineNumber"> 008 </span>เพราะทั้งอุบาสกทั้งอุบาสิกาในตระกูลนั้นไม่สงวนโภคทรัพย์.
<span class="LineNumber"> 009 </span>           คำว่า  <B>ฆรโต  นีหริตฺวา  เทนฺติ </B> มีความว่า  อุบาสกอุบาสิกา
<span class="LineNumber"> 010 </span>นั้น  นำไปยังโรงฉันหรือวิหารแล้วถวาย.  ถ้าแม้นเมื่อภิกษุยังไม่มา
<span class="LineNumber"> 011 </span>พวกเขานำออกมาก่อนทีเดียว  วางไว้ที่ประตูแล้วถวายแก่ภิกษุผู้มาถึง
<span class="LineNumber"> 012 </span>ภายหลัง  ควรอยู่.  ท่านกล่าวไว้ในมหาปัจจรีว่า   " ก็ภัตที่ตระกูลนั้น
<span class="LineNumber"> 013 </span>เห็นภิกษุแล้วนำออกมาถวายจากภายในเรือน  ควรอยู่. "   คำที่เหลืออ
<span class="LineNumber"> 014 </span>ในสิกขาบทนี้  ตื้นทั้งนั้น.
<span class="LineNumber"> 015 </span>           สิกขาบทนี้  มีสมุฏฐานดุจเอฬกโลมสิกขาบท  เป็นกิริยา
<span class="LineNumber"> 016 </span>โนสัญญาวิโมกข์  อจิตตกะ  ปัณณัตติวัชชะ  กายกรรม  มีจิต ๓
<span class="LineNumber"> 017 </span>มีเวทนา ๓  ดังนี้แล.
<span class="LineNumber"> 018 </span>                            ปาฏิเทสนียสิกขาบทที่  ๓  จบ.
