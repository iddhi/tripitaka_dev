<span class="LineNumber"> 001 </span>ซึ่งมีมากมายอย่างนี้  อันหาบุตรมิได้  คือที่เว้นจากบุตรผู้จะรักษาทรัพย์
<span class="LineNumber"> 002 </span>ของตระกูลไว้  นำไปสู่ภายในพระราชวังของพระองค์เสีย, ฉะนั้น
<span class="LineNumber"> 003 </span>เจ้าลิจฉวีเหล่านั้น  อย่าได้สั่งให้ริบ  คือจงอย่าสั่งให้ริบทรัพย์สมบัตินั้น
<span class="LineNumber"> 004 </span>ไปเลย." 
<span class="LineNumber"> 005 </span>	ถามว่า  "เพราะเหตุไร  ท่านสุทินน์  จึงได้กล่าวอย่างนี้ว่า  คุณโยม
<span class="LineNumber"> 006 </span>แม้ !  เฉพาะเรื่องนี้แล  รูปอาจทำได้ ?"
<span class="LineNumber"> 007 </span>	แก้ว่า  "ได้ยินว่า  ท่านสุทินน์นั้น  คิดว่า เราเท่านั้นจักเป็นเจ้า
<span class="LineNumber"> 008 </span>ของทรัพย์มรดกของมารดาเป็นต้นเหล่านั้น,  คนอื่นย่อมไม่มี,  มารดา
<span class="LineNumber"> 009 </span>เป็นต้นแม้เหล่านั้น ก็จักตามผูกพันเราเป็นนิตย์  เพื่อต้องการให้รักษา
<span class="LineNumber"> 010 </span>ทรัพย์มรดก,  เพราะเหตุนั้น  เราจักไม่ได้เพื่อเป็นผู้มีความขวนขวายน้อย
<span class="LineNumber"> 011 </span>บำเพ็ญสมณธรรม, ส่วนท่านเหล่านี้   ครั้นได้บุตรชายแล้วก็จักงดเว้น
<span class="LineNumber"> 012 </span>(การตามผูกพันเรา), ต่อแต่นั้น  เราก็จักได้บำเพ็ญสมณธรรมตามสบาย,
<span class="LineNumber"> 013 </span>เมื่อ (ท่าน)  เล็งเห็นนัยนี้อยู่ได้จึงได้กล่าวอย่างนั้น."
<span class="LineNumber"> 014 </span>                               [สตรีมีระดูหยุดก็ตั้งครรภ์]
<span class="LineNumber"> 015 </span>	คำว่า  <B>"ปุปฺผํ"</B>  นี้เป็นชื่อแห่งโลหิตที่เกิดขึ้นในเวลาที่มาตุคาม
<span class="LineNumber"> 016 </span>มีระดู. จริงอยู่  ในเวลาที่มาตุคามมีระดู  ต่อมมีสีแดงตั้งขึ้นในสถานที่
<span class="LineNumber"> 017 </span>ที่ตั้งครรภ์  (ในมดลูก)  แล้วเจริญขึ้นถึง ๗ วันก็สลายไป.  โลหิตก็ไหล
<span class="LineNumber"> 018 </span>ออกจากต่อเลือดที่สลายไปแล้วนั้น.  คำว่า <B>"ปุปฺผํ"</B>  นั้น  เป็นชื่อแห่ง
<span class="LineNumber"> 019 </span>โลหิตนั้น.
<span class="LineNumber"> 020 </span>	อนึ่ง  โลหิตนั้นเป็นของมีกำลัง  ยังไหลออกอยู่มากเพียงใด,  ปฏิสนธิ
