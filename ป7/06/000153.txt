<span class="LineNumber"> 001 </span>ปาราชิกสิขาบท  แก่เหล่าอันเตวาสิก  ๕๐๐ รูป  ซึ่งมีพระมหาปทุมเถระ
<span class="LineNumber"> 002 </span>เป็นประมุขอยู่. 
<span class="LineNumber"> 003 </span>                    [เรื่องอันเตวาสิกถามปัญหาวินัยพระเถระ]
<span class="LineNumber"> 004 </span>	พวกอันเตวาสิก  ถามพระอุปติสสเถระนั้นว่า  "ข้าแต่ท่านผู้เจริญ !
<span class="LineNumber"> 005 </span>ในเพราะซากศพที่สัตว์ยังมิได้กัดกินโดยมาก  เป็นปาราชิก,  ในเพราะ
<span class="LineNumber"> 006 </span>ซากศพที่สัตว์กัดกินโดยมาก  เป็นถุลลัจจัย, ในเพราะซากศพที่สัตว์กัดกิน
<span class="LineNumber"> 007 </span>กึ่งหนึ่ง  พึงเป็นอาบัติอะไร ?"
<span class="LineNumber"> 008 </span>	พระเถระ  กล่าวว่า  "อาวุโส!  ธรรมดาว่าพระพุทธเจ้าทั้งหลาย
<span class="LineNumber"> 009 </span>เมื่อจะทรงบัญญัติปาราชิก  หาทรงบัญญัติให้มีส่วนเหลือไว้ไม่  ทรงรวบ
<span class="LineNumber"> 010 </span>เอาเขตปาราชิกทั้งหมดไม่ให้มีส่วนเหลือเลย  ทรงตัดช่องทางแล้วบัญญัติ
<span class="LineNumber"> 011 </span>ปาราชิกในวัตถุแห่งปาราชิกทีเดียว,  จริงอยู่  สิกขาบทนี้  เป็นโลกวัชชะ
<span class="LineNumber"> 012 </span>ไม่ใช่เป็นปัณณัตติวัชชะ !  เพราะเหตุนั้น  ถ้าว่า  ในเพราะซากศพที่สัตว์
<span class="LineNumber"> 013 </span>กัดกินกึ่งหนึ่ง  พึงเป็นปาราชิกไซร้,  พระสัมมาสัมพุทธเจ้าก็จะพึงทรง
<span class="LineNumber"> 014 </span>บัญญัติปาราชิกไว้,  แต่ในเพราะซากศพที่สัตว์กัดกินหนึ่งนี้  ฉายา
<span class="LineNumber"> 015 </span>ปาราชิก  ย่อมไม่ปรากฏ  ปรากฏเฉพาะแต่ถุลลัจจัยเท่านั้น."
<span class="LineNumber"> 016 </span>	อีกอย่างหนึ่ง  พระผู้มีพระภาคเจ้า  เมื่อทรงบัญญัติปาราชิกไว้ใน
<span class="LineNumber"> 017 </span>เพราะสรีระที่ตายแล้ว  ก็ทรงตั้งปาราชิกไว้ในเพราะซากศพที่สัตว์ยังมิได้
<span class="LineNumber"> 018 </span>กัดกินโดยมาก,  ต่อจากซากศพที่สัตว์ยังมิได้กัดกินโดยมากนั้นไป  ทรง
<span class="LineNumber"> 019 </span>บัญญัติถุลลัจจัย  เพื่อแสดงว่า "ไม่มีปาราชิก"  จึงทรงตั้งถุลลัจจัย
<span class="LineNumber"> 020 </span>ไว้ในเพราะซากศพที่สัตว์กัดกินแล้วโดยมาก,  ถัดจากซากศพที่สัตว์กัดกิน
<span class="LineNumber"> 021 </span>แล้วโดยมากนั้นไป  พึงทราบว่า  "เพื่อแสดงว่า ไม่มีถุลลัจจัย."
