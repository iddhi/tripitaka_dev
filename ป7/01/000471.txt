<span class="LineNumber"> 001 </span>สเจ   หราเปถ   ภนฺเตติ   วทนฺติ   หราเปตุํ   วฏฺฏติ  ฯ  อถ  สยํ  
<span class="LineNumber"> 002 </span>หรนฺติ   สุนฺทรเมว  ฯ   อถ   เนว   หรนฺติ   น  หราเปตุํ  เทนฺติ  
<span class="LineNumber"> 003 </span>รกฺขํ   ยาจิตฺวา   หราเปตุํ   วฏฺฏติ  ฯ   มนุสฺสา   สสฺสรกฺขณกาเล  
<span class="LineNumber"> 004 </span>เขตฺเตสุ   ปาเส   จ   อทฺทุหลาทีนิ   จ   กโรนฺติ   มํสํ   ขาทนฺตา  
<span class="LineNumber"> 005 </span>สสฺสานิ   รกฺขิสฺสามาติ  ฯ   วีติวตฺเต   สสฺสกาเล  เตสุ  อนาลเยสุ  
<span class="LineNumber"> 006 </span>ปกฺกนฺเตสุ  ตตฺถ  พทฺธํ  วา  ปติตํ  วา โมเจตุํ วฏฺฏติ ฯ มิควตฺถุทฺวเยปิ  
<span class="LineNumber"> 007 </span>สูกรวตฺถูสุ   วุตฺตสทิโสเยว   วินิจฺฉโย  ฯ   มจฺฉวตฺถุทฺวเยปิ  เอเสว  
<span class="LineNumber"> 008 </span>นโย  ฯ   อยํ   ปน   วิเสโส  ฯ  กุมินมุขํ  วิวริตฺวา  ปจฺฉา  ปุฏกํ  
<span class="LineNumber"> 009 </span>มุฺจิตฺวา   วา  ปสฺเส  ฉิทฺทํ  กตฺวา  วา  กุมินโต  มจฺเฉ  โปเถตฺวา  
<span class="LineNumber"> 010 </span>ปลาเปนฺตสฺส  ปาราชิกํ  ฯ  ภตฺตสิตฺถานิ  ทสฺเสตฺวาเอว ปลาเปนฺตสฺสาปิ  
<span class="LineNumber"> 011 </span>ปาราชิกํ  ฯ   สห  กุมิเนน  อุทฺธรโต  ปาราชิกํ  ฯ  เกวลํ  กุมินมุขํ  
<span class="LineNumber"> 012 </span>วิวรติ   ปจฺฉา   ปุฏกํ   มุฺจติ   ฉิทฺทํ   วา   กโรติ   มจฺฉา   ปน  
<span class="LineNumber"> 013 </span>อตฺตโน   ธมฺมตาย   ปลายนฺติ   ภณฺฑเทยฺยํ  ฯ   เอวํ   กตฺวา  
<span class="LineNumber"> 014 </span>ภตฺตสิตฺถานิ   ทสฺเสติ   มจฺฉา   โคจรตฺถาย   นิกฺขมิตฺวา   ปลายนฺติ  
<span class="LineNumber"> 015 </span>ภณฺฑเทยฺยเมว  ฯ   มุขํ   วิวริตฺวา  ปจฺฉา  ปุฏกํ  อมุฺจิตฺวา  ปสฺเส  
<span class="LineNumber"> 016 </span>ฉิทฺทํ   อกตฺวา  เกวลํ  ภตฺตสิตฺถานิ  ทสฺเสติ  มจฺฉา  ปน  ฉาตชฺฌตฺตา  
<span class="LineNumber"> 017 </span>สีเสน   ปหริตฺวา   โอกาสํ  กตฺวา  โคจรตฺถาย  นิกฺขมิตฺวา  ปลายนฺติ  
<span class="LineNumber"> 018 </span>ภณฺฑเทยฺยเมว  ฯ   ตุจฺฉกุมินสฺส  มุขํ  วา  วิวรติ  ปจฺฉา  ปุฏกํ  วา  
<span class="LineNumber"> 019 </span>มุฺจติ   ฉินฺทํ   วา   กโรติ   อาคตาคตา   มจฺฉา   ทฺวารปฺปตฺตา  
<span class="LineNumber"> 020 </span>ปุฏกฉิทฺเทหิ   ปลายนฺติ   ภณฺฑเทยฺยเมว  ฯ   ตุจฺฉกุมินํ   คเหตฺวา  
<span class="LineNumber"> 021 </span>คุมฺเพ ขิปติ ภณฺฑเทยฺยเมวาติ ฯ  
