<span class="LineNumber"> 001 </span>เปตปริคฺคเหติ   เอตฺถ   ปน   ปิตฺติวิสเย   อุปฺปนฺนาปิ   กาลํ  กตฺวา  
<span class="LineNumber"> 002 </span>ตสฺมึเยว   อตฺตภาเว   นิพฺพตฺตาปิ   จาตุมฺมหาราชิกาทโยปิ   เทวา  
<span class="LineNumber"> 003 </span>สพฺเพ  เปตาเตฺวว  สงฺขฺยํ  คตา  เตสํ  ปริคฺคเห  อนาปตฺติ  ฯ สเจปิ  
<span class="LineNumber"> 004 </span>หิ   สกฺโก   เทวราชา   อาปณํ   ปสาเรตฺวา   นิสินฺโน   โหติ  ทิพฺพ-
<span class="LineNumber"> 005 </span>จกฺขุโก  จ  ภิกฺขุ  ตํ  ตฺวา  อตฺตโน  จีวรตฺถาย สตสหสฺสคฺฆนกมฺปิ  
<span class="LineNumber"> 006 </span>สาฏกํ   ตสฺส   มา   คณฺห   มา   คณฺหาติ   วิรวนฺตสฺสาปิ  คเหตฺวา  
<span class="LineNumber"> 007 </span>คจฺฉติ   วฏฺฏติ  ฯ   เทวตา   ปน   อุทฺทิสฺส   พลิกมฺมํ   กโรนฺเตหิ  
<span class="LineNumber"> 008 </span>รุกฺขาทีสุ   ลคฺคิตสาฏเก   วตฺตพฺพเมว  นตฺถิ  ฯ  ติรจฺฉานคตปริคฺคเหติ  
<span class="LineNumber"> 009 </span>ติรจฺฉานคตานมฺปิ   ปริคฺคเห  อนาปตฺติ  ฯ  สเจปิ  หิ  นาคราชา  วา  
<span class="LineNumber"> 010 </span>สุปณฺณมาณวโก   วา   มนุสฺสรูเปน   อาปณํ   ปสาเรติ   ตโต   จสฺส  
<span class="LineNumber"> 011 </span>สนฺตกํ   โกจิ  ภิกฺขุ  ปุริมนเยเนว  คเหตฺวา  คจฺฉติ  วฏฺฏติ  ฯ  สีโห  
<span class="LineNumber"> 012 </span>วา   พยคฺโฆ   วา   มิคมหิสาทโย  วธิตฺวา  อขาทนฺโต  ชิฆจฺฉาปีฬิโต  
<span class="LineNumber"> 013 </span>อาทิโตว  น  วาเรตพฺโพ  อนตฺถมฺปิ  หิ  กเรยฺย  ฯ  ยทิ  ปน  โถเก  
<span class="LineNumber"> 014 </span>ขายิเต   วาเรตุํ  สกฺโกติ  วาเรตฺวา  คเหตุํ  วฏฺฏติ  ฯ  เสนาทโยปิ  
<span class="LineNumber"> 015 </span>อามิสํ   คเหตฺวา   คจฺฉนฺเต   ปาตาเปตฺวา   คณฺหิตุํ   วฏฺฏติ  ฯ  ปํสุกูล-
<span class="LineNumber"> 016 </span>สฺิสฺสาติ   อสฺสามิกํ   อิทํ   ปํสุกูลนฺติ  เอวํ  สฺิสฺสาปิ  คหเณ  
<span class="LineNumber"> 017 </span>อนาปตฺติ  ฯ  สเจ  ปน  ตํ  สสฺสามิกํ  โหติ  อาหราเปนฺเต ทาตพฺพํ ฯ  
<span class="LineNumber"> 018 </span>อุมฺมตฺตกสฺสาติ   ปุพฺเพ   วุตฺตปฺปการสฺส   อุมฺมตฺตกสฺสาปิ  อนาปตฺติ  ฯ  
<span class="LineNumber"> 019 </span>อาทิกมฺมิกสฺสาติ   อิธ   ธนิโย   อาทิกมฺมิโก   ตสฺส   อนาปตฺติ  ฯ  
<span class="LineNumber"> 020 </span>อวเสสานํ ปน รชกภณฺฑิกาทิโจรานํ ฉพฺพคฺคิยาทีนํ อาปตฺติเยวาติ ฯ  
<span class="LineNumber"> 021 </span>				ปทภาชนียวณฺณนา นิฏฺ€ิตา ฯ  
