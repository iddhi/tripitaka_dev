<span class="LineNumber"> 001 </span>สมนฺตา ราชราชมหามตฺตาทีหิ เปสิตํ สกฺการํ อรหตีติ ฯ  
<span class="LineNumber"> 002 </span>	ปาปิจฺโฉติ   ยา   สา   อิเธกจฺโจ   ทุสฺสีโลว  สมาโน  สีลวาติ  
<span class="LineNumber"> 003 </span>มํ   ชโน   ชานาตูติ   อิจฺฉตีติอาทินา   นเยน   วุตฺตา   ปาปิจฺฉตา  
<span class="LineNumber"> 004 </span>ตาย   สมนฺนาคโต  ฯ   อิจฺฉาปกโตติ   ตาย   ปาปิกาย   อิจฺฉาย  
<span class="LineNumber"> 005 </span>ปกโต   อภิภูโต   ปาราชิโก   หุตฺวา  ฯ   วิสุทฺธาเปกฺโขติ  อตฺตโน  
<span class="LineNumber"> 006 </span>วิสุทฺธึ   อเปกฺขมาโน   อิจฺฉมาโน   ปฏฺ€ยมาโน  ฯ  อยํ  หิ  ยสฺมา  
<span class="LineNumber"> 007 </span>ปาราชิกํ   อาปนฺโน   ตสฺมา   ภิกฺขุภาเว   €ตฺวา  อภพฺโพ  ฌานาทีนิ  
<span class="LineNumber"> 008 </span>อธิคนฺตุํ  ฯ  ภิกฺขุภาโว  หิสฺส  สคฺคนฺตราโย  เจว  โหติ  มคฺคนฺตราโย  
<span class="LineNumber"> 009 </span>จ  ฯ   วุตฺตฺเหตํ   สามฺํ   ทุปฺปรามฏฺ€ํ   นิรยายูปกฑฺฒตีติ  ฯ  
<span class="LineNumber"> 010 </span>อปรํปิ   วุตฺตํ   สิถิโล   หิ   ปริพฺพาโช  ภิยฺโย  อากีรเต  รชนฺติ  ฯ  
<span class="LineNumber"> 011 </span>อิจฺจสฺส   ภิกฺขุภาโว   วิสุทฺธิ   นาม   น  โหติ  ฯ  ยสฺมา  ปน  คิหี  
<span class="LineNumber"> 012 </span>วา   อุปาสโก   วา   อารามิโก   วา   สามเณโร   วา   หุตฺวา  
<span class="LineNumber"> 013 </span>ทานสรณสีลสํวราทีหิ   สคฺคมคฺคํ   วา   ฌานวิโมกฺขาทีหิ   โมกฺขมคฺคํ  
<span class="LineNumber"> 014 </span>วา   อาราเธตุํ   ภพฺโพ   โหติ   ตสฺมาสฺส   คิหิอาทิภาโว   วิสุทฺธิ  
<span class="LineNumber"> 015 </span>นาม   โหติ  ฯ   ตสฺมา   ตํ   วิสุทฺธึ  อเปกฺขณโต  วิสุทฺธาเปกฺโขติ  
<span class="LineNumber"> 016 </span>วุจฺจติ  ฯ   เตเนว   จสฺส   ปทภาชเน   คิหี  วา  โหตุกาโมติ-
<span class="LineNumber"> 017 </span>อาทิ  วุตฺตํ  ฯ   เอวํ   วเทยฺยาติ   เอวํ   ภเณยฺย  ฯ   กถํ  ฯ  
<span class="LineNumber"> 018 </span>อชานเมวํ   อาวุโส   อวจํ  ชานามิ  อปสฺสํ  ปสฺสามีติ  ฯ  ปทภาชเน  
<span class="LineNumber"> 019 </span>ปน  เอวํ  วเทยฺยาติ  อิทํ  ปทํ  อนุทฺธริตฺวาว  ยถา วทนฺโต อชานเมวํ  
<span class="LineNumber"> 020 </span>อาวุโส   อวจํ   ชานามิ   อปสฺสํ   ปสฺสามีติ  วทติ  นาม  วุจฺจติ  ตํ  
<span class="LineNumber"> 021 </span>อาการํ   ทสฺเสตุํ   นาหํ   เอเต   ธมฺเม   ชานามีติอาทิ   วุตฺตํ  ฯ  
