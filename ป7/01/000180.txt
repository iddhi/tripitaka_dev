<span class="LineNumber"> 001 </span>มหามายาย   เทวิยา  กุจฺฉิสฺมึ  นิพฺพตฺโต  ฯ  อิตีติ  เอวํ  ฯ  สาการํ  
<span class="LineNumber"> 002 </span>สอุทฺเทสนฺติ   นามโคตฺตวเสน   สอุทฺเทสํ   วณฺณาทิวเสน   สาการํ  ฯ  
<span class="LineNumber"> 003 </span>นามโคตฺเตน   หิ   สตฺโต  นโร  ติสฺโส<SUP>๑</SUP>  โคตโมติ  อุทฺทิสิยติ  ฯ  
<span class="LineNumber"> 004 </span>วณฺณาทีหิ   โอทาโต   สาโมติ   นานตฺตโต   ปฺายติ  ฯ   ตสฺมา  
<span class="LineNumber"> 005 </span>นามโคตฺตํ   อุทฺเทโส   อิตเร   อาการา  ฯ   กึ   ปน  พุทฺธาเยว  
<span class="LineNumber"> 006 </span>ปุพฺเพนิวาสํ   สรนฺตีติ  ฯ   วุจฺจเต  ฯ   น   พุทฺธาเยว  ปจฺเจกพุทฺธ-
<span class="LineNumber"> 007 </span>สาวกติตฺถิยาปิ  โน จ โข วิเสเสน ฯ ติตฺถิยา หิ จตฺตาฬีสํเยว  
<span class="LineNumber"> 008 </span>กปฺเป   สรนฺติ   น   ตโต   ปรํ  ฯ  กสฺมา  ฯ  ทุพฺพลปฺปฺตฺตา  ฯ  
<span class="LineNumber"> 009 </span>เตสํ   หิ  นามรูปปริจฺเฉทวิรหิตา  ทุพฺพลา  ปฺา  โหติ  ฯ  สาวเกสุ  
<span class="LineNumber"> 010 </span>ปน   อสีติมหาสาวกา   กปฺปสตสหสฺสํ   สรนฺติ  ฯ  เทฺว  อคฺคสาวกา  
<span class="LineNumber"> 011 </span>เอกมสงฺเขยฺยํ   กปฺปสตสหสฺสฺจ  ฯ  ปจฺเจกพุทฺธา  เทฺว  อสงฺเขยฺยานิ  
<span class="LineNumber"> 012 </span>กปฺปสตสหสฺสฺจ  ฯ  เอตฺตโก  หิ  เตสํ  อภินีหาโร  ฯ  พุทฺธานํ  ปน  
<span class="LineNumber"> 013 </span>ปริจฺเฉโท   นตฺถิ   ยาว   อิจฺฉนฺติ   ตาว   สรนฺติ  ฯ  ติตฺถิยา  จ  
<span class="LineNumber"> 014 </span>ขนฺธปฏิปาฏิเมว   สรนฺติ   ปฏิปาฏึ   มุฺจิตฺวา   จุติปฏิสนฺธิวเสน  สริตุํ  
<span class="LineNumber"> 015 </span>น  สกฺโกนฺติ  ฯ  เตสํ  หิ  อนฺธานํ  วิย  อิจฺฉิตปฺปเทโสกฺกมนํ  นตฺถิ ฯ  
<span class="LineNumber"> 016 </span>สาวกา   อุภยถาปิ   สรนฺติ  ฯ  ตถา  ปจฺเจกพุทฺธา  ฯ  พุทฺธา  ปน  
<span class="LineNumber"> 017 </span>ขนฺธปฏิปาฏิยาปิ   จุติปฏิสนฺธิวเสนปิ   สีโหกฺกนฺตวเสนปิ   อเนกาสุ  
<span class="LineNumber"> 018 </span>กปฺปโกฏีสุ   เหฏฺ€า  วา  อุปริ  วา  ยํ  ยํ  €านํ  อากงฺขนฺติ  ตํ  ตํ  
<span class="LineNumber"> 019 </span>สพฺพํ  สรนฺติเยว  ฯ  อยํ  โข  เม  พฺราหฺมณาติอาทีสุ  ฯ เมติ มยา ฯ  
<span class="LineNumber"> 020 </span>วิชฺชาติ  วิทิตกรณตฺเถน  วิชฺชา  ฯ  กึ  วิทิตํ  กโรติ  ฯ ปุพฺเพนิวาสํ ฯ 
<span class='footnote'>๑. อิโต ปรํ กตฺถจิ ทตฺโตติปิ ทิสฺสติ ฯ  </span>
