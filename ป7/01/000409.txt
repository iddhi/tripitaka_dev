<span class="LineNumber"> 001 </span>อุปฺปาเฏนฺตสฺส  เจตฺถ  อปฺปมตฺตเกปิ  อจฺฉินฺเน  ถุลฺลจฺจยเมว  ฯ  เสสํ  
<span class="LineNumber"> 002 </span>ภิเส  วุตฺตนเยเนว  เวทิตพฺพํ  ฯ  ตจนฺติ  เภสชฺชตฺถาย  วา รชนตฺถาย  
<span class="LineNumber"> 003 </span>วา   อุปโยคคมนกํ   ยงฺกิฺจิ   รุกฺขตฺตจํ  ฯ   ตํ  อุปฺปาเฏตฺวา  วา  
<span class="LineNumber"> 004 </span>อุปฺปาฏิตํ   วา  คณฺหนฺตสฺส  มูเล  วุตฺตนเยเนว  ปาราชิกํ  ฯ  ปุปฺผนฺติ  
<span class="LineNumber"> 005 </span>วสฺสิกมลฺลิกาทิ   ยงฺกิฺจิ   ปุปฺผํ  ฯ  ตํ  โอจินิตฺวา  วา  โอจิตํ  วา  
<span class="LineNumber"> 006 </span>คณฺหนฺตสฺส   อุปฺปลปทุเมสุ   วุตฺตนเยเนว   ปาราชิกํ  ฯ   ปุปฺผานมฺปิ  
<span class="LineNumber"> 007 </span>หิ   วณฺฏํ   วา   พนฺธนํ  วา  อจฺฉินฺนํ  รกฺขติ  ฯ  วณฺฏพฺภนฺตเร  ปน  
<span class="LineNumber"> 008 </span>เกสฺจิ   สูจิกา   โหติ  สา  น  รกฺขติ  ฯ  ผลนฺติ  อมฺพผลตาลผลาทิ  
<span class="LineNumber"> 009 </span>ยงฺกิฺจิ  ฯ   ตํ   รุกฺขโต  คณฺหนฺตสฺส  วินิจฺฉโย  รุกฺเข  ลคฺคิตกถายํ  
<span class="LineNumber"> 010 </span>วุตฺโต  ฯ   อปเนตฺวา   €ปิตํ   ภุมฺมฏฺ€าทิสงฺคหิตเมว  ฯ   อารามํ  
<span class="LineNumber"> 011 </span>อภิยุฺชตีติ   ปรสนฺตกํ   มม  สนฺตโก  อยนฺติ  มุสา  ภณิตฺวา  อภิยุฺชติ  
<span class="LineNumber"> 012 </span>อทินฺนาทานสฺส   ปโยคตฺตา   ทุกฺกฏํ  ฯ  สามิกสฺส  วิมตึ  อุปฺปาเทตีติ  
<span class="LineNumber"> 013 </span>วินิจฺฉยกุสลตาย   พลวนิสฺสิตาทิภาเวน   วา   อารามสฺสามิกสฺส   สํสยํ  
<span class="LineNumber"> 014 </span>ชเนติ  ฯ   กถํ  ฯ   ตํ   หิ  ตถา  วินิจฺฉยปฺปสุตํ  ทิสฺวา  สามิโก  
<span class="LineNumber"> 015 </span>จินฺเตสิ   สกฺกิสฺสามิ   นุโข   อหํ   อิมํ   อารามํ  อตฺตโน  กาตุํ  น  
<span class="LineNumber"> 016 </span>สกฺกิสฺสามิ   นุโขติ  เอวํ  ตสฺส  วิมติ  อุปฺปชฺชมานา  เตน  อุปฺปาทิตา  
<span class="LineNumber"> 017 </span>โหติ  ฯ   ตสฺมา   ถุลฺลจฺจยํ   อาปชฺชติ  ฯ   ธุรํ  นิกฺขิปตีติ  ยทา  
<span class="LineNumber"> 018 </span>ปน   สามิโก   อยํ   ถทฺโธ   กกฺขโฬ   ชีวิตพฺรหฺมจริยนฺตรายํปิ   เม  
<span class="LineNumber"> 019 </span>กเรยฺย   อลํ   ทานิ   มยฺหํ   อิมินา   อาราเมนาติ   ธุรํ   นิกฺขิปติ  
<span class="LineNumber"> 020 </span>อภิยุฺชโก  ปาราชิกํ  อาปชฺชติ  สเจ  สยมฺปิ  กตธุรนิกฺเขโป  โหติ  ฯ  
<span class="LineNumber"> 021 </span>อถ   ปน   สามิเกน   ธุเร  นิกฺขิตฺเตปิ  อภิยุฺชโก  ธุรํ  อนิกฺขิปิตฺวา  
