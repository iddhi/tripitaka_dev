<span class="LineNumber"> 001 </span>อาทิมาห ฯ อริยปุคฺคลมิสฺสกตฺตา ปเนตฺถ โมฆปุริสาติ อวตฺวา  
<span class="LineNumber"> 002 </span>เต ภิกฺขูติ วุตฺตํ ฯ  
<span class="LineNumber"> 003 </span>	เอวํ   มูลจฺเฉชฺชวเสน   ทฬฺหํ   กตฺวา  ตติยปาราชิเก  ปฺตฺเต  
<span class="LineNumber"> 004 </span>อปรมฺปิ   อนุปฺปฺตฺตตฺถาย   มรณวณฺณสํวณฺณนาวตฺถุ   อุทปาทิ  ฯ  
<span class="LineNumber"> 005 </span>ตสฺสุปฺปตฺติ   ทีปนตฺถํ   เอวฺจิทํ   ภควตาติอาทิ   วุตฺตํ  ฯ   ตตฺถ  
<span class="LineNumber"> 006 </span>ปฏิพทฺธจิตฺตาติ   ฉนฺทราเคน   ปฏิพทฺธจิตฺตา   สารตฺตา  อเปกฺขวนฺโตติ  
<span class="LineNumber"> 007 </span>อตฺโถ  ฯ   มรณวณฺณํ   สํวณฺเณมาติ   ชีวิเต   อาทีนวํ   ทสฺเสตฺวา  
<span class="LineNumber"> 008 </span>มรณสฺส   คุณํ   วณฺเณม   อานิสํสํ   ทสฺเสมาติ  ฯ  กตกลฺยาโณติอาทีสุ  
<span class="LineNumber"> 009 </span>อยํ   ปทตฺโถ  ฯ   กลฺยาณํ   สุจิกมฺมํ   กตํ   ตยาติ   ตฺวํ   โข  
<span class="LineNumber"> 010 </span>อสิ   กตกลฺยาโณ  ฯ   ตถา   กุสลํ   อนวชฺชกมฺมํ   กตํ   ตยาติ  
<span class="LineNumber"> 011 </span>กตกุสโล  ฯ   มรณกาเล   สมฺปตฺเต   ยา   สตฺตานํ   อุปฺปชฺชติ  
<span class="LineNumber"> 012 </span>ภยสงฺขาตา   ภีรุตา   ตโต   ตายนํ   รกฺขณกมฺมํ   กตํ   ตยาติ  
<span class="LineNumber"> 013 </span>กตภีรุตฺตาโณ  ฯ   ปาปํ   ลามกํ  กมฺมํ  อกตํ  ตยาติ  อกตปาโป  ฯ  
<span class="LineNumber"> 014 </span>ลุทฺธ<SUP>๑</SUP>   ทารุณํ  ทุสฺสีลฺยกมฺมํ  อกตํ  ตยาติ  อกตลุทฺโธ  ฯ  กิพฺพิสํ  
<span class="LineNumber"> 015 </span>สาหสิยกมฺมํ   โลภาทิกฺกิเลสุสฺสทํ   อกตนฺตยาติ   อกตกิพฺพิโส  ฯ  
<span class="LineNumber"> 016 </span>กสฺมา   อิทํ   วุจฺจติ  ฯ   ยสฺมา   สพฺพปฺปการมฺปิ   กตํ   ตยา  
<span class="LineNumber"> 017 </span>กลฺยาณํ   อกตํ   ตยา   ปาปํ   เตน   ตํ   วทาม  กึ  ตุยฺหํ  อิมินา  
<span class="LineNumber"> 018 </span>โรคาภิภูตตฺตา   ลามเกน   ปาปเกน   ทุกฺขพหุลตฺตา   ทุกฺเขน  
<span class="LineNumber"> 019 </span>ชีวิเตน   มตนฺเต   ชีวิตา  เสยฺโยติ  ตว  มรณํ  ชีวิตา  สุนฺทรตรํ  ฯ  
<span class="LineNumber"> 020 </span>กสฺมา  ฯ   ยสฺมา   อิโต   ตฺวํ   กาลกโต  กตกาโล  หุตฺวา  กาลํ  
<span class="LineNumber"> 021 </span>กตฺวา   มริตฺวาติ   อตฺโถ   กายสฺส   เภทา  ฯเปฯ   อุปปชฺชิสฺสสิ 
<span class='footnote'>๑. ลุทฺทํ ฯ  </span>
