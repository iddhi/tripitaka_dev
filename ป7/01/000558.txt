<span class="LineNumber"> 001 </span>สเจ   ปจฺฉา   อุปฺปนฺนโรโค   พลวา   โหติ  เตน  มเต  มุจฺจติ  ฯ  
<span class="LineNumber"> 002 </span>อุโภหิ   มเต   น  มุจฺจติ  ฯ  โอปาเต  อุปปาติกมนุสฺโส  นิพฺพตฺติตฺวา  
<span class="LineNumber"> 003 </span>อุตฺตริตุํ   อสกฺโกนฺโต   มรติ   ปาราชิกเมว  ฯ   มนุสฺสํ   อุทฺทิสฺส  
<span class="LineNumber"> 004 </span>ขเต   ยกฺขาทีสุ   ปติตฺวา   มเตสุ  อนาปตฺติ  ฯ  ยกฺขาทโย  อุทฺทิสฺส  
<span class="LineNumber"> 005 </span>ขเต   มนุสฺสาทีสุ   มรนฺเตสุปิ  เอเสว  นโย  ฯ  ยกฺขาทโย  อุทฺทิสฺส  
<span class="LineNumber"> 006 </span>ขนนฺตสฺส   ปน   ขนเนปิ   เตสํ   ทุกฺขุปฺปตฺติยมฺปิ   ทุกฺกฏเมว  มรเณ  
<span class="LineNumber"> 007 </span>วตฺถุวเสเนว   ถุลฺลจฺจยํ   วา   ปาจิตฺติยํ   วา  ฯ  อนุทฺทิสฺส  ขเต  
<span class="LineNumber"> 008 </span>โอปาเต   ยกฺขรูเปน   วา   เปตรูเปน   วา   ปตติ  ติรจฺฉานรูเปน  
<span class="LineNumber"> 009 </span>มรติ   ปตนรูปฺจ   ปมาณํ   ตสฺมา   ถุลฺลจฺจยนฺติ   อุปติสฺสตฺเถโร  ฯ  
<span class="LineNumber"> 010 </span>มรณรูปํ   ปมาณํ   ตสฺมา   ปาจิตฺติยนฺติ   ปุสฺสเทวตฺเถโร  ฯ  
<span class="LineNumber"> 011 </span>ติรจฺฉานรูเปน   ปติตฺวา   ยกฺขรูปเปตรูเปน  มเตปิ  เอเสว  นโย  ฯ  
<span class="LineNumber"> 012 </span>โอปาตขนโก   โอปาตํ   อฺสฺส   วิกฺกีณาติ   วา   มุธา  วา  เทติ  
<span class="LineNumber"> 013 </span>โย   โย   ปติตฺวา   มรติ   ตปฺปจฺจยา   ตสฺเสว   อาปตฺติ   จ  
<span class="LineNumber"> 014 </span>กมฺมพนฺโธ   จ   เยน   ลทฺโธ   โส   นิทฺโทโสติ  ฯ  เอวํ  ปติตา  
<span class="LineNumber"> 015 </span>อุตฺตริตุํ   สกฺโกนฺตา   น   นสฺสิสฺสนฺติ   สุอุทฺธรา   ภวิสฺสนฺตีติ   ตํ  
<span class="LineNumber"> 016 </span>โอปาตํ   คมฺภีรตรํ   วา   อุตฺตานตรํ  วา  ทีฆตรํ  วา  รสฺสตรํ  วา  
<span class="LineNumber"> 017 </span>วิตฺถตรํ   วา   สมฺพาธตรํ   วา   กโรติ   อุภินฺนมฺปิ   อาปตฺติ   จ  
<span class="LineNumber"> 018 </span>กมฺมพนฺโธ   จ  ฯ   พหู   มรนฺตีติ   วิปฏิสาเร   อุปฺปนฺเน  โอปาตํ  
<span class="LineNumber"> 019 </span>ปํสุนา   ปูเรติ  ฯ   สเจ   โกจิ  ปํสุมฺหิ  ปติตฺวา  มรติ  ปูเรตฺวาปิ  
<span class="LineNumber"> 020 </span>น   มุจฺจติ  ฯ   เทเว   วสฺสนฺเต   กทฺทโม  โหติ  ตตฺถ  ลคฺคิตฺวา  
<span class="LineNumber"> 021 </span>มเตปิ   รุกฺโข   วา  ปตนฺโต  วาโต  วา  วสฺโสทกํ  วา  ปํสุํ  หรติ  
