<span class="LineNumber"> 001 </span>จตุกฺกํ ภาสิตนฺติ เวทิตพฺพํ ฯ  
<span class="LineNumber"> 002 </span>	จตุตฺถจตุกฺเก   ปน   อนิจฺจานุปสฺสีติ   เอตฺถ   ตาว   อนิจฺจํ  
<span class="LineNumber"> 003 </span>เวทิตพฺพํ   อนิจฺจตา   เวทิตพฺพา   อนิจฺจานุปสฺสนา   เวทิตพฺพา  
<span class="LineNumber"> 004 </span>อนิจฺจานุปสฺสี   เวทิตพฺโพ  ฯ   ตตฺถ   อนิจฺจนฺติ   ปฺจกฺขนฺธา  ฯ  
<span class="LineNumber"> 005 </span>กสฺมา  ฯ   อุปฺปาทวยฺถตฺตภาวา  ฯ   อนิจฺจตาติ   เตสํเยว  
<span class="LineNumber"> 006 </span>อุปฺปาทวยฺถตฺตํ   หุตฺวา   อภาโว   วา  นิพฺพตฺตานํ  เตเนวากาเรน  
<span class="LineNumber"> 007 </span>อฏฺ€ตฺวา   ขณภงฺเคน   เภโทติ   อตฺโถ  ฯ   อนิจฺจานุปสฺสนาติ  
<span class="LineNumber"> 008 </span>ตสฺสา   อนิจฺจตาย   วเสน   รูปาทีสุ   อนิจฺจนฺติ   อนุปสฺสนา  ฯ  
<span class="LineNumber"> 009 </span>อนิจฺจานุปสฺสีติ   ตาย   อนุปสฺสนาย   สมนฺนาคโต  ฯ   ตสฺมา  
<span class="LineNumber"> 010 </span>เอวํภูโต   อสฺสสนฺโต   ปสฺสสนฺโต  จ  อิธ  อนิจฺจานุปสฺสี  อสฺสสิสฺสามิ  
<span class="LineNumber"> 011 </span>ปสฺสสิสฺสามีติ   สิกฺขตีติ   เวทิตพฺโพ  ฯ   วิราคานุปสฺสีติ   เอตฺถ  
<span class="LineNumber"> 012 </span>ปน   เทฺว   วิราคา   ขยวิราโค   จ   อจฺจนฺตวิราโค  จ  ฯ  ตตฺถ  
<span class="LineNumber"> 013 </span>ขยวิราโคติ   สงฺขารานํ   ขณภงฺโค  ฯ  อจฺจนฺตวิราโคติ  นิพฺพานํ  ฯ  
<span class="LineNumber"> 014 </span>วิราคานุปสฺสนาติ   ตทุภยทสฺสนวเสน   ปวตฺตา   วิปสฺสนา   จ  
<span class="LineNumber"> 015 </span>มคฺโค   จ  ฯ   ตาย   ทุวิธายปิ   อนุปสฺสนาย  สมนฺนาคโต  หุตฺวา  
<span class="LineNumber"> 016 </span>อสฺสสนฺโต   จ   ปสฺสสนฺโต   จ   วิราคานุปสฺสี   อสฺสสิสฺสามิ  
<span class="LineNumber"> 017 </span>ปสฺสสิสฺสามีติ   สิกฺขตีติ   เวทิตพฺโพ  ฯ   นิโรธานุปสฺสิปเทปิ  เอเสว  
<span class="LineNumber"> 018 </span>นโย  ฯ   ปฏินิสฺสคฺคานุปสฺสีติ   เอตฺถาปิ   เทฺว   ปฏินิสฺสคฺคา  
<span class="LineNumber"> 019 </span>ปริจฺจาคปฏินิสฺสคฺโค   จ   ปกฺขนฺทนปฏินิสฺสคฺโค  จ  ฯ  ปฏินิสฺสคฺโคเยว  
<span class="LineNumber"> 020 </span>อนุปสฺสนา   ปฏินิสฺสคฺคานุปสฺสนา  ฯ   วิปสฺสนามคฺคานํ   เอตํ  
<span class="LineNumber"> 021 </span>อธิวจนํ  ฯ   วิปสฺสนา   หิ   ตทงฺควเสน   สทฺธึ   ขนฺธาภิสงฺขาเรหิ  
