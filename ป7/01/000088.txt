<span class="LineNumber"> 001 </span>กูโฏ  นาม  ฯ  เตน  โข  ปน  สมเยน  วรทีเป ทุพฺพุฏฺ€ิกา โหติ  
<span class="LineNumber"> 002 </span>ทุพฺภิกฺขํ   ทุสฺสสฺสํ  ฯ  สตฺตา  ฉาตกโรเคน  อนยพฺยสนํ  อาปชฺชนฺติ  ฯ  
<span class="LineNumber"> 003 </span>อทฺทสา   โข   โกนาคมโน   ภควา  พุทฺธจกฺขุนา  โลกํ  โวโลเกนฺโต  
<span class="LineNumber"> 004 </span>เต   สตฺเต   อนยพฺยสนํ  อาปชฺชนฺเต  ฯ  ทิสฺวา  ตึสภิกฺขุสหสฺสปริวุโต  
<span class="LineNumber"> 005 </span>อคมาสิ  ฯ  พุทฺธานุภาเวน  เทโว  สมฺมาธารํ  อนุปฺปเวจฺฉิ  ฯ  สุภิกฺขํ  
<span class="LineNumber"> 006 </span>อโหสิ  ฯ   ภควา   ธมฺมํ   เทเสสิ  ฯ  จตุราสีติยา  ปาณสหสฺสานํ  
<span class="LineNumber"> 007 </span>ธมฺมาภิสมโย   อโหสิ  ฯ   ภควา  ภิกฺขุสหสฺสปริวารํ  มหาสุมนํ  นาม  
<span class="LineNumber"> 008 </span>เถรํ   ทีเป   €เปตฺวา   กายพนฺธนํ   ทตฺวา  ปกฺกามิ  ฯ  ตํ  อนฺโต  
<span class="LineNumber"> 009 </span>ปกฺขิปิตฺวา   เจติยมกํสุ  ฯ   กสฺสปสฺส   ปน   ภควโต   กาเล  อยํ  
<span class="LineNumber"> 010 </span>ทีโป   มณฺฑทีโป   นาม   อโหสิ  ฯ  ราชา  ชยนฺโต  นาม  ฯ  นครํ  
<span class="LineNumber"> 011 </span>วิสาลํ  นาม  ฯ  ปพฺพโต  สุภกูโฏ  นาม  ฯ  เตน  โข  ปน  สมเยน  
<span class="LineNumber"> 012 </span>มณฺฑทีเป   มหาวิวาโท   โหติ  ฯ   พหู   สตฺตา   กลหวิคฺคหชาตา  
<span class="LineNumber"> 013 </span>อนยพฺยสนํ   อาปชฺชนฺติ  ฯ  อทฺทสา  โข  กสฺสโป  ภควา  พุทฺธจกฺขุนา  
<span class="LineNumber"> 014 </span>โลกํ   โวโลเกนฺโต   เต  สตฺเต  อนยพฺยสนํ  อาปชฺชนฺเต  ฯ  ทิสฺวา  
<span class="LineNumber"> 015 </span>วีสติภิกฺขุสหสฺสปริวุโต  อาคนฺตฺวา  วิวาทํ  วูปสเมตฺวา  ธมฺมํ  เทเสสิ ฯ  
<span class="LineNumber"> 016 </span>จตุราสีติยา   ปาณสหสฺสานํ   ธมฺมาภิสมโย   อโหสิ  ฯ   ภควา  ภิกฺขุ-
<span class="LineNumber"> 017 </span>สหสฺสปริวารํ  สพฺพนนฺทึ  นาม  เถรํ  ทีเป ปติฏฺ€าเปตฺวา อุทกสาฏิกํ  
<span class="LineNumber"> 018 </span>ทตฺวา   ปกฺกามิ  ฯ   ตํ   อนฺโต   ปกฺขิปิตฺวา  เจติยมกํสุ  ฯ  เอวํ  
<span class="LineNumber"> 019 </span>ถูปาราเม   ปุริมกานํ   ติณฺณํ   สมฺมาสมฺพุทฺธานํ   ปริโภคเจติยานิ  
<span class="LineNumber"> 020 </span>ปติฏฺ€หึสุ  ฯ   ตานิ   สาสนนฺตรธาเนน   นสฺสนฺติ  ฯ   €านมตฺตํ  
<span class="LineNumber"> 021 </span>อวสิสฺสติ  ฯ   ตสฺมา  วุตฺตํ  เตน  จ  สมเยน  ถูปาราเม  ปุริมกานํ  
