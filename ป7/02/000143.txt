<span class="LineNumber"> 001 </span>สมฺมา   น   วตฺตนฺติ ฯ   น   โลมํ   ปาเตนฺตีติ   อนุโลมปฏิปทํ อปฏิ-
<span class="LineNumber"> 002 </span>ปชฺชนตาย  น  ปนฺนโลมา  โหนฺติ ฯ  น เนตฺถารํ วตฺตนฺตีติ อตฺตโน 
<span class="LineNumber"> 003 </span>นิตฺถรณมคฺคํ   น   ปฏิปชฺชนฺติ ฯ   ภิกฺขู   น   ขมาเปนฺตีติ   ทุกฺกฏํ 
<span class="LineNumber"> 004 </span>ภนฺเต   อมฺเหหิ   น   ปุน   เอวํ  กริสฺสาม  ขมถ  อมฺหากนฺติ  เอวํ 
<span class="LineNumber"> 005 </span>ภิกฺขูนํ   ขมาปนํ   น   กโรนฺติ ฯ   อกฺโกสนฺตีติ   การกสงฺฆํ  ทสหิ 
<span class="LineNumber"> 006 </span>อกฺโกสวตฺถูหิ   อกฺโกสนฺติ ฯ   ปริภาสนฺตีติ  ภยํ  เตสํ  ทสฺเสนฺติ ฯ 
<span class="LineNumber"> 007 </span>ฉนฺทคามิตา ฯเปฯ   ภยคามิตา   ปาเปนฺตีติ  เอเต  ฉนฺทคามิโน  จ 
<span class="LineNumber"> 008 </span>ฯเปฯ   ภยคามิโน   จาติ  เอวํ  ฉนฺทคามิตายปิ ฯเปฯ  ภยคามิตายปิ 
<span class="LineNumber"> 009 </span>ปาเปนฺติ   โยเชนฺตีติ  อตฺโถ ฯ  ปกฺกมนฺตีติ  เตสํ  ปริวาเรสุ  ปฺจสุ 
<span class="LineNumber"> 010 </span>สมณสเตสุ   เอกจฺเจ   ทิสา  ปกฺกมนฺติ ฯ  วิพฺภมนฺตีติ  เอกจฺเจ  คิหี 
<span class="LineNumber"> 011 </span>โหนฺติ ฯ   กถํ   หิ   นาม   อสฺสชิปุนพฺพสุกาติ   เอตฺถ   ทฺวินฺนํ 
<span class="LineNumber"> 012 </span>ปาโมกฺขานํ วเสน สพฺเพปิ อสฺสชิปุนพฺพสุกาติ วุตฺตา ฯ 
<span class="LineNumber"> 013 </span>	คามํ   วาติ  เอตฺถ  นครมฺปิ  คามคฺคหเณเนว  คหิตํ ฯ  เตนสฺส 
<span class="LineNumber"> 014 </span>ปทภาชเน   คาโมปิ   นิคโมปิ   นครมฺปิ   คาโม  เจว  นิคโม  จาติ 
<span class="LineNumber"> 015 </span>วุตฺตํ ฯ  ตตฺถ  อปาการปริกฺเขโป  สอาปโณ  นิคโมติ  เวทิตพฺโพ ฯ 
<span class="LineNumber"> 016 </span>กุลานิ  ทูเสตีติ  กุลทูสโก ฯ  ทูเสนฺโต  จ  น  อสุจิกทฺทมาทีหิ  ทูเสติ 
<span class="LineNumber"> 017 </span>อถ   โข   อตฺตโน   ทุปฺปฏิปตฺติยา   เตสํ   ปสาทํ   วินาเสติ ฯ 
<span class="LineNumber"> 018 </span>เตเนวสฺส ปทภาชเน ปุปฺเผน วาติ อาทิ วุตฺตํ ฯ 
<span class="LineNumber"> 019 </span>	ตตฺถ   โย   หริตฺวา   วา   หราเปตฺวา  วา  ปกฺโกสิตฺวา  วา 
<span class="LineNumber"> 020 </span>ปกฺโกสาเปตฺวา   วา   สยํ   วา  อุปคตานํ  ยงฺกิฺจิ  อตฺตโน  สนฺตกํ 
<span class="LineNumber"> 021 </span>ปุปฺผํ  กุลสงฺคหตฺถาย  เทติ  ทุกฺกฏํ ฯ  ปรสนฺตกํ  เทติ  ทุกฺกฏเมว ฯ 
