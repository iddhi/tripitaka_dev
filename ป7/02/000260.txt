<span class="LineNumber"> 001 </span>เอตํ   สวตฺถุกปกฺกํ   วฏฺฏติ   โน   วฏฺฏตีติ  ปุจฺฉํ  กตฺวา  อุจฺฉุผาณิตํ 
<span class="LineNumber"> 002 </span>ปจฺฉาภตฺตํ   โน   วฏฺฏนกนฺนาม   นตฺถีติ   วุตฺตํ ฯ   ตํ   ยุตฺตํ ฯ 
<span class="LineNumber"> 003 </span>สีโตทเกน   กตํ   มธุกปุปฺผผาณิตํ   ปุเรภตฺตํ   สามิสํปิ   วฏฺฏติ 
<span class="LineNumber"> 004 </span>ปจฺฉาภตฺตโต   ปฏฺ€าย   สตฺตาหํ   นิรามิสเมว ฯ   สตฺตาหาติกฺกเม 
<span class="LineNumber"> 005 </span>วตฺถุคณนาย   ทุกฺกฏํ ฯ   ขีรํ   ปกฺขิปิตฺวา   กตํ   มธุกผาณิตํ  ปน 
<span class="LineNumber"> 006 </span>ยาวกาลิกํ ฯ   ขณฺฑสกฺกรํ   ปน   ขีรชลิกํ   อปเนตฺวา   อปเนตฺวา 
<span class="LineNumber"> 007 </span>โสเธนฺติ   ตสฺมา   ตํ   วฏฺฏติ ฯ  มธุกปุปฺผํ  ปน  ปุเรภตฺตํปิ  อลฺลํ 
<span class="LineNumber"> 008 </span>วฏฺฏติ   ภชฺชิตํ   วฏฺฏติ   ภชฺชิตฺวา   ติลาทีหิ  มิสฺสํ  วา  อมิสฺสํ  วา 
<span class="LineNumber"> 009 </span>กตฺวา   โกฏฺฏิตํ   วฏฺฏติ ฯ   ยทิ   ปน  ตํ  คเหตฺวา  เมรยตฺถาย 
<span class="LineNumber"> 010 </span>โยเชนฺติ   โยชิตํ   พีชโต   ปฏฺ€าย   น   วฏฺฏติ ฯ   กทลี ขชฺชูรี-
<span class="LineNumber"> 011 </span>อมฺพลพุชปนสจิฺจาทีนํ   สพฺเพสํ   ยาวกาลิกผลานํ   ผาณิตํ 
<span class="LineNumber"> 012 </span>ยาวกาลิกเมว ฯ  มริจิปกฺเกหิ  ผาณิตํ  กโรนฺติ  ตํ  ยาวชีวิกํ ฯ ตานิ 
<span class="LineNumber"> 013 </span>ปฏิคฺคเหตฺวาติ   สเจ  สพฺพานิปิ  ปฏิคฺคเหตฺวา  เอกฆเฏ  อวินิพฺโภคานิ 
<span class="LineNumber"> 014 </span>กตฺวา   นิกฺขิปติ   สตฺตาหาติกฺกเม   เอกเมว   นิสฺสคฺคิยํ  วินิพฺภุตฺเตสุ 
<span class="LineNumber"> 015 </span>ปฺจ ฯ   สตฺตาหํ   ปน   อนติกฺกมิตฺวา   คิลาเนนปิ   อคิลาเนนปิ 
<span class="LineNumber"> 016 </span>วุตฺตนเยน ยถาสุขํ ปริภุฺชิตพฺพํ ฯ 
<span class="LineNumber"> 017 </span>	สตฺตวิธํ   หิ   อุทฺทิสฺสํ   นาม   พฺยาธิอุทฺทิสฺสํ   ปุคฺคโลทฺทิสฺสํ 
<span class="LineNumber"> 018 </span>กาโลทฺทิสฺสํ   สมโยทฺทิสฺสํ   เทโสทฺทิสฺสํ   วโสทฺทิสฺสํ เภสชฺโชทฺ-
<span class="LineNumber"> 019 </span>ทิสฺสนฺติ ฯ   ตตฺถ   พฺยาธิอุทฺทิสฺสนฺนาม  อนุชานามิ  ภิกฺขเว อมนุสฺ-
<span class="LineNumber"> 020 </span>สิกาพาเธ   อามกมํสํ  อามกโลหิตนฺติ<SUP>๑</SUP>)  เอวํ  พฺยาธึ  อุทฺทิสฺส 
<span class="LineNumber"> 021 </span>อนุฺาตํ ฯ  ตํ  เตเนว  อาพาเธน  อาพาธิกสฺส  วฏฺฏติ น อฺสฺส ฯ 
<span class='footnote'>๑. วิ. มหาวคฺค. ๕/๔๕. </span>
