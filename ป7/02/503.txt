<span class="LineNumber"> 001 </span>สยนคเตน   ปน   สยนคตสฺส   อุจฺจตเร   วา   สมปฺปมาเณ   วา 
<span class="LineNumber"> 002 </span>นิปนฺเนน   ธมฺมํ   เทเสตุํ   วฏฺฏติ ฯ   นิปนฺเนน   €ิตสฺส   วา 
<span class="LineNumber"> 003 </span>นิสินฺนสฺส   วา   ธมฺมํ   เทเสตุํ  วฏฺฏติ ฯ  นิสินฺเนนาปิ  €ิตสฺส  วา 
<span class="LineNumber"> 004 </span>นิสินฺนสฺส  วา  วฏฺฏติ ฯ  €ิเตน  €ิตสฺเสว  วฏฺฏติ ฯ  ปลฺลตฺถิกายาติ 
<span class="LineNumber"> 005 </span>อาโยคปลฺลตฺถิกาย   วา   หตฺถปลฺลตฺถิกาย   วา  ทุสฺสปลฺลตฺถิกาย  วา 
<span class="LineNumber"> 006 </span>ยาย   กายจิ   ปลฺลตฺถิถาย   นิสินฺนสฺส   อคิลานสฺส   ธมฺมํ   เทเสตุํ 
<span class="LineNumber"> 007 </span>น   วฏฺฏติ ฯ   เว€ิตสีสสฺสาติ   ทุสฺสเว€เนน   วา  มาลาทีหิ  วา 
<span class="LineNumber"> 008 </span>ยถา   เกสนฺโต   น  ทิสฺสติ  เอวํ  เว€ิตสีสสฺส ฯ  โอคุณฺ€ิตสีสสฺสาติ 
<span class="LineNumber"> 009 </span>สสีสํ   ปารุตสฺส ฯ  ฉมายํ  นิสินฺเนนาติ  ภูมิยํ  นิสินฺเนน ฯ  อาสเน 
<span class="LineNumber"> 010 </span>นิสินฺนสฺสาติ   อนฺตมโส   วตฺถํปิ   ติณานิปิ   สนฺถริตฺวา   นิสินฺนสฺส ฯ 
<span class="LineNumber"> 011 </span>ฉวกสฺสาติ   จณฺฑาลสฺส ฯ   ฉวกาติ   จณฺฑาลี ฯ   นิลีโนติ 
<span class="LineNumber"> 012 </span>ปฏิจฺฉนฺโน   หุตฺวา ฯ   ยตฺร   หิ   นามาติ   โย   หิ   นาม ฯ 
<span class="LineNumber"> 013 </span>สพฺพมิทํ   จ   ปริคตนฺติ  ตตฺเถว  ปริปตีติ  สพฺโพ  อยํ  โลโก  สงฺกรํ 
<span class="LineNumber"> 014 </span>คโต   นิมฺมริยาโทติ   เอวํ   วจนํ   วตฺวา   ตตฺเถว  เตสํ  ทฺวินฺนํปิ 
<span class="LineNumber"> 015 </span>อนฺตรา   รุกฺขโต   ปติโต ฯ   ปติตฺวา   จ   ปน  อุภินฺนํปิ  ปุรโต 
<span class="LineNumber"> 016 </span>€ตฺวา   อิมํ   คาถํ   อภาสิ  อุโภ  อตฺถํ  น  ชานนฺติ ฯเปฯ  อสฺมา 
<span class="LineNumber"> 017 </span>กุมฺภมิวาภิทาติ<SUP>๑</SUP> ฯ  ตตฺถ  อุโภ  อตฺถํ  น  ชานนฺตีติ  เทฺวปิ  ชนา 
<span class="LineNumber"> 018 </span>ปาลิยา   อตฺถํ   น   ชานนฺติ ฯ   ธมฺมํ   น   ปสฺสเรติ   ปาลึ 
<span class="LineNumber"> 019 </span>น   ปสฺสนฺติ ฯ   กตเม  เต  อุโภติ ฯ  โย  จายํ  มนฺตํ  วาเจติ 
<span class="LineNumber"> 020 </span>โย   จาธมฺเมน   ธียตีติ   เอวํ   พฺราหฺมณํ   จ  ราชานํ  จ  อุโภปิ 
<span class="LineNumber"> 021 </span>อธมฺมิกภาเว   €เปสิ ฯ   ตโต  พฺราหฺมโณ  สาลีนนฺติ  คาถมาห ฯ 
<span class='footnote'>๑. วิ. มหาวิภงฺค. ๒/๕๖๕-๕๖๖. นย. ชา. ขุ. ๒๗/๑๓๔.๑๓๕. </span>
