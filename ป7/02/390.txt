<span class="LineNumber"> 001 </span>โภชนานํเยว   วเสน   คณโภชเน   วิสํเกตํ   นตฺถิ ฯ   โอทเนน 
<span class="LineNumber"> 002 </span>นิมนฺติตา   กุมฺมาสํ   คณฺหนฺตาปิ   อาปตฺตึ   อาปชฺชนฺติ ฯ  ตานิ  จ 
<span class="LineNumber"> 003 </span>เตหิ   เอกโต   น   คหิตานิ ฯ  ยาคุอาทีหิ  ปน  วิสํเกตํ  โหติ ฯ 
<span class="LineNumber"> 004 </span>ตานิ   เตหิ   เอกโต  คหิตานีติ ฯ  เอวํ  เอโก  ปณฺฑิโต  อฺเสํปิ 
<span class="LineNumber"> 005 </span>อนาปตฺตึ   กโรติ ฯ   ตสฺมา   สเจ   โกจิ  สงฺฆภตฺตํ  กตฺตุกาเมน 
<span class="LineNumber"> 006 </span>นิมนฺตนตฺถาย   เปสิโต   วิหารํ  อาคมฺม  ภนฺเต  เสฺว  อมฺหากํ  ฆเร 
<span class="LineNumber"> 007 </span>ภิกฺขํ   คณฺหาถาติ   อวตฺวา   ภตฺตํ   คณฺหาถาติ   วา   สงฺฆภตฺตํ 
<span class="LineNumber"> 008 </span>คณฺหาถาติ   วา   สงฺโฆ   ภตฺตํ  คณฺหาตูติ  วา  วทติ  ภตฺตุทฺเทสเกน 
<span class="LineNumber"> 009 </span>ปณฺฑิเตน   ภวิตพฺพํ ฯ   นิมนฺตนิกา   คณโภชนโต   ปิณฺฑปาติกา 
<span class="LineNumber"> 010 </span>ธุตงฺคเภทโต   โมเจตพฺพา ฯ   กถํ ฯ  เอวํ  ตาว  วตฺตพฺพํ  เสฺว 
<span class="LineNumber"> 011 </span>น   สกฺกา   อุปาสกาติ ฯ   ปุนทิวเส   ภนฺเตติ ฯ   ปุนทิวเส 
<span class="LineNumber"> 012 </span>น   สกฺกาติ ฯ   เอวํ  ยาวอฑฺฒมาสํปิ  หริตฺวา  ปุน  วตฺตพฺโพ  ตฺวํ 
<span class="LineNumber"> 013 </span>กึ  อวจาติ ฯ  สเจ  ปุนปิ  สงฺฆภตฺตํ  คณฺหาถาติ  วทติ ตโต อิมํ ตาว 
<span class="LineNumber"> 014 </span>อุปาสก   ปุปฺผํ   กปฺปิยํ   กโรหิ   อิมํ  ติณนฺติ  เอวํ  วิกฺเขปํ  กตฺวา 
<span class="LineNumber"> 015 </span>ปุน  กึ  กถยิตฺถาติ  ปุจฺฉิตพฺโพ ฯ  สเจ  ปุนปิ  ตเถว  วทติ  อาวุโส 
<span class="LineNumber"> 016 </span>ตฺวํ  ปิณฺฑปาติเก  วา  มหาเถเร  วา  น  ลจฺฉสิ  สามเณเร  ลจฺฉสีติ 
<span class="LineNumber"> 017 </span>วตฺตพฺโพ ฯ   นนุ  ภนฺเต  อสุกสฺมึ  จ  อสุกสฺมึ  จ  คาเม  ภทนฺเต 
<span class="LineNumber"> 018 </span>โภเชสุํ   อหํ  กสฺมา  น  ลภามีติ  จ  วุตฺเต  เต  นิมนฺเตตุํ  ชานนฺติ 
<span class="LineNumber"> 019 </span>ตฺวํ  น  ชานาสีติ ฯ  เต  กถํ  นิมนฺเตสุํ  ภนฺเตติ ฯ  เต เอวมาหํสุ 
<span class="LineNumber"> 020 </span>อมฺหากํ   ภนฺเต   ภิกฺขํ   คณฺหาถาติ ฯ   สเจ  โสปิ  ตเถว  วทติ 
<span class="LineNumber"> 021 </span>วฏฺฏติ ฯ  อถ  ปุนปิ  ภตฺตํ  คณฺหาถาติ  วทติ  น  ทานิ  ตฺวํ  อาวุโส 
