<span class="LineNumber"> 001 </span>นางสุมนาเทวีนั้นปลอมเพศหนี  เดินมุ่งไปสู่บ้านคนจัณฑาลแห่งใดแห่ง
<span class="LineNumber"> 002 </span>หนึ่งในที่ไม่ไกล  ได้ทรงสดับเสียงของเทวดา ผู้สิงอยู่ที่ต้นนิโครธแห่งใด
<span class="LineNumber"> 003 </span>แห่งหนึ่ง  ในที่ไม่ไกลจากเรือนของหัวหน้าหมู่บ้านครจัณฑาล  ซึ่งกล่าว
<span class="LineNumber"> 004 </span>เชิญอยู่ว่า  " ข้าแต่พระแม่เจ้าสุมนา !  ขอจงเสด็จเข้ามาทางนี้เถิด "
<span class="LineNumber"> 005 </span>ก็ได้เสด็จเข้าไปใกล้เทวดานั้น.  เทวดาได้นิรมิตศาลาหลังหนึ่ง  ด้วย
<span class="LineNumber"> 006 </span>อานุภาพของตน  แล้วได้ถวายว่า  " ขอพระแม่เจ้า  จงประทับอยู่ที่
<span class="LineNumber"> 007 </span>ศาลาหลังนี้เถิด. "  พระเทวีนั้นได้เสด็จเข้าไปสู่ศาลาหลังนั้นแล้ว.  ใน
<span class="LineNumber"> 008 </span>วันที่พระนางเสด็จเข้าไปถึงนั่นเอง  ก็ประสูติพระโอรส.  เพราะเหตุที่
<span class="LineNumber"> 009 </span>พระโอรสนั้น  อันเทวดาผู้สิงอยู่ที่ต้นนิโครธรักษาไว้  พระนางเทวีนั้น
<span class="LineNumber"> 010 </span>จึงทรงขนานพระนามว่า  " นิโครธ. "  หัวหน้าหมู่บ้านคนจัณฑาลได้
<span class="LineNumber"> 011 </span>สำคัญพระเทวีนั้น  เป็นดุจธิดาแห่งนายของตน  ตั้งแต่วันที่ตนได้พบ
<span class="LineNumber"> 012 </span>เห็น จึงได้ตั้งข้อปฏิบัติประจำไว้.  พระราชธิดา  ได้ประทับอยู่ ณ สถาน
<span class="LineNumber"> 013 </span>ที่นั้นสิ้น ๗ ปี.  ฝ่ายนิโครธกุมาร  ก็มีชนมายุได้ ๗ ปีแล้ว.
<span class="LineNumber"> 014 </span>        [ นิโครธกุมารบวชสำเร็จเป็นพระอรหันต์พระชนม์ ๗ ปี ]
<span class="LineNumber"> 015 </span>           ในครั้งนั้น  พระเถระรูปหนึ่ง  ชื่อมหาวรุณเถระ เป็นพระอรหันต์
<span class="LineNumber"> 016 </span>ได้เห็นความถึงพร้อมแห่งเหตุของทารก  ได้พิจารณาคิดว่า  " บัดนี้  ทารก
<span class="LineNumber"> 017 </span>มีชนมายุได้ ๗ ปี,  เป็นกาลสมควรที่จะให้เขาบวชได้ "  จึงทูลพระราช-
<span class="LineNumber"> 018 </span>ธิดาให้ทรงทราบ  แล้วให้นิโครธกุมารนั้นบวช.  ในเวลาปลงผมเสร็จ
<span class="LineNumber"> 019 </span>นั่นเอง  พระกุมารได้บรรลุเป็นพระอรหันต์.  วันหนึ่งนิโครธสามเณร
<span class="LineNumber"> 020 </span>นั้น  ได้ชำระร่างกายแต่เช้าตรู่  ทำอาจาริยวัตรและอุปัชฌายวัตร
<span class="LineNumber"> 021 </span>เสร็จแล้ว  ถือเอาบาตรและจีวร  คิดว่า  " เราจะไปยังประตูเรือนของ
