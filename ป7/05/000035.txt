<span class="LineNumber"> 001 </span>ไว้ด้วยใจนั้น  ชื่อว่าเทศนา.  การหยั่งรู้พระบาลีและอรรถแห่งพระบาลี
<span class="LineNumber"> 002 </span>ตามเป็นจริง  ชื่อว่าปฏิเวธ.  ก็เพราะในปิฎกทั้ง ๓ นี้  ธรรม  อรรถ
<span class="LineNumber"> 003 </span>เทศนา  และปฏิเวธเหล่านี้  อันบุคคลผู้มีปัญญาทรามทั้งหลายหยั่งลง
<span class="LineNumber"> 004 </span>ได้ยากและมีที่ตั้งอาศัยที่พวกเขาไม่พึงได้  ดุจมหาสมุทรอันสัตว์ทั้งหลาย
<span class="LineNumber"> 005 </span>มีกระต่ายเป็นต้นหยั่งลงได้ยากฉะนั้น,  เพราะฉะนั้น  จึงจัดว่าเป็นคุณ
<span class="LineNumber"> 006 </span>ลึกซึ้ง.  ก็แลบัณฑิตพึงทราบคัมภีรภาพทั้ง ๔ ในปิฏกทั้ง ๓ นี้  แต่
<span class="LineNumber"> 007 </span>ละปิฎก  ด้วยประการฉะนี้ง
<span class="LineNumber"> 008 </span>                      [ อธิบายคัมภีรภาพอีกนัยหนึ่ง ]
<span class="LineNumber"> 009 </span>           อีกอย่างหนึ่ง  เหตุ  ชื่อว่าธรรม,  สมจริงดังพระดำรัสที่พระผู้มี
<span class="LineNumber"> 010 </span>พระภาคเจ้าตรัสไว้ว่า  " ความรู้ในเหตุ  ชื่อว่าธัมมปฏิสัมภิทา.<SUP>๑</SUP> "
<span class="LineNumber"> 011 </span>ผลแห่งเหตุ  ชื่อว่าอรรถ  สมจริงดังพระดำรัสที่พระผู้มีพระภาคเจ้า
<span class="LineNumber"> 012 </span>ตรัสไว้ว่า  " ความรู้ในผลแห่งเหตุ  ชื่อว่าอัตถปฏิสัมภิทา.<SUP>๒</SUP> "  บัญญัติ
<span class="LineNumber"> 013 </span>อธิบายว่า  การสนทนาธรรมตามธรรม  ชื่อว่าเทศนา.  การตรัสรู้ชื่อว่า
<span class="LineNumber"> 014 </span>ปฏิเวธ.  ก็ปฏิเวธนั้นเป็นทั้งโลกิยะและโลกุตระ  คือความรู้รวมลงใน
<span class="LineNumber"> 015 </span>ธรรมตามสมควรแก่อรรถ  ในอรรถตามสมควรแก่ธรรม  ในบัญญัติ
<span class="LineNumber"> 016 </span>ตามสมควรแก่ทางแห่งบัญญัติ  โดยวิสัยและโดยความไม่งมงาย.<SUP>๓</SUP>

<span class='footnote'>๑-๒.  อภิ. วิ. ๓๕/๓๙๙.   ๓.  สารตฺถทีปนี. ๑/๑๒๒.  อธิบายว่า ในความตรัสรู้ เป็นโลกิยะ</span>
<span class='footnote'>และโลกุตระนั้น ความหยั่งรู้เป็นโลกิยะ มีธรรมมีอวิชชาเป็นต้นเป็นอารมณ์ มีสังขารมีอรรถ</span>
<span class='footnote'>เป็นต้นเป็นอารมณ์ มีการให้เข้าใจธรรมและอรรถทั้งสองนั้นเป็นอารมณ์ ชื่อว่าความรู้รวมลงใน</span>
<span class='footnote'>ธรรมเป็นต้น ตามสมควรแก่อรรถเป็นต้นโดยวิสัย. ส่วนความตรัสรู้เป็นโลกุตระนั้นมีนิพพานเป็น</span>
<span class='footnote'>อารมณ์ สัมปยุตด้วยมรรคมีการกำจัดความงมงายในธรรม อรรถและบัญญัติตามที่กล่าวแล้ว</span>
<span class='footnote'>ชื่อว่าความรู้รวมลงในธรรมเป็นต้นตามสมควรแก่อรรถเป็นต้น โดยความไม่งมงาย</span>
