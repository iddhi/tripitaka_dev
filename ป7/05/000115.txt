<span class="LineNumber"> 001 </span>เชื้อเชิญว่า  " ขอท่านจงไปประดิษฐานพระศาสนายังเกาะตัมพปัณณิ-
<span class="LineNumber"> 002 </span>ทวีปเถิด "  ดังนี้  จึงดำริว่า  " เป็นกาลที่เราจะไปยังเกาะตัมพปัณณิ-
<span class="LineNumber"> 003 </span>ทวีปหรือยังหนอ ? "  ครั้งนั้น  เมื่อท่านใคร่ครวญอยู่  ก็ได้มีความ
<span class="LineNumber"> 004 </span>เห็นว่า  " ยังไม่ใช่กาลที่ควรจะไปก่อน. "
<span class="LineNumber"> 005 </span>           ถามว่า  " ก็พระเถระนั้น  ได้มีความเห็นดังนี้  เพราะเห็น
<span class="LineNumber"> 006 </span>เหตุการณ์อะไร ? "
<span class="LineNumber"> 007 </span>           แก้ว่า  " เพราะเห็นว่าพระเจ้ามุฏสีวะ  ทรงพระชราภาพมาก. "
<span class="LineNumber"> 008 </span>    [ พระมหินทเถระเที่ยวเยี่ยมญาติจนกว่าจะถึงเวลาไปเกาะลังกา ]
<span class="LineNumber"> 009 </span>           ลำดับนั้น  พระเถระดำริว่า  " พระราชาพระองค์นี้  ทรงพระ
<span class="LineNumber"> 010 </span>ชราภาพมาก  เราไม่อาจสมคบพระราชานี้ยกย่องเชิดชูพระศาสนาได้.
<span class="LineNumber"> 011 </span>ก็บัดนี้  พระราชโอรสของพระองค์  ทรงพระนามว่า  เทวานัมปิยดิส
<span class="LineNumber"> 012 </span>จักเสวยราชย์  ( ต่อไป ),  เราจักอาจ<SUP>๑</SUP>สมคบพระราชานั้นจะยกย่องเชิดชู
<span class="LineNumber"> 013 </span>พระศาสนาได้.  เอาเถิด  เราจักเยี่ยมพวกญาติเสียก่อน  จนกว่า
<span class="LineNumber"> 014 </span>เวลานั้นจะมาถึง,  บัดนี้  เราจะพึงได้กลับมายังชนบทนี้อีกหรือไม่. "
<span class="LineNumber"> 015 </span>พระเถระนั้น  ครั้นดำริอย่างนั้นแล้ว  จึงไหว้พระอุปัชฌายะและภิกษุสงฆ์
<span class="LineNumber"> 016 </span>ออกไปจากวัดอโศการาม  เที่ยวจาริกไปทางทักขิณาคิรีชนบท  ซึ่งเวียน
<span class="LineNumber"> 017 </span>รอบนครราชคฤห์ไปพร้อมกับพระเถระ ๔ รูป มีพระอิฏฏิยะเป็นต้นนั้น
<span class="LineNumber"> 018 </span>สุมนสามเณร  ผู้เป็นโอรสของพระนางสังฆมิตตา  และภัณฑกอุบาสก
<span class="LineNumber"> 019 </span>เยี่ยมพวกญาติอยู่จนเวลาล่วงไปถึง ๖ เดือน.  ครั้งนั้น  พระเถระได้ไป
<span class="LineNumber"> 020 </span>ถึงเมืองชื่อเวทิสนคร  อันเป็นสถานที่ประทับของพระมารดาโดยลำดับ.

<span class='footnote'>๑.  ประโยคนี้  " สกฺกา "  เป็นตัวประธาน.</span>
