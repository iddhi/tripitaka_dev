<span class="LineNumber"> 001 </span>นี้  พระองค์จะพึงได้ไทยธรรมนั้นจากไหน  เพราะฆราวาสมีกิจมาก  มี
<span class="LineNumber"> 002 </span>กรณียะมาก.
<span class="LineNumber"> 003 </span>           ในคำว่า  <B>" ตํ  กุเตตฺถ  ลพฺภา  พหุกิจฺจา  ฆราวาสา "</B>  นั้น
<span class="LineNumber"> 004 </span>มีการประกอบความดังต่อไปนี้ :-  พราหมณ์  เมื่อจะตำหนิการอยู่ครอง
<span class="LineNumber"> 005 </span>เรือน  จึงได้กราบทูลว่า  " เพราะการอยู่ครองเรือนมีกิจมาก;  ฉะนั้น
<span class="LineNumber"> 006 </span>ภายในไตรมาสนี้  เมือไทยธรรม  และความประสงค์จะถวายแม้มีอยู่, 
<span class="LineNumber"> 007 </span>พระองค์พึงได้ไทยธรรมที่ข้าพเจ้า  จะพึงถวายแก่พระองค์แต่ที่ไหน
<span class="LineNumber"> 008 </span>คือพระองค์อาจได้ไทยธรรมนั้น   จากที่ไหน. "  ได้ยินว่า  เวรัญช-
<span class="LineNumber"> 009 </span>พราหมณ์นั้น  ย่อมไม่รู้ความที่ตนถูกมารดลใจ  จึงได้สำคัญว่า  " เรา
<span class="LineNumber"> 010 </span>เกิดเป็นผู้มีสติหลงลืม  เพราะกังวลอยู่ ด้วยการครองเรือน. "  เพราะ
<span class="LineNumber"> 011 </span>ฉะนั้น พราหมณ์จึงได้กราบทูลอย่างนั้น.
<span class="LineNumber"> 012 </span>           อีกอย่างหนึ่ง,  ในคำว่า  <B>" ตํ  กุเตตฺถ  ลพฺภา "</B>  นี้  พึงทราบ
<span class="LineNumber"> 013 </span>การประกอบความอย่างนี้ว่า " ภายในไตรมาสนี้  ข้าพเจ้าจะพึงถวาย
<span class="LineNumber"> 014 </span>ไทยธรรมอันใด  แด่พระองค์,  ไทยธรรมอันนั้น  ข้าพเจ้าจะพึงได้
<span class="LineNumber"> 015 </span>จากไหน ?  เพราะว่า  การอยู่ครองเรือนมีกิจมาก. "
<span class="LineNumber"> 016 </span>    [ เวรัญชพราหมณ์ทูลอาราธนาพระพุทธเจ้าเพื่อเสวยภัตตาหาร ]
<span class="LineNumber"> 017 </span>           ครั้งนั้น  พราหมณ์ดำริว่า  " ไฉนหนอ  ไทยธรรมอันใด  เป็น
<span class="LineNumber"> 018 </span>ของอันเราจะพึงถวาย  โดย  ๓  เดือน.  เราควรถวายไทยธรรมอันนั้น
<span class="LineNumber"> 019 </span>ทั้งหมด  โดยวันเดียวเท่านั้น "  แล้ว  จึงได้กราบทูลคำเป็นต้นว่า
<span class="LineNumber"> 020 </span>" ขอพระโคดมผู้เจริญ  ทรงพระกรุณาโปรดรับภัตตาหารของข้าพเจ้า
<span class="LineNumber"> 021 </span>เถิด "  ดังนี้.
