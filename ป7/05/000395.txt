<span class="LineNumber"> 001 </span>           อนึ่ง  พระพุทธเจ้าทั้งหลาย แม้เมื่อเสด็จเที่ยวไปในบรรดา
<span class="LineNumber"> 002 </span>มณฑลเหล่านั้นแห่งใดแห่งหนึ่ง  ทรงปลดเปลื้องสัตว์เหล่านั้น ๆ  ให้พ้น
<span class="LineNumber"> 003 </span>จากกิเลสทั้งหลาย  ทรงประกอบสัตว์เหล่านั้น ๆ  ไว้  ด้วยอริยผลมี 
<span class="LineNumber"> 004 </span>โสดาปัตติผลเป็นต้น  เสด็จเที่ยวไปอยู่ด้วยอำนาจแห่งเวไนยสัตว์เท่านั้น
<span class="LineNumber"> 005 </span>ดุจทรงเก็บดอกไม้เบญจพรรณนานาชนิดอยู่ฉะนั้น.
<span class="LineNumber"> 006 </span>           ยังมีพุทธาจิณณะแม้อื่นอีก  คือ :-  ในเวลาจวนรุ่งสว่างทุก ๆ  วัน
<span class="LineNumber"> 007 </span>การทำพระนิพพานอันเป็นสุขสงบให้เป็นอารมณ์  เสด็จเข้าผลสมาบัติ
<span class="LineNumber"> 008 </span>ออกจากผลสมาบัติแล้ว  ทรงเข้าสมาบัติอันประกอบด้วยพระมหา-
<span class="LineNumber"> 009 </span>กรุณา   ภายหลังจากนั้น  ก็ทรงตรวจดูเวไนยสัตว์ผู้พอจะแนะนำให้
<span class="LineNumber"> 010 </span>ตรัสรู้ได้ในหมื่นจักรวาล.
<span class="LineNumber"> 011 </span>           ยังมีพุทธาจิณณะแม้อื่นอีก  คือ ;-  การทรงทำปฏิสันถารกับ
<span class="LineNumber"> 012 </span>พวกอาคันตุกะเสียก่อน  ทรงแสดงธรรม  ด้วยอำนาจเรื่องที่เกิดขึ้น.
<span class="LineNumber"> 013 </span>ครั้นโทษเกิดขึ้น  ทรงบัญญัติสิกขาบท,  นี้เป็นพุทธาจิณณะ  ( ความเคย
<span class="LineNumber"> 014 </span>ประพฤติมาของพระพุทธเจ้า )  ดังพรรณนามาฉะนี้แล.
<span class="LineNumber"> 015 </span>            [ สาวกาจิณณะ  ความเคยประพฤติมาของพระสาวก ]
<span class="LineNumber"> 016 </span>           สาวกาจิณณะ  ( ความเคยประพฤติมาของพระสาวก )  เป็นไฉน ?
<span class="LineNumber"> 017 </span>คือในกาลแห่งพระผู้มีพระภาคเจ้า  ( ยังทรงพระชนม์อยู่ )  มีการ
<span class="LineNumber"> 018 </span>ประชุม  ( พระสาวก )  ๒  ครั้ง  คือ  เวลาก่อนเข้าพรรษาและวันเข้าพรรษา
<span class="LineNumber"> 019 </span>เพื่อเรียนเอากรรมฐาน ๑  เพื่อบอกคุณที่ตนได้บรรลุแก่ภิกษุผู้ออก
<span class="LineNumber"> 020 </span>พรรษามาแล้ว ๑  เพื่อเรียนเอากรรมฐานที่สูง ๆ  ขึ้นไป ๑  นี้เป็นสาวกา-
<span class="LineNumber"> 021 </span>จิณณะ  ( ความเคยประพฤติมาของพระสาวก ).
