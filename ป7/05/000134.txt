<span class="LineNumber"> 001 </span>           *นายสารถีกราบทูลว่า  " ไม่ขึ้น  พระเจ้าข้า !  อีกอย่างหนึ่ง  พระ
<span class="LineNumber"> 002 </span>เถระทั้งหลายออกทีหลังข้าพระพุทธเจ้า  มาถึงก่อนได้ยืนอยู่ที่ประตูด้าน
<span class="LineNumber"> 003 </span>ทิศปราจีน. "  พระราชาทรงสดับว่าพระเถระทั้งหลายไม่ขึ้นแม้ซึ่ง
<span class="LineNumber"> 004 </span>รถ "  จึงทรงพระดำริว่า  " บัดนี้  พระผู้เป็นเจ้าทั้งหลาย  จักไม่ยินดี
<span class="LineNumber"> 005 </span>อาสนะสูง "  แล้วตรัสสั่งว่า  " แน่ะพนาย !  ถ้าเช่นนั้น  พวกท่านจง
<span class="LineNumber"> 006 </span>ปูอาสนะ  โดยอาการเพียงลาดพื้น  เพื่อพระเถระทั้งหลาย "  ดังนี้แล้ว
<span class="LineNumber"> 007 </span>ได้เสด็จสวนทางไป.  พวกอำมาตย์ปูเสื่ออ่อนบนพื้นแล้ว  ปูเครื่องลาด
<span class="LineNumber"> 008 </span>อันวิจิตรมีผ้าโกเชาว์เป็นต้น  ( พรม )  ข้างบน.  พวกโหรผู้ทำนายนิมิต
<span class="LineNumber"> 009 </span>เห็น  ( เหตุการณ์นั้น )  แล้ว  พากันพยากรณ์ว่า  " แผ่นดินนี้ถูกพระ
<span class="LineNumber"> 010 </span>เถระเหล่านี้  ยึดแล้วในบัดนี้,  ท่านเหล่านี้  จักเป็นเจ้าของแห่งเกาะ
<span class="LineNumber"> 011 </span>ตัมพปัณณิทวีป. "  ฝ่ายพระราชาได้เสด็จมาถวายบังคมพระเถระทั้งหลาย
<span class="LineNumber"> 012 </span>แล้ว  ทรงรับเอาบาตรจากหัตถ์ของพระมหินทเถระ  แล้วนิมนต์
<span class="LineNumber"> 013 </span>เหล่าพระเถระให้เข้าไปในเมือง  ด้วยการบูชาและสักการะใหญ่  ให้เข้า
<span class="LineNumber"> 014 </span>ไปสู่ภายในพระราชนิเวศน์.  พระเถระเห็นการให้ปูอาสนะแล้ว  นั่งพลาง
<span class="LineNumber"> 015 </span>คิดไปว่า  " ศาสนาของเราจักแผ่ไปทั่วลังกาทวีป  และตั้งมั่นไม่หวั่นไหว
<span class="LineNumber"> 016 </span>ดุจแผ่นดิน.  พระราชาทรงเลี้ยงดูพระเถระทั้งหลายให้อิ่มหนำ  ด้วย
<span class="LineNumber"> 017 </span>ขาทนียะโภชนียะ อันประณีต  ด้วยพระหัตถ์ของพระองค์เสร็จเรียบร้อย
<span class="LineNumber"> 018 </span>แล้ว  ได้รับสั่งให้เรียกสตรี  ๕๐๐  คน  มีพระนางอนุฬาเทวีเป็นประมุข
<span class="LineNumber"> 019 </span>มา  ด้วยพระดำรัสว่า  " พวกแม่จงกระทำการอภิวาทและบูชาสักการะ
<span class="LineNumber"> 020 </span>พระเถระทั้งหลายเถิด "  ดังนี้  แล้วได้เสด็จประทับนั่ง  ณ  ส่วนข้างหนึ่ง.

<span class='footnote'>*  พระธรรมบัณฑิต  ( มานิต  ถาวโร  ป. ธ. ๙ )  วัดสัมพันธวงศ์  แปล.</span>
