<span class="LineNumber"> 001 </span>เรียนบอกแก่พระเถระทั้งหลายว่า  " รถมาแล้ว  ขอรับ !  โปรดขึ้นรถ
<span class="LineNumber"> 002 </span>เถิด,  พวกเราจะไปกัน. "
<span class="LineNumber"> 003 </span>           พระเถระทั้งหลายพูดว่า  " พวกเราจะไม่ขึ้นรถ,  ท่านจงไปเถิด
<span class="LineNumber"> 004 </span>พวกเราจักไปภายหลัง "  ดังนี้แล้ว  ได้เหาะขึ้นสู่เวหาส  แล้วไปลง  ณ
<span class="LineNumber"> 005 </span>ปฐมเจดีย์สถาน  ในด้านทิศบูรพา  แห่งเมืองอนุราธบุรี.  จริงอยู่  พระ
<span class="LineNumber"> 006 </span>เจดีย์นั้น  ชาวโลกเรียกว่า  " พระปฐมเจดีย์ "  เพราะเป็นเจดีย์ที่ประชาชน
<span class="LineNumber"> 007 </span>สร้างไว้  ในสถานที่พระเถระทั้งหลายลงครั้งแรกนั่นแล.
<span class="LineNumber"> 008 </span>           [ พระราชาทรงรับสั่งให้เตรียมการต้อนรับพระเถระ ]
<span class="LineNumber"> 009 </span>           ฝ่ายพระราชา  ครั้นส่งนายสารถีไปแล้ว  จึงทรงบังคับพวก
<span class="LineNumber"> 010 </span>อำมาตย์ว่า  " ขอให้พากันตกแต่งมณฑปภายในพระราชนิเวศน์เถิด. "
<span class="LineNumber"> 011 </span>ในทันใดนั้นเอง  อำมาตย์ทั้งปวง  ก็ยินดีร่าเริง  ตกแต่งมณฑปเป็นที่
<span class="LineNumber"> 012 </span>น่าเลื่อมใสยิ่งนัก.  พระราชาทรงดำริอีกว่า  " วันวานนี้  พระเถระเมื่อ
<span class="LineNumber"> 013 </span>แสดงหมวดศีลอยู่  ก็กล่าวว่า  " ที่นอนสูงและที่นอนใหญ่  ย่อมไม่ 
<span class="LineNumber"> 014 </span>ควร  ( แก่พวกภิกษุ ) "  ดังนี้,  พระผู้เป็นเจ้าทั้งหลาย  จักนั่งบนอาสนะ
<span class="LineNumber"> 015 </span>ทั้งหลาย  หรือจักไม่นั่งหนอ ? "  เมื่อท้าวเธอ  ทรงดำริอยู่อย่างนั้น
<span class="LineNumber"> 016 </span>นั่นแล  นายสารถีนั้นก็มาถึงประตูพระนคร  ( พอดี ).  เวลานั้นนายสารถี
<span class="LineNumber"> 017 </span>ได้เห็นพระเถระทั้งหลาย  มารัดประคดเอว  ห่มจีวรอยู่ก่อนแล้ว.  ครั้น
<span class="LineNumber"> 018 </span>เธอเห็นแล้ว  ก็เป็นผู้มีจิตเลื่อมใสยิ่งนัก  แล้วกลับมาทูลแด่พระ
<span class="LineNumber"> 019 </span>ราชาว่า  " ขอเดชะใต้ฝ่าละอองธุลีพระบาท !  พระเถระทั้งหลายมา
<span class="LineNumber"> 020 </span>ถึงแล้ว. "
<span class="LineNumber"> 021 </span>           พระราชา  ตรัสถามว่า  " พระเถระทั้งหลาย  ขึ้นรถมาหรือ ? "
