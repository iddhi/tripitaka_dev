<span class="LineNumber"> 001 </span>ก็เพราะตรัสจำแนกประเภทปฏิสัมภิทา ๔ นั้น  ไว้ในพระอภิธรรมนั้น
<span class="LineNumber"> 002 </span>นั่นเอง.  ผู้ปฏิบัติดีในปิฎกเหล่านี้  ย่อมบรรลุสมบัติต่างกัน  คือวิชา ๓
<span class="LineNumber"> 003 </span>อภิญญา ๖ และปฏิสัมภิทา ๔ นี้ตามลำดับ  ด้วยประการฉะนี้.
<span class="LineNumber"> 004 </span>            [ ผู้ปฏิบัติไม่ดีใน ๓ ปิฎกได้ผลเสียต่างกัน ]
<span class="LineNumber"> 005 </span>           ก็ภิกษุผู้ปฏิบัติไม่ดีในพระวินัย  ย่อมมีความสำคัญว่าหาโทษ
<span class="LineNumber"> 006 </span>มิได้  ในผัสสะทั้งหลายมีอันสัมผัสซึ่งรูปเป็นอุปาทินกะเป็นต้น  อันพระ
<span class="LineNumber"> 007 </span>ผู้มีพระภาคเจ้าตรัสห้ามแล้ว  โดยความเป็นอาการเสมอกับด้วยอัน
<span class="LineNumber"> 008 </span>สัมผัสซึ่งวัตถุมีเครื่องลาดและผ้าห่มเป็นต้น  ซึ่งมีสัมผัสเป็นสุข  ที่พระ
<span class="LineNumber"> 009 </span>ผู้มีพระภาคเจ้าทรงอนุญาตแล้ว.  แม้ข้อนี้ต้องด้วยคำที่พระอริฏฐะ
<span class="LineNumber"> 010 </span>กล่าวว่า  " เราย่อมรู้ทั่วถึงซึ่งธรรมอันพระผู้มีพระภาคเจ้าทรงแสดงแล้ว
<span class="LineNumber"> 011 </span>โดยประการที่ว่า  เป็นธรรมอันทำอันตรายได้อย่างไร  ธรรมเหล่านั้น
<span class="LineNumber"> 012 </span>ไม่สามารถ  เพื่อกระทำอันตรายแก่บุคคลผู้เสพได้<SUP>๑</SUP> "  ดังนี้.  ภิกษุนั้น
<span class="LineNumber"> 013 </span>ย่อมถึงความเป็นผู้ทุศีล  เพราะความปฏิบัติไม่ดีนั้น.
<span class="LineNumber"> 014 </span>           ภิกษุผู้ปฏิบัติไม่ดีในพระสูตร  ไม่รู้อยู่ซึ่งอธิบายในพระบาลีมี
<span class="LineNumber"> 015 </span>อาทิว่า  " ดูก่อนภิกษุทั้งหลาย !  บุคคล ๔ จำพวกนี้  มีอยู่ หาได้อยู่ "
<span class="LineNumber"> 016 </span>ดังนี้,  ย่อมถือเอาผิด  ที่พระผู้มีพระภาคเจ้าทรงหมายตรัสว่า  " บุคคล
<span class="LineNumber"> 017 </span>มีธรรมอันตนถือผิดแล้ว  ย่อมกล่าวตู่เราทั้งหลายด้วย  ย่อมขุดตนเอง
<span class="LineNumber"> 018 </span>ด้วย  ย่อมได้ประสบบาปมิใช่บุญมากด้วย<SUP>๒</SUP> "  ดังนี้,  ภิกษุนั้นย่อมถึง
<span class="LineNumber"> 019 </span>ความเป็นผู้มีทิฐิผิด เพราะการถือนั้น.

<span class='footnote'>๑. ว. มหา. ๒/๔๓๔.   ๒.  ม. ม. ๑๒/๒๖๖.</span>
