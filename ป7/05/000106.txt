<span class="LineNumber"> 001 </span>อิฏฏิยเถระ  พระอุตติยเถระ  พระสัมพลเถระ  พระภัททสาลเถระ  ไปยัง
<span class="LineNumber"> 002 </span>เกาะตัมพปัณณิทวีป  ด้วยสั่งว่า  " พวกท่านไปยังเกาะตัมพปัณณิทวีป
<span class="LineNumber"> 003 </span>แล้ว  จงประดิษฐานพระศาสนาในเกาะนั่น. "  พระเถระแม้ทั้งหมด เมื่อ
<span class="LineNumber"> 004 </span>จะไปยังทิสาภาคนั้น ๆ ก็เข้าใจอยู่ว่า  " ในปัจจันติมชนบททั้งหลาย
<span class="LineNumber"> 005 </span>ต้องมีคณะปัญจวรรค  จึงสมควรทำอุปสมบทกรรมได้ "  ดังนี้  จึงไปกัน
<span class="LineNumber"> 006 </span>พวกละ  ๕  รวมกับตน.
<span class="LineNumber"> 007 </span>        [ พระมัชฌันติกเถระไปประกาศพระศาสนาที่กัสมีรคันธารรัฐ ]
<span class="LineNumber"> 008 </span>           ก็โดยสมัยนั้นแล  ในแคว้นกัสมีรคันธาระ  ในฤดูข้าวกล้าสุก  มี
<span class="LineNumber"> 009 </span>พญานาคชื่ออารวาฬ  ได้บันดาลฝน  ชื่อว่าฝนลูกเห็บให้ตกลงมา  ทำ
<span class="LineNumber"> 010 </span>ข้าวกล้าให้ลอยไปยังมหาสมุทร.  พระมัชฌันติกเถระเหาะขึ้นไปสู่เวหาส
<span class="LineNumber"> 011 </span>จากนครปาตลีบุตร  แล้วไปลงเบื้องบนสระอารวาฬที่ป่าหิมพานต์
<span class="LineNumber"> 012 </span>จงกรมอยู่บ้าง  ยืนอยู่บ้าง  นั่งอยู่บ้าง  สำเร็จการนอนอยู่บ้าง  บนหลัง
<span class="LineNumber"> 013 </span>สระอารวาฬ.  นางนาคมาณวิกาทั้งหลายเห็นพระเถระนั้นแล้ว  จึงบอก
<span class="LineNumber"> 014 </span>แก่พญานาคอารวาฬว่า  " ข้าแต่มหาราช !  มีสมณะโล้นรูปหนึ่ง  ทรง
<span class="LineNumber"> 015 </span>แผ่นผ้าที่ตัดขาดด้วยศัสตรา  นุ่งห่มผ้าย้อมฝาด  ประทุษร้ายน้ำของ
<span class="LineNumber"> 016 </span>พวกเรา. "
<span class="LineNumber"> 017 </span>                  [ พญานาคอารวาฬแผลงฤทธิ์ไล่พระเถระ ]
<span class="LineNumber"> 018 </span>           พญานาคฟังคำนั้นแล้ว  ก็ถูกความโกรธครอบงำ  ได้ออกไปพบ
<span class="LineNumber"> 019 </span>พระเถระในทันใดนั้นเอง  เมื่ออดกลั้นความลบหลู่ไม่ได้  จึงได้นิรมิต
<span class="LineNumber"> 020 </span>รูปที่น่าสะพึงกลัวเป็นอันมาก  บนอากาศกลางหาว.  ( คือบันดาลให้ )
<span class="LineNumber"> 021 </span>พายุที่กล้าแข็ง  พัดฟุ้งไปในที่นั้น ๆ.  รุกขชาติทั้งหลาย  ก็หักโค่นลง.
