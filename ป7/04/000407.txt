<span class="LineNumber"> 001 </span>ปาปกมฺมสฺส  พเลน  วิสมํ  วายนฺเตน  วายุนา  เปลฺลิยมานา 
<span class="LineNumber"> 002 </span>จนฺทิมสุริยา  สิเนรุํ  ปริกฺขิปนฺตา  วิสมํ  ปริวตฺตนฺติ  ยถามคฺเคน 
<span class="LineNumber"> 003 </span>นปฺปวตฺตนฺติ ฯ  วาโต  ยถามคฺเคน  น  วายติ  อยถามคฺเคน วายติ ฯ 
<span class="LineNumber"> 004 </span>อยถามคฺเคน  วายนฺโต  อากาสฏฺ€กวิมานานิ  โขเภติ ฯ  วิมาเนสุ 
<span class="LineNumber"> 005 </span>สงฺขุภิเตสุ  เทวตานํ  กีฬนตฺถาย  จิตฺตานิ  น  นมนฺติ ฯ  จิตฺเตสุ 
<span class="LineNumber"> 006 </span>อนมนฺเตสุ  สีตุณฺหเภโท  อุตุ  ยถากาเลน  น  สมฺปชฺชติ ฯ  ตสฺมึ 
<span class="LineNumber"> 007 </span>อสมฺปชฺชนฺเต  น  สมฺมา  เทโว  วสฺสติ ฯ  กทาจิ  วสฺสติ  กทาจิ 
<span class="LineNumber"> 008 </span>น  วสฺสติ  กตฺถจิ  วสฺสติ  กตฺถจิ  น  วสฺสติ ฯ  วสฺสนฺโตปิ 
<span class="LineNumber"> 009 </span>วปฺปกาเล  องฺกุรกาเล  นาฬกาเล  ปุปฺผกาเล  ขีรคฺคหณาทิกาเลสุ 
<span class="LineNumber"> 010 </span>ยถา  ยถา  สสฺสานํ  อุปกาโร  น  โหติ  ตถา  ตถา วสฺสติ จ วิคจฺฉติ 
<span class="LineNumber"> 011 </span>จ ฯ  เตน  สสฺสานิ  วิสมปากานิ  โหนฺติ  วิคตคนฺธรสาทิสมฺปตฺตีนิ ฯ 
<span class="LineNumber"> 012 </span>เอกภาชเน  ปกฺขิตฺตตณฺฑุเลสุปิ  เอกสฺมึ  ปเทเส  ภตฺตํ  อุตฺตณฺฑุลํ 
<span class="LineNumber"> 013 </span>โหติ  เอกสฺมึ  อติกิลินฺนํ  เอกสฺมึ  สมปากํ ฯ  ตํ  ตํ  ปริภุตฺตํ 
<span class="LineNumber"> 014 </span>กุจฺฉิยมฺปิ  สพฺพโส  อปริณตํ  เอกเทเสน  ปริณตํ  สุปริณตนฺติ 
<span class="LineNumber"> 015 </span>เอวํ  ตีหิเยว  ปกาเรหิ  ปจฺจติ ฯ  ปกฺกาสยํ  น  สมฺมา  อุปคจฺฉติ ฯ 
<span class="LineNumber"> 016 </span>เตน  สตฺตา  พหฺวาพาธา  เจว  โหนฺติ  อปฺปายุกา  จ ฯ  ธมฺมิกานํ 
<span class="LineNumber"> 017 </span>ปน  ราชูนํ  กาเล  วุตฺตวิปริยาเยน  จนฺทิมสุริยา  สมํ  ปริหรนฺติ 
<span class="LineNumber"> 018 </span>ยถามคฺเคน  ปวตฺตนฺติ ฯ  อุตุสมตาว  สมฺปชฺชติ ฯ  จนฺทิมสุริยา 
<span class="LineNumber"> 019 </span>ฉ  มาเส  สิเนรุโต  พหิ  นิกฺขมนฺติ  ฉ  มาเส  อนฺโต  วิจรนฺติ ฯ 
<span class="LineNumber"> 020 </span>				[ ม. ป. ๑  ส. ป. ๑๒๖]
