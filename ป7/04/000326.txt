<span class="LineNumber"> 001 </span>นิสีทิตฺวา  มาตรํ  กายสกฺขึ  กตฺวา  สตฺตปฺปกรณํ  อภิธมฺมํ  เทเสนฺตสฺส 
<span class="LineNumber"> 002 </span>อสีติปาณโกฏิโย ฯ  เทโวโรหเณ  ตึสปาณโกฏิโย ฯ  สกฺกปฺห-
<span class="LineNumber"> 003 </span>สุตฺตนฺเต อสีติเทวสหสฺสานิ  อมตปานํ  ปิวึสุ ฯ  มหาสมยสุตฺตนฺเต  
<span class="LineNumber"> 004 </span>มงฺคลสุตฺเต จูฬราหุโลวาเท  สมจิตฺตปฏิปทายาติ  อิเมสุ  จตูสุ  
<span class="LineNumber"> 005 </span>€าเนสุ อภิสมยปฺปตฺตสตฺตานํ  ปริจฺเฉโท  นตฺถิ ฯ  เอตสฺสปิ  สตฺต-
<span class="LineNumber"> 006 </span>โลกสฺส อนุกมฺปาย  อุปฺปนฺโนติ  ยาวชฺชทิวสา  อิโต  ปรํปิ  อนาคเต 
<span class="LineNumber"> 007 </span>อิมํ  สาสนํ  นิสฺสาย  สคฺคโมกฺขมคฺเค  ปติฏฺ€หนฺตานํ  วเสนาปิ 
<span class="LineNumber"> 008 </span>อยมตฺโถ  เวทิตพฺโพ ฯ  เทวมนุสฺสานนฺติ  นเกวลํ  เทวมนุสฺสานํเยว 
<span class="LineNumber"> 009 </span>อวเสสานํ  นาคสุปณฺณาทีนมฺปิ  อตฺถาย  หิตาย  สุขาเยว  อุปฺปนฺโน ฯ 
<span class="LineNumber"> 010 </span>สเหตุกปฏิสนฺธิเก  ปน  มคฺคผลสจฺฉิกิริยาย  ภพฺเพ  ปุคฺคเล  ทสฺเสตุํ 
<span class="LineNumber"> 011 </span>เอวํ  วุตฺตํ ฯ  ตสฺมา  เอเตสมฺปิ  อตฺถตฺถาย  หิตตฺถาย  สุขตฺถาเยว 
<span class="LineNumber"> 012 </span>อุปฺปนฺโนติ เวทิตพฺโพ ฯ 
<span class="LineNumber"> 013 </span>	[๑๕๔]  กตโม  เอกปุคฺคโลติ  กเถตุกมฺยตาปุจฺฉา ฯ  อิทานิ 
<span class="LineNumber"> 014 </span>ตาย  ปุจฺฉาย  ปุฏฺ€ํ  เอกปุคฺคลํ  วิภาเวนฺโต  ตถาคโต  อรหํ สมฺมา-
<span class="LineNumber"> 015 </span>สมฺพุทฺโธติ  อาห ฯ  ตทตฺถปรินิปฺผาทนนฺติ  โลกตฺถนิปฺผาทนํ พุทฺธ-
<span class="LineNumber"> 016 </span>กิจฺจสมฺปาทนนฺติ  อตฺโถ ฯ  ป€มํ  ลุมฺพินีวเน  ทุติยํ  โพธิมณฺเฑติ 
<span class="LineNumber"> 017 </span>ลุมฺพินีวเน  รูปกาเยน  ชาโต  โพธิมณฺเฑ  ธมฺมกาเยน ฯ เอวมา-
<span class="LineNumber"> 018 </span>ทินาติ  อาทิสทฺเทน  เวรฺชากิตฺตนโต  รูปกายสฺส  อนุคฺคณฺหนํ 
<span class="LineNumber"> 019 </span>ทสฺเสติ  นเฬรุปุจิมนฺทมูลกิตฺตนโต  ธมฺมกายสฺส ฯ  ตถา  ปุริเมน
<span class="LineNumber"> 020 </span>				[ ม. ป. ๑  ส. ป. ๑๑๓] 
