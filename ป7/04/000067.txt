<span class="LineNumber"> 001 </span>วินโย  จ  ปริยตฺโต  เตนหิ  ภนฺเต  เถโร  อายสฺมนฺตมฺปิ  อานนฺทํ 
<span class="LineNumber"> 002 </span>อุจฺจินตูติอาทึ ฯ  ตสฺมา  ตโต  ปรนฺติ  เอตฺถ  สุภทฺทกณฺฑโต  
<span class="LineNumber"> 003 </span>ปรนฺติ เอวมตฺโถ  ทฏฺ€พฺโพ ฯ  สพฺพํ  สุภทฺทกณฺฑํ  วิตฺถารโต  
<span class="LineNumber"> 004 </span>เวทิตพฺพนฺติ  หิ อิมินา  ยํ  น  อิจฺฉิสฺสาม  น ตํ กริสฺสามาติ เอตํ 
<span class="LineNumber"> 005 </span>ปริยนฺตํ สุภทฺทกณฺฑปาลึ ทสฺเสตฺวา  อิทานิ  อวเสสํ  อุสฺสาหชน-
<span class="LineNumber"> 006 </span>นปฺปการปฺปวตฺตปาลึเยว ทสฺเสนฺโต หนฺท มยํ อาวุโสติอาทิมาห ฯ 
<span class="LineNumber"> 007 </span>	[๓๕]  ตตฺถ  ปุเร  อธมฺโม  ทิปฺปตีติ  เอตฺถ  อธมฺโม  นาม 
<span class="LineNumber"> 008 </span>ทสกุสลกมฺมปถธมฺมปฏิปกฺขภูโต  อธมฺโม ฯ  ปุเร  ทิปฺปตีติ  อปินาม 
<span class="LineNumber"> 009 </span>ทิปฺปติ ฯ  อถวา  ยาว  อธมฺโม  ธมฺมํ  ปฏิพาหิตุํ  สมตฺโถ  โหติ 
<span class="LineNumber"> 010 </span>ตโต  ปุเรตรเมวาติ  อตฺโถ ฯ  อาสนฺเน  หิ  อนธิปฺเปโต  อยํ 
<span class="LineNumber"> 011 </span>ปุเรสทฺโท ฯ  ทิปฺปตีติ  ทิปฺปิสฺสติ ฯ  ปุเรสทฺทโยเคน  หิ  อนาคตตฺเถ 
<span class="LineNumber"> 012 </span>อยํ  วตฺตมานปฺปโยโค  ยถา  ปุรา  วสฺสติ  เทโวติ ฯ  เกจิ  ปเนตฺถ 
<span class="LineNumber"> 013 </span>เอวํ  วณฺณยนฺติ  ปุเรติ  ปจฺฉา  อนาคเต  ยถา  อทฺธานํ  คจฺฉนฺ-
<span class="LineNumber"> 014 </span>ตสฺส คนฺตพฺพมคฺโค  ปุเรติ  วุจฺจติ  ตถา  อิทํ<SUP>๑</SUP>  ทฏฺ€พฺพนฺติ ฯ 
<span class="LineNumber"> 015 </span>อวินโยติ  ปหานวินยสํวรวินยานํ  ปฏิปกฺขภูโต  อวินโย ฯ วินย-
<span class="LineNumber"> 016 </span>วาทิโน  ทุพฺพลา  โหนฺตีติ  เอวํ  อิติสทฺโทปิ  เอตฺถ  ทฏฺ€พฺโพ ตโต 
<span class="LineNumber"> 017 </span>ปรํ  อาหาติ  อิมินา  สมฺพนฺโธ ฯ  โปตฺถเกสุ  ปน  กตฺถจิ  อิติสทฺโท 
<span class="LineNumber"> 018 </span>น  ทิสฺสติ ฯ  ปาลิยํ  ปน  ทีฆนิกายฏฺ€กถายฺจ  อตฺเถว  อิติสทฺโท ฯ 
<span class='footnote'>๑. ม. อิธ ฯ </span>
<span class="LineNumber"> 019 </span>					[ ส.  ป. ๖ ]
