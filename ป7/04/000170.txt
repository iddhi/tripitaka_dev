<span class="LineNumber"> 001 </span>คเหสฺสามาติ  เตสุ  อนาคเตสุเยว  วคฺเคน  สงฺเฆน  กมฺมํ  กตฺวา 
<span class="LineNumber"> 002 </span>ปจฺฉา  อนุมตึ  คเหตุํ  กปฺปติ ฯ  วคฺคกมฺมํ  น  โหตีติ  อธิปฺปาโย ฯ 
<span class="LineNumber"> 003 </span>กปฺปติ  อาจิณฺณกปฺโปติ  อาจริยุปชฺฌาเยหิ  อาจิณฺโณ  กปฺปตีติ 
<span class="LineNumber"> 004 </span>อตฺโถ ฯ  โส  ปน  เอกจฺโจ  กปฺปติ  ธมฺมิโก  เอกจฺโจ  น  กปฺปติ 
<span class="LineNumber"> 005 </span>อธมฺมิโกติ  เวทิตพฺโพ ฯ  กปฺปติ  อมถิตกปฺโปติ  ยํ  ขีรํ  ขีรภาเวน 
<span class="LineNumber"> 006 </span>วิชหิตํ  ทธิภาวํ  อสมฺปตฺตํ  ตํ  ภุตฺตาวินา  ปวาริเตน  อนติริตฺตํ 
<span class="LineNumber"> 007 </span>ภุฺชิตุํ  กปฺปตีติ  อตฺโถ ฯ  กปฺปติ  ชโลคึ  ปาตุนฺติ  เอตฺถ 
<span class="LineNumber"> 008 </span>ชโลคีติ  ตรุณสุรา ฯ  ยํ  มชฺชสมฺภารํ  เอกโต  กตํ  มชฺชภาวํ 
<span class="LineNumber"> 009 </span>อสมฺปตฺตํ  ตํ  ปาตุํ  วฏฺฏตีติ  อธิปฺปาโย ฯ  ชาตรูปรชตนฺติ  สรสโต 
<span class="LineNumber"> 010 </span>วิการํ  อนาปชฺชิตฺวา  สพฺพทา  ชาตรูปเมว  โหตีติ  ชาตํ  รูปเมตสฺสาติ 
<span class="LineNumber"> 011 </span>ชาตรูปํ  สุวณฺณํ ฯ  ธวลสภาวตาย  ราชตีติ  รชตํ  รูปิยํ ฯ 
<span class="LineNumber"> 012 </span>สุสูนาคปุตฺโตติ  สุสูนาคสฺส  ปุตฺโต ฯ  กากณฺฑกปุตฺโตติ กากณฺฑก-
<span class="LineNumber"> 013 </span>พฺราหฺมณสฺส  ปุตฺโต ฯ  วชฺชีสูติ  ชนปทวจนตฺตา  พหุวจนํ กตํ ฯ  
<span class="LineNumber"> 014 </span>เอโกปิ  หิ  ชนปโท  รูฬฺหิสทฺทตฺตา  พหุวจเนน  วุจฺจติ ฯ เยน 
<span class="LineNumber"> 015 </span>เวสาลี  ตทวสรีติ  เยน  ทิสาภาเคน  เวสาลี  อวสริตพฺพา  ยสฺมึ 
<span class="LineNumber"> 016 </span>วา  ปเทเส  เวสาลี  ตทวสริ  เตน  อวสริ  ตํ  วา  อวสริ ฯ 
<span class="LineNumber"> 017 </span>ตมฺปตฺโตติ  อตฺโถ ฯ  มหาวเน  กูฏาคารสาลายนฺติ  เอตฺถ  มหาวนํ 
<span class="LineNumber"> 018 </span>นาม  สยํ  ชาตมโรปิมํ  สปริจฺเฉทํ  มหนฺตํ  วนํ ฯ  กปิลวตฺถุสามนฺตา 
<span class="LineNumber"> 019 </span>ปน  มหาวนํ  หิมวนฺเตน  สห  เอกาพทฺธํ  อปริจฺเฉทํ  หุตฺวา มหา-
