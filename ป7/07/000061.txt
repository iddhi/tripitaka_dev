<span class="LineNumber"> 001 </span>แรกเรียกว่า  บริกรรมและอุปจาระ  ที่  ๒  เรียกว่า  อนุโลม ที่ ๓  เรียก 
<span class="LineNumber"> 002 </span>ว่า  โคตรภู  ที่ ๔  เรียกว่า  อัปปนาจิต.   จริงอยู่ ชวนะดวงที่ ๔  เท่านั้น
<span class="LineNumber"> 003 </span>บางที  ที่  ๕  ย่อมเป็นไป๑  ไม่ถึงดวงที่ ๖ หรือที่ ๗  เพราะอาสันนภวังค์
<span class="LineNumber"> 004 </span>( ภวังค์ใกล้อัปปนา )  ตกไป.
<span class="LineNumber"> 005 </span>           ส่วนพระโคทัตตเถระ   ผู้ชำนาญอภิธรรม  กล่าวไว้ว่า  " กุศล-
<span class="LineNumber"> 006 </span>ธรรมทั้งหลาย  ย่อมเป็นธรรมที่กำลัง  โดยอาเสวนปัจจัย;  เพราะฉะนั้น
<span class="LineNumber"> 007 </span>ชวนะย่อมถึงที่ ๖  หรือที่ ๗. "  คำนั้นถูกคัดค้านในอรรถกถาทั้งหลาย.
<span class="LineNumber"> 008 </span>ในชวนจิตเหล่านั้น จิตที่เป็นบุรพภาค  เป็นกามาวจร,  ส่วนอัปปนาจิต
<span class="LineNumber"> 009 </span>เป็นรูปาวจร.  ปฐมฌาน  ซึ่งละองค์  ๕  ประกอบด้วยองค์  ๕  สมบูรณ์
<span class="LineNumber"> 010 </span>ด้วยลักษณะ  ๑๐ มีความงาม ๓ ย่อมเป็นอันพระโยคีนี้บรรลุแล้ว  โดย
<span class="LineNumber"> 011 </span>นัยดังกล่าวมาฉะนี้.  เธอยังองค์ฌานทั้งหลาย มีวิตกเป็นต้นให้สงบ
<span class="LineNumber"> 012 </span>ราบคาบในอารมณ์นั้นนั่นเอง  ย่อมบรรลุฌานที่ ๒  ที่ ๓  และที่ ๔.
<span class="LineNumber"> 013 </span>และด้วยเหตุมีประมาณเพียงนี้  เธอย่อมเป็นผู้ถึงที่สุดแห่งภาวนา  ด้วย
<span class="LineNumber"> 014 </span>อำนาจแห่งการหยุดไว้. ในอธิการนี้  มีสังเขปกถาเท่านี้  ส่วนนักศึกษา
<span class="LineNumber"> 015 </span>ผู้ต้องการความพิสดาร  พึงถือเอาจากปกรณ์วิเสส  ชื่อวิสุทธิมรรคเถิด.
<span class="LineNumber"> 016 </span>           ส่วนในกายานุปัสสนานี้  ภิกษุผู้บรรลุจตุตถฌานแล้วอย่างนั้น
<span class="LineNumber"> 017 </span>มีความประสงค์ที่จะเจริญกรรมฐาน  ด้วยอำนาจการกำหนดและการ
<span class="LineNumber"> 018 </span>เปลี่ยนแปลง แล้วบรรลุความหมดจด  กระทำฌานนั้นนั่นแล  ให้ถึง
<span class="LineNumber"> 019 </span>ความชำนิชำนาญ  ( วสี )  ด้วยอาการ ๕  อย่าง  กล่าวคือ  <B>อาวัชชนะ</B>
<span class="LineNumber"> 020 </span>การรำพึง  <B>สมาปัชชนะ</B>  การเข้า  <B>อธิฏฐานะ</B>  การตั้งใจ  <B>วุฏฐานะ</B>
<span class="LineNumber"> 021 </span>การออก  และ  <B>ปัจจเวกขณะ</B>  การพิจารณา  แล้วกำหนด  รูปและอรูป

<span class='footnote'>๑.  โยชนา  ๑/๓๓๘  แก้ อปฺเปติ  เป็น  ปวตฺตติ.</span>
