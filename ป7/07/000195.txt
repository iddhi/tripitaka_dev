<span class="LineNumber"> 001 </span>ผมย่อมไม่กลัวต่อความตาย. "  เพราะเหตุนั้น  จึงไม่มีอาบัติแก่ภิกษุนั้น. 
<span class="LineNumber"> 002 </span>แม้ในเรื่องความเดือดร้อนใจ  ก็มีนัยเหมือนกันนี้.   ๓ เรื่องถัดจากเรื่อง
<span class="LineNumber"> 003 </span>ความเดือดร้อนใจนั้นไปเป็นเหมือนเรื่องความเพียรนั่นเอง.
<span class="LineNumber"> 004 </span>           บรรดาเรื่องเวทนา<SUP>๑</SUP>ทั้งหลาย  พึงทราบวินิจฉันในเรื่องทีแรก
<span class="LineNumber"> 005 </span>ก่อน :-  ภิกษุนั้นตั้งอยู่ในอธิวาสนขันติ  ด้วยกำลังแห่งความพิจารณา
<span class="LineNumber"> 006 </span>จึงตอบว่า  " ดูก่อนอาวุโสทั้งหลาย !  อันคนพอดีพอร้าย  ไม่สามารถ
<span class="LineNumber"> 007 </span>จะอดกลั้นได้.  " เพราะเหตุนั้น  จึงไม่มีอาบัติแก่เธอ.  ส่วนในเรื่องที่  ๒
<span class="LineNumber"> 008 </span>เป็นถุลลัจจัย  เพราะภิกษุนั้นไม่ได้ทำการอวดอุตริมนุสธรรมที่เป็นที่น้อม
<span class="LineNumber"> 009 </span>เข้ามาในตน  กล่าวโดยอ้อมว่า  " ดูก่อนอาวุโสทั้งหลาย !  อันปุถุชน
<span class="LineNumber"> 010 </span>ไม่สามารถ  ( จะอดกลั้นได้ ). "
<span class="LineNumber"> 011 </span>           ในเรื่องพราหมณ์ทั้งหลาย  มีวินิจฉัยดังนี้ :-  ได้ยินว่า  พราหมณ์
<span class="LineNumber"> 012 </span>คนนั้น  ได้กล่าวว่า  " นิมนต์พระอรหันต์ทั้งหลาย  จงมาเถิดเจ้าข้า ! "
<span class="LineNumber"> 013 </span>ด้งนี้  อย่างเดียวก็หามิได้,  ( โดยที่แท้ )  คำพูดทั้งหมดที่เปล่งออกจาก
<span class="LineNumber"> 014 </span>ปากของพราหมณ์นั้น  ประกอบด้วยวาทะว่าอรหันต์ทั้งนั้น  ดังนี้ว่า
<span class="LineNumber"> 015 </span>" ท่านทั้งหลาย  จงปูลาดอาสนะ  จงถวายน้ำล้างเท้าแก่พระอรหันต์
<span class="LineNumber"> 016 </span>ทั้งหลาย,  ขอพระอรหันต์ทั้งหลาย  จงล้างเท้าเถิด. "  ก็คำพูดนั้นของ
<span class="LineNumber"> 017 </span>พราหมณ์นั้น  เป็นการกล่าวด้วยความเลื่อมใน  คือ  เป็นคำกล่าวของ
<span class="LineNumber"> 018 </span>พราหมณ์  ผู้ถูกกำลังศรัทธาของตนให้ขะมักเขม้นแล้ว  เพราะความ
<span class="LineNumber"> 019 </span>เป็นผู้สัทธาจริต.  เพราะเหตุนั้น  พระผู้มีพระภาคเจ้า  จึงตรัสว่า
<span class="LineNumber"> 020 </span>" ดูก่อนภิกษุทั้งหลาย !  ไม่เป็นอาบัติ  เพราะการกล่าวด้วยความเลื่อมใส. "
<span class="LineNumber"> 021 </span>อันภิกษุผู้ถูกเขากล่าวอย่างนั้น  ไม่ควรเป็นผู้ร่าเริงยินดีเลยบริโภคปัจจัย

<span class='footnote'>๑.  เทสนาวตฺถูสุ  ว่าจะผิด  เพราะพูดถึงเรื่องอดกลั้นเวทนา  ฉะนั้น  จึงควรแก้เป็น  เวทนาวตฺถูสุ</span>
<span class='footnote'>ดังที่แปลไว้แล้วนั่น.</span>
