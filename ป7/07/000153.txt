<span class="LineNumber"> 001 </span>           บรรดาบทเหล่านั้น  สองบทว่า  <B>สนฺโต  สํวิชฺชมานา</B>  มีคำอธิบายว่า 
<span class="LineNumber"> 002 </span>" มีอยู่  และหาได้อยู่. "
<span class="LineNumber"> 003 </span>           บทว่า  <B>อิธ</B>  คือ  ในสัตว์โลกนี้.
<span class="LineNumber"> 004 </span>           สองบทว่า  <B>เอวํ  โหหิ</B> ความว่า  ความปรารถนาในส่วนเบื้องต้น
<span class="LineNumber"> 005 </span>ย่อมเกิดขึ้นอย่างนี้.  ศัพท์ว่า  <B>" สุ "</B>  ในคำว่า  <B>" กทาสุ  นามาหํ "</B>
<span class="LineNumber"> 006 </span>นี้  เป็นนิบาต.  ความว่า  " ชื่อ  เมื่อไรหนอ ? "
<span class="LineNumber"> 007 </span>           ข้อว่า  <B>โส  อปเรน  สมเยน</B>  ความว่า  มหาโจรนั้น  ครั้นคิดใน
<span class="LineNumber"> 008 </span>ส่วนเบื้องต้นอย่างนั้นแล้ว.  ก็เพิ่มพูนบริษัทขึ้นโดยลำดับ  กระทำกรรมมี
<span class="LineNumber"> 009 </span>อาทิอย่างนี้คือ  กรรมเป็นเหตุประทุษร้ายคนเดินทาง  ปล้นสะดมชาวบ้าน
<span class="LineNumber"> 010 </span>ที่อยู่ชายแดน  เป็นบุรุษผู้ถึงความเจริญไพบูลย์ขึ้นแล้ว  ทำบ้านมิให้เป็น
<span class="LineNumber"> 011 </span>บ้านบ้าง  ทำชนบทมิให้เป็นชนบทบ้าง  ฆ่าเอง  ให้ผู้อื่นฆ่า  ตัดเอง  ให้
<span class="LineNumber"> 012 </span>ผู้อื่นตัด  เผาผลาญเอง  ให้ผู้อื่นเผาผลาญ.
<span class="LineNumber"> 013 </span>             [ มหาโจรในพระศาสนาเที่ยวย่ำยีสิกขาบทน้อยใหญ่ ]
<span class="LineNumber"> 014 </span>           พระผู้มีพระภาคเจ้า  ครั้นทรงแสดงโจรภายนอกอย่างนี้แล้ว  จึง
<span class="LineNumber"> 015 </span>ตรัสพระดำรัสว่า  <B>" เอวเมว  โข "</B>  เป็นต้น  เพื่อทรงแสดงมหาโจร
<span class="LineNumber"> 016 </span>๕  จำพวกในพระศาสนา  ผู้เช่นกับโจรภายนอกนั้น.
<span class="LineNumber"> 017 </span>           บรรดาบทเหล่านั้น  บทว่า  <B>ปาปภิกฺขุโน</B>  ความว่า  ในที่อื่น  ๆ
<span class="LineNumber"> 018 </span>ภิกษุต้องปาราชิก  มีมูลขาดแล้ว  ท่านเรียกว่า  " ภิกษุผู้เลวทราม. "
<span class="LineNumber"> 019 </span>ส่วนในสิกขาบทนี้  ภิกษุผู้มิได้ต้องปาราชิก  แต่ตั้งอยู่ในอิจฉาจาร  เที่ยว
<span class="LineNumber"> 020 </span>ย่ำยีสิกขาบทน้อยใหญ่  ท่านประสงค์เอาว่า  " ภิกษุผู้เลวทราม. "  ความ
<span class="LineNumber"> 021 </span>ปรารถนาในส่วนเบื้องต้น  ย่อมเกิดขึ้นแม้แก่ภิกษุผู้เลวทรามนั้น  เหมือน
