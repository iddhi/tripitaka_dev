<span class="LineNumber"> 001 </span>ให้ประโยค  ( กิริยาที่ตัดไม้นั้น )  สำเร็จได้.<SUP>๑</SUP>  นิมิตคือสติเป็นเครื่อง 
<span class="LineNumber"> 002 </span>เข้าไปผูกไว้  เปรียบเหมือนต้นไม้ที่เขาวางให้บนภาคพื้นที่เรียบเสมอ.
<span class="LineNumber"> 003 </span>ลมหายใจเข้าและลมหายใจออก  เปรียบเหมือนฟันเลื่อย. ภิกษุนั่นตั้งสติ
<span class="LineNumber"> 004 </span>ไว้มั่น  ที่ปลายจมูกหรือที่ริมฝีปาก  ย่อมไม่ใฝ่ใจถึงลมหายใจเข้าและ
<span class="LineNumber"> 005 </span>หายใจออกที่ผ่านมาหรือที่ผ่านไป, ลมหายใจเข้าและลมหายใจออกที่ผ่าน
<span class="LineNumber"> 006 </span>มาหรือผ่านไป จะไม่ปรากฏก็หามิได้,  ประธานย่อมปรากฏ  และภิกษุนั้น
<span class="LineNumber"> 007 </span>ย่อมให้ประโยคสำเร็จได้  ทั้งได้บรรลุคุณพิเศษด้วย เหมือนบุรุษตั้งสติไว้
<span class="LineNumber"> 008 </span>ด้วยอำนาจแห่งฟันเลื่อยซึ่งถูกที่ต้นไม้ เขาย่อมไม่ได้ใฝ่ใจถึงฟันเลื่อยที่
<span class="LineNumber"> 009 </span>ผ่านมาหรือที่ผ่านไป  ทั้งฟันเลื่อยที่ผ่านมาหรือที่ผ่านไป  จะไม่ปรากฏ
<span class="LineNumber"> 010 </span>ก็หามิได้, ประธานย่อมปรากฏ และเขาย่อมทำประโยคให้สำเร็จได้
<span class="LineNumber"> 011 </span>ฉะนั้น. คำว่า  ' ประธาน '  ประธานเป็นไฉน ?  กายก็ดี  จิตก็ดี ของ
<span class="LineNumber"> 012 </span>ภิกษุผู้ปรารภความเพียร ย่อมควรแก่การงาน,  นี้เป็นประธาน. ประโยค
<span class="LineNumber"> 013 </span>เป็นไฉน ?  ภิกษุผู้ปรารภความเพียร  ย่อมละอุปกิเลสได้ วิตกย่อมสงบ
<span class="LineNumber"> 014 </span>ไป,  นี้เป็นประโยค.  คุณพิเศษเป็นไฉน ?  ภิกษุผู้ปรารภความเพียร
<span class="LineNumber"> 015 </span>ย่อมละสังโยชน์ได้ อนุสัยย่อมหมดสิ้นไป,  นี้เป็นคุณพิเศษ.  ธรรม
<span class="LineNumber"> 016 </span>๓  ประการเหล่านี้ ย่อมไม่เป็นอารมณ์แห่งจิตดวงเดียว และธรรม  ๓
<span class="LineNumber"> 017 </span>ประการเหล่านี้  จะไม่ปรากฏก็หามิได้,  จิตย่อมไม่ถึงความฟุ้งซ่าน,
<span class="LineNumber"> 018 </span>ประธาน  ( ความเพียร )  ย่อมปรากฏ,  และพระโยคาวจร  ทำให้
<span class="LineNumber"> 019 </span>ประโยค  ( การหมั่นประกอบภาวนา ) สำเร็จได้ ทั้งได้บรรลุคุณพิเศษ
<span class="LineNumber"> 020 </span>ด้วย. 

<span class='footnote'>๑.  บาลีที่มาเดิม  มีศัพท์ว่า  วิเสสมธิคจฺฉติ.  ขุ.  ปฏิ.  ๓๒/๒๕๗.</span>
