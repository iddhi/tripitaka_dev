<span class="LineNumber"> 001 </span>                       ๙.   เรื่องพระโสไรยเถระ<SUP>*</SUP>  [๓๒]
<span class="LineNumber"> 002 </span>                                [ข้อความเบื้องต้น] 
<span class="LineNumber"> 003 </span>	พระศาสดายังธรรมเทศนานี้ว่า  <B>"น  ตํ  มาตา  ปิตา  กยิรา"</B>
<span class="LineNumber"> 004 </span>เป็นต้น  ซึ่งตั้งขึ้นในโสไรยนคร  ให้จบลงในพระนครสาวัตถี.
<span class="LineNumber"> 005 </span>               [เศรษฐีบุตรกลับเพศเป็นหญิงแล้วหลบหนี]
<span class="LineNumber"> 006 </span>	เมื่อพระสัมมาสัมพุทธเจ้า  ประทับอยู่ในกรุงสาวัตถี,  ลูกชาย
<span class="LineNumber"> 007 </span>ของโสไรยเศรษฐี  ในโสไรยนคร  นั่งบนยานน้อยอันมีความสุขกับ
<span class="LineNumber"> 008 </span>สหายผู้หนึ่งออกไปจากนคร  เพื่อประโยชน์จะอาบน้ำด้วยบริวารเป็น
<span class="LineNumber"> 009 </span>อันมาก.  ขณะนั้น  พระมหากัจจายนเถระ  มีความประสงค์จะเข้าไป
<span class="LineNumber"> 010 </span>สู่โสไรยนคร  เพื่อบิณฑบาต  ห่มผ้าสังฆาฏิภายนอกพระนคร.  ก็
<span class="LineNumber"> 011 </span>สรีระของพระเถระมีสีเหมือนทองคำ  ลูกชายของโสไรยเศรษฐี  เห็น
<span class="LineNumber"> 012 </span>ท่านแล้ว  จึงคิดว่า  "สวยจริงหนอ  พระเถระรูปนี้  ควรเป็นภริยา
<span class="LineNumber"> 013 </span>ของเรา,  หรือสีแห่งสรีระของภริยาของเรา  พึงเป็นเหมือนสีแห่ง
<span class="LineNumber"> 014 </span>สรีระของพระเถระนั้น."  ในขณะสักว่าเขาคิดแล้วเท่านั้น  เพศชาย
<span class="LineNumber"> 015 </span>ของเศรษฐีบุตรนั้น   ก็หายไป,  เพศหญิงได้ปรากฏแล้ว.  เขาละอาย
<span class="LineNumber"> 016 </span>จึงลงจากยานน้อยหนีไป.  ชนใกล้เคียงจำลูกชายเศรษฐีนั้นไม่ได้  จึง
<span class="LineNumber"> 017 </span>กล่าวว่า  "อะไรนั่น ๆ ?"   แม้นางก็เดินไปสู่หนทางอันไปยังเมือง
<span class="LineNumber"> 018 </span>ตักกสิลา.

<span class='footnote'>*  พระมหาเปรื่อง  ป.  ๖  วัดบวรนิเวศวิหาร  แปล.</span>
