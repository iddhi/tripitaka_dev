<span class="LineNumber"> 001 </span>นายมฆะ  ปลูกต้นทองหลางต้นหนึ่งไว้  ไม่สู้ห่างศาลา  แล้วปูแผ่นศิลา 
<span class="LineNumber"> 002 </span>ไว้ที่โคนต้นทองหลางนั้น.  พวกที่เข้าไปแล้ว  ๆ สู่ศาลา  แลดูช่อฟ้า
<span class="LineNumber"> 003 </span>อ่านหนังสือแล้ว  ย่อมพูดกันว่า  "ศาลาชื่อสุธรรมา"  ชื่อของชน  ๓๓
<span class="LineNumber"> 004 </span>คนไม่ปรากฏ.  นางสุนันทา  คิดว่า "พวกนี้   เมื่อทำศาลาทำพวกเรา
<span class="LineNumber"> 005 </span>ไม่ให้มีส่วนบุญด้วย.  แต่นางสุธรรมา  ก็ทำช่อฟ้าเข้าร่วมส่วนจนได้
<span class="LineNumber"> 006 </span>เพราะความที่ตนเป็นคนฉลาด,  เราก็ควรจะทำอะไร ๆ บ้าง,  จักทำอะไร
<span class="LineNumber"> 007 </span>หนอ ?"   ในทันใดนั้น  นางก็ได้มีความคิดดังนี้ว่า  "พวกที่มาสู่ศาลา
<span class="LineNumber"> 008 </span>ควรจะได้น้ำกินและน้ำอาบ,  เราจะให้เขาขุดสระโบกขรณี,"   นางให้
<span class="LineNumber"> 009 </span>เขาสร้างสระโบกขรณีแล้ว.
<span class="LineNumber"> 010 </span>	นางสุจิตรา   คิดว่า  "นางสุธรรมา  ได้ให้ช่อฟ้า,   นางสุนันทา
<span class="LineNumber"> 011 </span>ได้สร้างสระโบกขรณี,  เราก็ควรสร้างอะไร ๆ  บ้าง  เราจักทำอะไร
<span class="LineNumber"> 012 </span>หนอแล ?"   ทีนั้น   นางได้มีความคิดดังนี้ว่า  "ในเวลาที่พวกชนมาสู่
<span class="LineNumber"> 013 </span>ศาลา  ดื่มน้ำอาบน้ำแล้วไป   ควรจะประดับระเบียบดอกไม้แล้วจึงไป,
<span class="LineNumber"> 014 </span>เราจักสร้างสวนดอกไม้. "   นางได้ให้เขาสร้างสวนดอกไม้อันน่ารื่นรมย์
<span class="LineNumber"> 015 </span>แล้ว.  ผู้ที่จะออกปากว่า  "โดยมากในสวนนั้น  ไม่มีต้นไม้ที่เผล็ดดอก
<span class="LineNumber"> 016 </span>ออกผลชื่อโน้น"  ดังนี้  มิได้มี.
<span class="LineNumber"> 017 </span>	ฝ่ายนางสุชาดา  คิดเสียว่า  "เราเป็นทั้งลูกลุงของนายมฆะ  เป็น
<span class="LineNumber"> 018 </span>ทั้งบาทบริจาริกา  (ภริยา),   กรรมที่นายมฆะนั่นทำแล้ว  ก็เป็นของ
<span class="LineNumber"> 019 </span>เราเหมือนกัน,  กรรมที่เราทำแล้ว  ก็เป็นของนายมฆะนั่นเหมือนกัน"
<span class="LineNumber"> 020 </span>ดังนี้แล้ว  ไม่ทำอะไร ๆ  มัวแต่งแต่ตัวของตนเท่านั้น  ปล่อยเวลาให้
<span class="LineNumber"> 021 </span>ผ่านพ้นไปแล้ว.
