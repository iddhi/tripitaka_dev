<span class="LineNumber"> 001 </span>คามํ   ปวิสนฺตา   สามเณรํ   ปุจฺฉึสุ   กึ   นุ  ติสฺส  อมฺเหหิ  สทฺธึ  
<span class="LineNumber"> 002 </span>คมิสฺสสิ   อุทาหุ  ปจฺฉาติ.  มม  คมนเวลายเมว  คมิสฺสามิ  คจฺฉถ  
<span class="LineNumber"> 003 </span>ตุมฺเห  ภนฺเตติ.  ภิกฺขู  ปตฺตจีวรมาทาย  ปาวิสึสุ. สตฺถา เชตวนสฺมึเยว
<span class="LineNumber"> 004 </span>จีวรํ   ปารุปิตฺวา   ปตฺตมาทาย   เอกจิตฺตกฺขเณเนว   คนฺตฺวา  ภิกฺขูนํ
<span class="LineNumber"> 005 </span>ปุรโต    €ิตเมว    อตฺตานํ   ทสฺเสสิ.   สมฺมาสมฺพุทฺโธ   อาคโตติ  
<span class="LineNumber"> 006 </span>สกลคาโม   สงฺขุภิตฺวา   เอกโกลาหโล  อโหสิ.  มนุสฺสา  อุทคฺคจิตฺตา  
<span class="LineNumber"> 007 </span>พุทฺธปฺปมุขํ   ภิกฺขุสงฺฆํ   นิสีทาเปตฺวา   ยาคุํ   ทตฺวา   ขชฺชกํ  อทํสุ. 
<span class="LineNumber"> 008 </span>สามเณโร   ภตฺเต   อนิฏฺ€ิเตเยว  อนฺโตคามํ  ปาวิสิ.  คามวาสิโน 
<span class="LineNumber"> 009 </span>นีหริตฺวา   ตสฺส   สกฺกจฺจํ   ภิกฺขํ   อทํสุ.  โส  ยาปนมตฺตํ  คเหตฺวา
<span class="LineNumber"> 010 </span>สตฺถุ   สนฺติกํ   คนฺตฺวา   ปตฺตํ  อุปนาเมสิ.  สตฺถา  อาหร  ติสฺสาติ
<span class="LineNumber"> 011 </span>หตฺถํ  ปสาเรตฺวา  ปตฺตํ  คเหตฺวา  ปสฺส  สารีปุตฺต  ตว  สามเณรสฺส  
<span class="LineNumber"> 012 </span>ปตฺตนฺติ   เถรสฺส   ทสฺเสสิ.   เถโร  สตฺถุ  หตฺถโต  ปตฺตํ  คเหตฺวา 
<span class="LineNumber"> 013 </span>สามเณรสฺส  ทตฺวา  คจฺฉ  อตฺตโน  ปตฺตฏฺ€าเน  นิสีทิตฺวา  ภตฺตกิจฺจํ 
<span class="LineNumber"> 014 </span>กโรหีติ  อาห.  คามวาสิโน  พุทฺธปฺปมุขํ  ภิกฺขุสงฺฆํ  ปริวิสิตฺวา  สตฺถารํ 
<span class="LineNumber"> 015 </span>อนุโมทนํ  ยาจึสุ.  สตฺถา  อนุโมทนํ  กโรนฺโต  เอวมาห  ลาภา  โว
<span class="LineNumber"> 016 </span>อุปาสกา  เย  ตุมฺเห  อตฺตโน  กุลุปกํ  สามเณรํ  นิสฺสาย  สารีปุตฺตํ 
<span class="LineNumber"> 017 </span>โมคฺคลฺลานํ   กสฺสปนฺติ   อสีติมหาสาวเก   ทสฺสนาย   ลภถ   อหมฺปิ  
<span class="LineNumber"> 018 </span>ตุมฺหากํ   กุลุปกเมว   นิสฺสาย   อาคโต   พุทฺธทสฺสนมฺปิ   โว   อิมํ 
<span class="LineNumber"> 019 </span>นิสฺสาเยว  ลทฺธํ  ลาภา  โว  สุลทฺธํ  โวติ.  มนุสฺสา จินฺตยึสุ อโห 
<span class="LineNumber"> 020 </span>อมฺหากํ    ลาภา   พุทฺธานฺเจว   ภิกฺขุสงฺฆสฺส   จ   อาราธนสมตฺถํ 
<span class="LineNumber"> 021 </span>อมฺหากํ   อยฺยํ   ทสฺสนาย  ลภาม  เทยฺยธมฺมฺจสฺส  ทาตุํ  ลภามาติ.
