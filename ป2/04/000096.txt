<span class="LineNumber"> 001 </span>วิสฺสมิสฺสามีติ.   โส   เอวํ   วตฺวา   ตรมานรูโป  สาวตฺถึ  ปวิสิตฺวา 
<span class="LineNumber"> 002 </span>ภควนฺตํ   อโนปมาย   พุทฺธสิริยา   ปิณฺฑาย   จรนฺตํ   ทิสฺวา  จิรสฺสํ
<span class="LineNumber"> 003 </span>วต   เม   โคตโม   สมฺมาสมฺพุทฺโธ   ทิฏฺโ€ติ  ทิฏฺ€ฏฺ€านโต  ปฏฺ€าย  
<span class="LineNumber"> 004 </span>โอนตสรีโร     คนฺตฺวา    อนฺตรวีถิยํ    ปฺจปฺปติฏฺ€ิเตน    วนฺทิตฺวา
<span class="LineNumber"> 005 </span>โคปฺผเกสุ    ทฬฺหํ    คเหตฺวา   เอวมาห   เทเสตุ   เม   ภนฺเต 
<span class="LineNumber"> 006 </span>ภควา    ธมฺมํ    เทเสตุ   สุคโต   ธมฺมํ   ยํ   มมสฺส   ทีฆรตฺตํ  
<span class="LineNumber"> 007 </span>หิตาย    สุขายาติ.   อถ   นํ   สตฺถา   อกาโล   ตาว   พาหิย  
<span class="LineNumber"> 008 </span>อนฺตรวีถึ<SUP>๑</SUP>   ปวิฏฺโ€มฺหิ  ปิณฺฑายาติ  ปฏิกฺขิปิ.  ตํ  สุตฺวา  พาหิโย
<span class="LineNumber"> 009 </span>ภนฺเต   สํสาเร   สํสรนฺเตน   กวฬิงฺการาหาโร   น   อลทฺธปุพฺโพ 
<span class="LineNumber"> 010 </span>ตุมฺหากํ   วา   มยฺหํ   วา   ชีวิตนฺตรายํ   น   ชานามิ  เทเสเถว
<span class="LineNumber"> 011 </span>เม   ธมฺมนฺติ.   สตฺถา   ทุติยํปิ   ปฏิกฺขิปิเยว.  เอวํ  กิรสฺส  อโหสิ  
<span class="LineNumber"> 012 </span>อิมสฺส    มํ    ทิฏฺ€กาลโต   ปฏฺ€าย   สกลสรีรํ   นิรนฺตรํ   ปีติยา
<span class="LineNumber"> 013 </span>อชฺโฌตฺถตํ   โหติ    พลวปฺปีติเวโค   ธมฺมํ   สุตฺวาปิ   น  สกฺขิสฺสติ  
<span class="LineNumber"> 014 </span>ปฏิวิชฺฌิตุํ   มชฺฌตฺตุเปกฺขาย  ตาว  ติฏฺ€ตุ เอกรตฺเตเนว วีสโยชนสติกํ  
<span class="LineNumber"> 015 </span>มคฺคํ   อาคตตฺตา   ทรโถปิสฺส   พลวา  โสปิ  ตาว  ปฏิปฺปสฺสมฺภตูติ 
<span class="LineNumber"> 016 </span>ตสฺมา   ทฺวิกฺขตฺตุํ   ปฏิกฺขิปิตฺวา   ตติยํปิ  ยาจิโต   อนฺตรวีถิยํ  €ิโต  ว
<span class="LineNumber"> 017 </span>ตสฺมาติห    เต    พาหิย   เอวํ   สิกฺขิตพฺพํ    ทิฏฺเ€   ทิฏฺ€มตฺตํ
<span class="LineNumber"> 018 </span>ภวิสฺสตีติอาทินา<SUP>๒</SUP>  นเยน  ธมฺมํ  เทเสสิ. โส สตฺถุ ธมฺมํ สุณนฺโตเยว 
<span class="LineNumber"> 019 </span>สพฺพาสเว    เขเปตฺวา    สห    ปฏิสมฺภิทาหิ    อรหตฺตํ    ปาปุณิ
<span class="LineNumber"> 020 </span>ตาวเทว    จ    ปน    ภควนฺตํ    ปพฺพชฺชํ   ยาจิ   ปริปุณฺณนฺเต
<span class='footnote'> ๑. สี. ม. ยุ. อนฺตรฆรํ. ๒. ขุ.อุ. ๒๕/๘๑.</span>
