<span class="LineNumber"> 001 </span>เอตรหิ   กถาย   สนฺนิสินฺนาติ   ปุจฺฉิตฺวา  อิมาย  นามาติ  วุตฺเต 
<span class="LineNumber"> 002 </span>ภิกฺขเว   อิเม   สตฺตา   นาม   เยภุยฺเยน   ภวนิสฺสิตา  ภเวสุเยว
<span class="LineNumber"> 003 </span>ลคฺคา   วิหรนฺติ   ปารคามิโน   นาม   อปฺปกาติ  อนุสนฺธึ  ฆเฏตฺวา  
<span class="LineNumber"> 004 </span>ธมฺมํ เทเสนฺโต อิมา คาถา อภาสิ  
<span class="LineNumber"> 005 </span>              <B>" อปฺปกา เต มนุสฺเสสุ                      เย ชนา ปารคามิโน
<span class="LineNumber"> 006 </span>              อถายํ อิตรา ปชา                                ตีรเมวานุธาวติ. 
<span class="LineNumber"> 007 </span>              เย จ โข สมฺมทกฺขาเต                        ธมฺเม ธมฺมานุวตฺติโน
<span class="LineNumber"> 008 </span>              เต ชนา ปารเมสฺสนฺติ                        มจฺจุเธยฺยํ สุทุตฺตรนฺติ."</B>
<span class="LineNumber"> 009 </span>	ตตฺถ     อปฺปกาติ    โถกา    น    พหู.    <B>ปารคามิโนติ</B>  นิพฺพาน-
<span class="LineNumber"> 010 </span>คามิโน.   <B>อถายํ  อิตรา</B>  ปชาติ  ยา  ปนายํ  อวเสสา  ปชา 
<span class="LineNumber"> 011 </span>สกฺกายทิฏฺ€ิตีรเมวานุธาวติ  อยเมว  พหุตราติ  อตฺโถ. <B>สมฺมทกฺขาเตติ</B>
<span class="LineNumber"> 012 </span>สมฺมา  อกฺขาเต  สุกถิเต.  ธมฺเมติ  เทสนาธมฺเม.  <B>ธมฺมานุวตฺติโนติ</B> 
<span class="LineNumber"> 013 </span>ตํ   ธมฺมํ   สุตฺวา  ตทนุจฺฉวิกํ  ปฏิปทํ  ปูเรตฺวา  มคฺคผลสจฺฉิกรณวเสน  
<span class="LineNumber"> 014 </span>ธมฺมานุวตฺติโน.   <B>ปารเมสฺสนฺตีติ</B>   เต   เอวรูปา  ชนา  นิพฺพานปารํ 
<span class="LineNumber"> 015 </span>คมิสฺสนฺติ.  <B>มจฺจุเธยฺยนฺติ</B>  กิเลสมารสงฺขาตสฺส  มจฺจุสฺส นิวาสนฏฺ€านภูตํ 
<span class="LineNumber"> 016 </span>เตภูมิกวฏฺฏํ.   <B>สุทุตฺตรนฺติ</B>   เย   ชนา   ธมฺมานุวตฺติโน  เต  เอตํ 
<span class="LineNumber"> 017 </span>สุทุตฺตรํ   ทุรติกฺกมํ   มารเธยฺยํ   ตริตฺวา   อติกฺกมิตฺวา   นิพฺพานปารํ 
<span class="LineNumber"> 018 </span>คมิสฺสนฺตีติ อตฺโถ.
<span class="LineNumber"> 019 </span>	    เทสนาวสาเน พหู โสตาปตฺติผลาทีนิ ปาปุณึสูติ.
<span class="LineNumber"> 020 </span>                                           ธมฺมสฺสวนวตฺถุ. 
<span class="LineNumber"> 021 </span>                                                  ---------
