<span class="LineNumber"> 001 </span>วิปฺปมุตฺตสฺส.    <B>สพฺพคนฺถปฺปหีนสฺสาติ</B>    จตุนฺนํ    คนฺถานํ   ปหีนตฺตา
<span class="LineNumber"> 002 </span>สพฺพคนฺถปฺปหีนสฺส.    <B>ปริฬาโห    น    วิชฺชตีติ</B>   ทุวิโธ   ปริฬาโห
<span class="LineNumber"> 003 </span>กายิโก    จ    เจตสิโก   จ   เตสุ   ขีณาสวสฺส   สีตุณฺหาทิวเสน 
<span class="LineNumber"> 004 </span>อุปฺปชฺชนฺโต   กายิกปริฬาโห   อนิพฺพุโตว.  ตํ  สนฺธาย  ชีวโก  ปุจฺฉิ.
<span class="LineNumber"> 005 </span>สตฺถา   ปน   ธมฺมราชตาย   เทสนาวิธิกุสลตาย   เจตสิกปริฬาหวเสน 
<span class="LineNumber"> 006 </span>เทสนํ   วินิวฏฺเฏนฺโต   อาวุโส   ชีวก   ปรมตฺเถน   หิ  เอวรูปสฺส  
<span class="LineNumber"> 007 </span>ขีณาสวสฺส ปริฬาโห น วิชฺชตีติ อาห.
<span class="LineNumber"> 008 </span>	    เทสนาวสาเน พหู โสตาปตฺติผลาทีนิ ปาปุณึสูติ.
<span class="LineNumber"> 009 </span>                                              ชีวกวตฺถุ. 
<span class="LineNumber"> 010 </span>                                                 -------  
<span class="LineNumber"> 011 </span>                         ๒. มหากสฺสปตฺเถรวตฺถุ. [ ๗๒ ]
<span class="LineNumber"> 012 </span>	<B>อุยฺยุฺชนฺตีติ</B>   อิมํ   ธมฺมเทสนํ   สตฺถา   เวฬุวเน   วิหรนฺโต
<span class="LineNumber"> 013 </span>มหากสฺสปตฺเถรํ อารพฺภ กเถสิ. 
<span class="LineNumber"> 014 </span>	เอกสฺมึ     หิ     สมเย    สตฺถา    ราชคเห    วุตฺถวสฺโส อฑฺฒ-
<span class="LineNumber"> 015 </span>มาสจฺจเยน   จาริกํ   ปกฺกมิสฺสามีติ  ภิกฺขูนํ  อาโรจาเปสิ.  วตฺตํ  
<span class="LineNumber"> 016 </span>กิเรตํ   พุทฺธานํ   ภิกฺขูหิ   สทฺธึ   จาริกํ   จริตุกามานํ  เอวํ  ภิกฺขู
<span class="LineNumber"> 017 </span>อตฺตโน    ปตฺตปจนจีวรรชนาทีนิ   กตฺวา   สุขํ   คมิสฺสนฺตีติ   อิทานิ
<span class="LineNumber"> 018 </span>อฑฺฒมาสจฺจเยน   จาริกํ   ปกฺกมิสฺสามีติ   ภิกฺขูนํ  อาโรจาปนํ.  ภิกฺขูสุ
<span class="LineNumber"> 019 </span>ปน   อตฺตโน   ปตฺตปจนาทีนิ  กโรนฺเตสุ  มหากสฺสปตฺเถโรปิ  จีวรานิ  
<span class="LineNumber"> 020 </span>โธวิ.  ภิกฺขู  อุชฺฌายึสุ  เถโร  กสฺมา  จีวรานิ  โธวติ อิมสฺมึ นคเร
