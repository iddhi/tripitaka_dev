<span class="LineNumber"> 001 </span>น   คมนมคฺคํ   ชานามิ   อิมินาปิ   เม  สทฺธึ  วิสฺสาสมตฺตํปิ  นตฺถิ
<span class="LineNumber"> 002 </span>สเจ   ปนายํ   อมฺเห  ปหาย  กตฺถจิ  คมิสฺสติ  อุโภปิ  อิเธว  มรณํ  
<span class="LineNumber"> 003 </span>ปาปุณิสฺสาม   ยงฺกิฺจิ   กตฺวา   อิมสฺส   สีลํ   ภินฺทิตฺวา  ยถา  มํ 
<span class="LineNumber"> 004 </span>น  มุจตุ<SUP>๑</SUP>   ตถา  กาตุํ วฏฺฏตีติ. อถ นํ ทุนฺนิวตฺถ  ทุปฺปารุต  ทสฺสเนน
<span class="LineNumber"> 005 </span>ปโลเภตฺวา สีลวินาสํ ปาเปสิ. ตโต ปฏฺ€าย เทฺวปิ สมคฺคสํวาสํ วสึสุ.
<span class="LineNumber"> 006 </span>	อเถกทิวสํ    ตาปโส    นกฺขตฺตโยคํ   โอโลเกนฺโต   ปรนฺตปสฺส
<span class="LineNumber"> 007 </span>นกฺขตฺตปีฬนํ   ทิสฺวา   ภทฺเท  โกสมฺพิยํ  ปรนฺตปราชา  มโตติ  อาห. 
<span class="LineNumber"> 008 </span>กสฺมา  อยฺย  เอวํ  วเทสิ  กินฺเต  เตน  สทฺธึ  อาฆาโต   อตฺถีติ.  
<span class="LineNumber"> 009 </span>นตฺถิ  ภทฺเท  นกฺขตฺตปีฬนมสฺส  ทิสฺวา  เอวํ  วทามีติ.  สา  ปโรทิ.
<span class="LineNumber"> 010 </span>อถ  นํ  กสฺมา  โรทสีติ  ปุจฺฉิตฺวา  ตาย  ตสฺส  อตฺตโน สามิกภาเว  
<span class="LineNumber"> 011 </span>อกฺขาเต  อาห  มา  ภทฺเท  โรทิ  ชาตสฺส  นาม  นิยโต  มจฺจูติ.
<span class="LineNumber"> 012 </span>ชานามิ  อยฺยาติ.  อถ  กสฺมา  โรทสีติ.  ปุตฺโต  เม  กุลสนฺตกสฺส  
<span class="LineNumber"> 013 </span>รชฺชสฺส  อนุจฺฉวิโก  สเจ  ตตฺรายํ  ภวิสฺสติ เสตจฺฉตฺตํ อุสฺสาปยิสฺสติ
<span class="LineNumber"> 014 </span>อิทานิ   มหาชานิโก  วต  ชาโตติ  โสเกน  โรทามิ  อยฺยาติ.  โหตุ
<span class="LineNumber"> 015 </span>ภทฺเท  มา  จินฺตยิ  สจสฺส  รชฺชํ  ปตฺเถสิ  อหมสฺส  รชฺชลภนาการํ 
<span class="LineNumber"> 016 </span>กริสฺสามีติ.   อถสฺส   หตฺถิกนฺตวีณฺเจว   หตฺถิกนฺตมนฺเต   จ  อทาสิ.
<span class="LineNumber"> 017 </span>ตทา   อเนกานิ   หตฺถิสตสหสฺสานิ  อาคนฺตฺวา  วฏฺฏรุกฺขมูเล  นิสีทนฺติ.
<span class="LineNumber"> 018 </span>อถ   นํ   อาห   หตฺถีสุ   อนาคเตสุเยว  รุกฺขํ  อภิรุหิตฺวา  เตสุ
<span class="LineNumber"> 019 </span>อาคเตสุ   อิมํ   มนฺตํ  วตฺวา  อิมํ  ตนฺตึ  ปหร  สพฺเพ  นิวตฺติตฺวา
<span class="LineNumber"> 020 </span>โอโลเกตตปิ   อสกฺโกนฺตา  ปลายิสฺสนฺติ  อโถตริตฺวา  อาคจฺเฉยฺยาสีติ. 
<span class='footnote'> ๑. สี. ยุ. มุฺจติ.</span>
