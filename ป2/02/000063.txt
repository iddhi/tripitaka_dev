<span class="LineNumber"> 001 </span>              <B>" อปฺปมาโท อมตํปทํ           ปมาโท มจฺจุโน ปทํ
<span class="LineNumber"> 002 </span>              อปฺปมตฺตา น มียนฺติ             เย ปมตฺตา ยถา มตา  
<span class="LineNumber"> 003 </span>              เอตํ วิเสสโต ตฺวา              อปฺปมาทมฺหิ ปณฺฑิตา 
<span class="LineNumber"> 004 </span>              อปฺปมาเท ปโมทนฺติ            อริยานํ โคจเร รตา
<span class="LineNumber"> 005 </span>              เต ฌายิโน สาตติกา              นิจฺจํ ทฬฺหปรกฺกมา 
<span class="LineNumber"> 006 </span>              ผุสนฺติ ธีรา นิพฺพานํ             โยคกฺเขมํ อนุตฺตรนฺติ. "</B>
<span class="LineNumber"> 007 </span>	ตตฺถ   <B>อปฺปมาโทติ</B>   ปทํ   มหนฺตํ   อตฺถํ  ทีเปติ  มหนฺตํ  อตฺถํ 
<span class="LineNumber"> 008 </span>คเหตฺวา  ติฏฺ€ติ.  สกลํปิ  หิ  เตปิฏกํ  พุทฺธวจนํ  อาหริตฺวา  กถิยมานํน 
<span class="LineNumber"> 009 </span>อปฺปมาทเมว  โอตรติ  เตน  วุตฺตํ  เสยฺยถาปิ  ภิกฺขเว  ยานิ กานิจิ 
<span class="LineNumber"> 010 </span>ชงฺคลานํ   ปาณานํ   ปทชาตานิ   สพฺพานิ  ตานิ  หตฺถิปเท  สโมธานํ
<span class="LineNumber"> 011 </span>คจฺฉนฺติ  หตฺถิปทํ  เตสํ  อคฺคมกฺขายติ  ยทิทํ  มหนฺตตฺเตน เอวเมว 
<span class="LineNumber"> 012 </span>โข   ภิกฺขเว   เยเกจิ   กุสลา   ธมฺมา   สพฺเพเต  อปฺปมาทมูลกา
<span class="LineNumber"> 013 </span>อปฺปมาทสโมสรณา  อปฺปมาโท  เตสํ  ธมฺมานํ<SUP>๑</SUP> อคฺคมกฺขายตีติ.<SUP>๒</SUP>
<span class="LineNumber"> 014 </span>โส   ปเนส   อตฺถโต   สติยา  อวิปฺปวาโส  นาม  นิจฺจํ  อุปฏฺ€ิตาย
<span class="LineNumber"> 015 </span>สติยา   เจตํ   นามํ.   <B>อมตํปทนฺติ</B>   อมตํ   วุจฺจติ  นิพฺพานํ  ตฺหิ
<span class="LineNumber"> 016 </span>อชาตตฺตา   น   ชียติ  น  มียติ  ตสฺมา  อมตนฺติ  วุจฺจติ  ปชฺชนฺติ 
<span class="LineNumber"> 017 </span>อิมินาติ   ปทํ   อมตํ   ปาปุณนฺตีติ   อตฺโถ  อมตสฺส  ปทํ  อมตํปทํ 
<span class="LineNumber"> 018 </span>อมตสฺส อธิคมุปาโยติ วุตฺตํ โหติ.
<span class="LineNumber"> 019 </span>	<B>ปมาโทติ</B>	ปมชฺชนภาโว.     มุฏฺ€สจฺจสงฺขาตสฺส     สติยา
<span class="LineNumber"> 020 </span>โวสฺสคฺคสฺเสตํ    นามํ.   <B>มจฺจุโนติ</B>   มรณสฺส.    <B>ปทนฺติ</B>   อุปาโย 
<span class='footnote'> ๑. อติเรกํ มณฺเ. ๒. มหาวาร. ๑๙/๖๕.</span>
