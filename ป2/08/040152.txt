<span class="LineNumber"> 001 </span>                   ๓.  เรื่องพระกุณฑลเกสีเถรี<SUP>*</SUP>   [ ๘๓ ]
<span class="LineNumber"> 002 </span>                                 [ ข้อความเบื้องต้น ]
<span class="LineNumber"> 003 </span>	พระศาสดาเมื่อประทับอยู่ในพระเชตวัน  ทรงปรารภนางกุณฑล-
<span class="LineNumber"> 004 </span>เกสี  ตรัสพระธรรมเทศนานี้ว่า   <B>" โย  จ  คาถา  สตํ  ภาเส "</B>  เป็นต้น.
<span class="LineNumber"> 005 </span>                            [ ธิดาเศรษฐีได้โจรเป็นสามี ]
<span class="LineNumber"> 006 </span>	ดังได้สดับมา  ธิดาเศรษฐีคนหนึ่งในกรุงราชคฤห์  มีอายุ ๑๖
<span class="LineNumber"> 007 </span>ปีย่าง  มีรูปสวย  น่าดู.  ก็นารีทั้งหลายผู้ตั้งอยู่ในวัยนั้น  ย่อมมีความ
<span class="LineNumber"> 008 </span>ฝักใฝ่ในบุรุษ  โลเลในบุรุษ.   ครั้งนั้น  มารดาบิดา  ให้ธิดานั้น
<span class="LineNumber"> 009 </span>อยู่ในห้องอันมีสิริ  บนพื้นชั้นบนแห่งปราสาท ๗ ชั้น.  ได้กระทำทาสี
<span class="LineNumber"> 010 </span>คนเดียวเท่านั้น  ให้เป็นผู้บำรุงบำเรอนาง.
<span class="LineNumber"> 011 </span>	ครั้งนั้น  พวกราชบุรุษจับกุลบุตรคนหนึ่ง  ผู้กระทำโจรกรรม
<span class="LineNumber"> 012 </span>ได้มัดมือไพล่หลัง  โบยด้วยหวาบครั้งละ ๔ เส้น ๆ แล้วนำไปสู่ที่สำหรับ
<span class="LineNumber"> 013 </span>ฆ่า.  ธิดาเศรษฐีได้ยินเสียงของมหาชน  คิดว่า  " นี่อะไรกันหนอแล ?
<span class="LineNumber"> 014 </span>ยืนแลดูอยู่บนพื้นปราสาท  เห็นโจรนั้นแล้วก็มีจิตปฏิพัทธ์ปรารถนาอยู่
<span class="LineNumber"> 015 </span>ห้ามอาหารแล้วนอนบนเตียง.   ลำดับนั้น  มารดาถามนางว่า  " แม่
<span class="LineNumber"> 016 </span>นี้อย่างไรกัน ? "
<span class="LineNumber"> 017 </span>	ธิดาเศรษฐี.   ถ้าดิฉันจักได้บุรุษคนที่เขาถูกจับนำไปว่า   ' เป็น
<span class="LineNumber"> 018 </span>โจร '  นั่นไซร้,  ดิฉันจักเป็นอยู่;  ถ้าไม่ได้,  ชีวิตดิฉันก็จะไม่มี,  ดิฉัน
<span class="LineNumber"> 019 </span>จักตายในที่นี้นี่แหละ.

<span class='footnote'>* พระมหาโปร่ง  ป.ธ.  ๙  วัดบวรนิเวศวิหาร  แปล.</span>
