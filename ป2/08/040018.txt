<span class="LineNumber"> 001 </span>คนคุ้นเคยกัน,   เราทั้งหมดรวมทรัพย์กัน   สร้างบริเวณเถอะ.
<span class="LineNumber"> 002 </span>           บริวาร.   ดีละ  นาย.
<span class="LineNumber"> 003 </span>           คนผู้หัวหน้า   ได้ให้ทรัพย์พันหนึ่ง,   ชนที่เหลือให้คนละ  ๕๐๐,
<span class="LineNumber"> 004 </span>พวกหญิงให้คนละ  ๒๕๐.       ชนเหล่านั้นรวบรวมทรัพย์นั้นแล้วเริ่ม
<span class="LineNumber"> 005 </span>(สร้าง)  ชื่อบริเวณใหญ่   เพื่อประโยชน์เป็นที่ประทับของพระศาสดา
<span class="LineNumber"> 006 </span>ซึ่งมีเรือนยอดพันหลังเป็นบริวาร.     เมื่อทรัพย์ไม่เพียงพอ   เพราะ
<span class="LineNumber"> 007 </span>ความที่นวกรรมเป็นงานใหญ่,   จึงได้ออกอีกคนละกึ่ง    จากทรัพย์ที่
<span class="LineNumber"> 008 </span>ตนให้แล้วในก่อน.   เมื่อบริเวณเสร็จแล้ว,   ชนเหล่านั้นเมื่อจะทำการ
<span class="LineNumber"> 009 </span>ฉลองวิหาร    จึงถวายมหาทานแก่ภิกษุสงฆ์มีพระพุทธเจ้าเป็นประมุข
<span class="LineNumber"> 010 </span>ตลอด  ๗  วัน   แล้วจัดจีวรเพื่อภิกษุสองหมื่นรูป.
<span class="LineNumber"> 011 </span>                      [ ภรรยาของกุฎุมพีถวายดอกอังกาบ ]
<span class="LineNumber"> 012 </span>           ฝ่ายภรรยาของกุฎุมพีผู้เป็นหัวหน้า   ไม่ทำให้มีส่วนเสมอด้วยชน
<span class="LineNumber"> 013 </span>ทั้งหมด    ตั้งอยู่ด้วยปัญญาของตน   คิดว่า   " เราจักบูชาพระศาสดา
<span class="LineNumber"> 014 </span>ทำให้ยิ่ง    (กว่าเขา) "     จึงถือเอาผอบดอกอังกาบ    กับผ้าสาฎกมีสีดัง
<span class="LineNumber"> 015 </span>ดอกอังกาบราคาพันหนึ่ง   ในเวลาอนุโมทนา   บูชาพระศาสดาด้วย
<span class="LineNumber"> 016 </span>ดอกอังกาบแล้ว    วางผ้าสาฎกนั้นไว้    แทบบาทมูลของพระศาสดา
<span class="LineNumber"> 017 </span>ตั้งความปรารถนาไว้ว่า   " ข้าแต่พระองค์ผู้เจริญ  ขอสรีระของหม่อมฉัน
<span class="LineNumber"> 018 </span>จงมีสีดุจดอกอังกาบนี่แหละ  ในที่หม่อมฉันเกิดแล้ว ๆ,  และขอหม่อม
<span class="LineNumber"> 019 </span>ฉันจงมีนามว่า  อโนชานั่นแล. "
<span class="LineNumber"> 020 </span>           พระศาสดาได้ทรงทำอนุโมทนาว่า      " จงสำเร็จอย่างนั้นเถิด. "
