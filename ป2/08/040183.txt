<span class="LineNumber"> 001 </span>                            [ ประวัติของสังกิจจสามเณร ]
<span class="LineNumber"> 002 </span>	สามเณรของพระสารีบุตรเถระชื่อสังกิจจสามเณร   มีอายุ  ๗ ปี
<span class="LineNumber"> 003 </span>โดยกำเนิด.   ได้ยินว่า  มารดาของสังกิจจสามเณรนั้น  เป็นธิดาของ
<span class="LineNumber"> 004 </span>ตระกูลมั่งคั่งในกรุงสาวัตถี.   เมื่อสามเณรนั้นยังอยู่ในท้อง  มารดานั้น
<span class="LineNumber"> 005 </span>ได้ทำกาละในขณะนั้นนั่นเอง  ด้วยความเจ็บไข้อย่างหนึ่ง.   เมื่อมารดา
<span class="LineNumber"> 006 </span>นั้นถูกเผาอยู่  เนื้อส่วนที่เหลือไหม้ไป  เว้นแต่เนื้อท้อง.    ลำดับนั้น
<span class="LineNumber"> 007 </span>พวกสัปเหร่อยกเนื้อท้องของนางลงจากเชิงตะกอน  แทงด้วยหลาวเหล็ก
<span class="LineNumber"> 008 </span>ในที่  ๒ - ๓ แห่ง.   ปลายหลาวเหล็กกระทบหางตาของทารก.   พวก
<span class="LineNumber"> 009 </span>สัปเหร่อแทงเนื้อท้องอย่างนั้นแล้ว  จึงโยนไปบนกองถ่าน  ปกปิดด้วย
<span class="LineNumber"> 010 </span>ถ่านนั่นแลแล้วหลีกไป. ส่วนเนื้อท้องไหม้แล้ว. ส่วนทารกได้เป็นเช่นกับรูป
<span class="LineNumber"> 011 </span>ทองคำบนกองถ่าน   เหมือนนอนอยู่ในกลีบแห่งดอกบัว.   แท้จริง
<span class="LineNumber"> 012 </span>สัตว์ผู้มีในภพเป็นที่สุด  แม้ถูกภูเขาสิเนรุทับอยู่  ชื่อว่ายังไม่บรรลุพระ
<span class="LineNumber"> 013 </span>อรหัตแล้วสิ้นชีวิตไม่มี.    ในวันรุ่งขึ้น   พวกสัปเหร่อมาด้วยคิดว่า
<span class="LineNumber"> 014 </span>" จักดับเชิงตะกอน "  เห็นทารกนอนอยู่อย่างนั้น   เกิดอัศจรรย์และ
<span class="LineNumber"> 015 </span>แปลกใจ  คิดว่า  " ชื่ออย่างไรกัน ? เมื่อสรีระทั้งสิ้นถูกเผาอยู่บนฟืน
<span class="LineNumber"> 016 </span>เท่านี้  ทารกไม่ไหม้แล้ว,   จักมีเหตุอะไรกันหนอ ? "   จึงอุ้มเด็กนั้น
<span class="LineNumber"> 017 </span>นำไปภายในบ้านแล้ว  ถามพวกหมอทายนิมิต.  พวกหมอทายนิมิตพูดว่า
<span class="LineNumber"> 018 </span>" ถ้าทารกนี้  จักอยู่ครองเรือน,   พวกญาติตลอด ๗ เครือสกุล  จักไม่
<span class="LineNumber"> 019 </span>ยากจน;  ถ้าจักบวช,  จักเป็นผู้อันสมณะ ๕๐๐ รูปแวดล้อมเที่ยวไป. "
<span class="LineNumber"> 020 </span>พวกญาติขนานชื่อว่า   " สังกิจจะ "   เพราะหางตาของเขาแตกด้วยขอ
<span class="LineNumber"> 021 </span>เหล็ก.
