<span class="LineNumber"> 001 </span>ด้วยเข่าและมือทั้ง ๒ ให้ราตรีล่วงไปแล้ว.  สรีระทั้งสิ้นได้เป็นดังสีใบ
<span class="LineNumber"> 002 </span>ไม้เหลือง  เหมือนไม่มีโลหิต.   เมื่ออรุณขึ้นนางอุ้มบุตรคนหนึ่งซึ่ง
<span class="LineNumber"> 003 </span>มีสีดังชิ้นเนื้อด้วยสะเอว จูงบุตรนอกนี้ด้วยนิ้วมือกล่าวว่า  " มาเถิด  พ่อ,
<span class="LineNumber"> 004 </span>บิดาเจ้าไปโดยทางนี้ "  ดังนี้แล้ว  ก็เดินไปตามทางที่สามีไป  เห็นสามี
<span class="LineNumber"> 005 </span>นั้นล้มตายบนจอมปลวกมีสีเขียวตัวกระด้าง  ร้องไห้รำพันว่า   " เพราะ
<span class="LineNumber"> 006 </span>อาศัยเรา  สามีของเราจึงตายที่หนทางเปลี่ยว "  ดังนี้แล้วก็เดินไป.
<span class="LineNumber"> 007 </span>	นางเห็นแม่น้ำอจิรวดี  เต็มเปี่ยมด้วยน้ำมีประมาณเพียงหัวเข่า<sup>๑</sup>
<span class="LineNumber"> 008 </span>มีประมาณเพียงนม   เพราะฝนตกตลอดคืนยันรุ่ง  ไม่อาจลงน้ำพร้อม
<span class="LineNumber"> 009 </span>ด้วยทารก ๒ คนได้  เพราะตนมีความรู้อ่อน  จึงพักบุตรคนใหญ่ไว้
<span class="LineNumber"> 010 </span>ที่ฝั่งนี้  อุ้มบุตรคนเล็กนอกนี้ไปฝั่งโน้น  ลาดกิ่งไม้ไว้ให้บุตรนอน
<span class="LineNumber"> 011 </span>แล้ว  คิดว่า   " จักไปที่อยู่ของบุตรนอกนี้ "  ไม่อาจละบุตรอ่อนได้
<span class="LineNumber"> 012 </span>กลับแลดูแล้ว ๆ เล่า ๆ เดินไป.   ครั้นในเวลาที่นางถึงกลางแม่น้ำ
<span class="LineNumber"> 013 </span>เหยี่ยวตัวหนึ่งเห็นเด็กนั้น   จึงโฉบลงมาจากอากาศ   ด้วยสำคัญว่า
<span class="LineNumber"> 014 </span>" เป็นชิ้นเนื้อ. "   นางเห็นมันโฉบลงเพื่อต้องการบุตร  จึงยกมือทั้ง ๒
<span class="LineNumber"> 015 </span>ขึ้นร้องเสียงดัง ๓ ครั้งว่า  " สู สู "   เหยี่ยวไม่ได้ยินเสียงนั้นเลย
<span class="LineNumber"> 016 </span>เพราะไกลกัน   จึงเฉี่ยวเด็กบินขึ้นสู่เวหาสไปแล้ว.   แม้บุตรผู้ยืน
<span class="LineNumber"> 017 </span>อยู่ที่ฝั่งนี้  เห็นมารดายกมือทั้ง ๒ ขึ้น  ร้องเสียงดังที่ท่ามกลางแม่น้ำ
<span class="LineNumber"> 018 </span>จึงกระโดดลงในแม่น้ำโดยเร็วด้วยสำคัญว่า  " มารดาเรียกเรา. "  เหยี่ยว
<span class="LineNumber"> 019 </span>เฉี่ยวบุตรอ่อนของนางไป  บุตรคนโตถูกน้ำพัดไป  ด้วยประการฉะนี้.

<span class='footnote'>๑.  ฉบับสีหล  ชานุปฺปมาณ  ไม่มี.</span>
