<span class="LineNumber"> 001 </span>ของหญิงนั้น  และความเกิดขึ้นแห่งความสังเวชของพระเถระ  ประทับ
<span class="LineNumber"> 002 </span>นั่งในพระคันธกุฎีนั่นแหละ  ตรัสกับพระเถระนั้นว่า  " ภิกษุ  ที่ ๆ ไม่
<span class="LineNumber"> 003 </span>รื่นรมย์ของพวกคนผู้แสวงหากามนั่นแหละ   เป็นที่รื่นรมย์ของผู้มีราคะ
<span class="LineNumber"> 004 </span>ปราศจากแล้วทั้งหลาย. "   ก็แลครั้นตรัสอย่างนั้นแล้ว   ทรงแผ่พระ-
<span class="LineNumber"> 005 </span>โอภาสไป  เมื่อจะทรงแสดงธรรมแก่ภิกษุนั้น  ตรัสพระคาถานี้ว่า :-
<span class="LineNumber"> 006 </span>	     <B>" ป่าทั้งหลาย   เป็นที่น่ารื่นรมย์,   ท่านผู้มีราคะ
<span class="LineNumber"> 007 </span>	     ไปปราศแล้วทั้งหลาย     จักยินดีในป่าอันไม่เป็น
<span class="LineNumber"> 008 </span>	     ที่ยินดีของชน,  (เพราะ)  ท่านผู้มีราคะไปปราศ
<span class="LineNumber"> 009 </span>	     แล้วเหล่านั้น     เป็นผู้มีปกติไม่แสวงหากาม. "</B>
<span class="LineNumber"> 010 </span>                                     [ แก้อรรถ ]
<span class="LineNumber"> 011 </span>	บรรดาบทเหล่านั้น  บทว่า   <B>อรญฺานิ</B>  ความว่า   ธรรมดาป่า
<span class="LineNumber"> 012 </span>ทั้งหลาย   อันประดับด้วยไพรสณฑ์มีต้นไม้รุ่น ๆ  มีดอกบานแล้ว
<span class="LineNumber"> 013 </span>สมบูรณ์ด้วยน้ำใสสะอาด  เป็นที่น่ารื่นรมย์.   บทว่า   <B>ยตฺถ</B>   เป็นต้น
<span class="LineNumber"> 014 </span>ความว่า   ชนผู้แสวงหากาม   ย่อมไม่ยินดีในป่าทั้งหลายใด   เหมือน
<span class="LineNumber"> 015 </span>แมลงวันบ้าน   ไม่ยินดีในป่าบัวหลวง  ซึ่งมีดอกอันแย้มแล้วฉะนั้น.
<span class="LineNumber"> 016 </span>	บทว่า   <B>วีตราคา</B>   เป็นต้น   ความว่า   ก็ท่านผู้มีราคะไปปราศ
<span class="LineNumber"> 017 </span>แล้วทั้งหลาย   คือพระขีณาสพ   จักยินดีในป่าทั้งหลายเห็นปานนั้น
<span class="LineNumber"> 018 </span>เหมือนแมลงภู่และแมลงผึ้ง  ยินดีในป่าบัวหลวง  ฉะนั้น.
<span class="LineNumber"> 019 </span>	ถามว่า    " เพราะเหตุไร ? "
<span class="LineNumber"> 020 </span>	แก้ว่า     " เพราะท่านผู้มีราคะไปปราศแล้วเหล่านั้น   เป็นผู้มี
<span class="LineNumber"> 021 </span>ปกติไม่แสวงหากาม. "   อธิบายว่า   เพราะท่านเหล่านั้นย่อมไม่เป็น
