<span class="LineNumber"> 001 </span>บิณฑบาตในบ้าน  มาถึงที่อยู่  อาบน้ำในแม่น้ำแห่งหนึ่งในระหว่างทาง
<span class="LineNumber"> 002 </span>นั่งบนหาดทราย  ทำภัตกิจ.   ในขณะนั้น  บุรุษนั้นถึงที่นั้นแล้วได้
<span class="LineNumber"> 003 </span>ยืนอยู่ ณ ที่สุดส่วนข้างหนึ่ง.   ลำดับนั้น  พระเถระทั้งหลายถามเขาว่า
<span class="LineNumber"> 004 </span>" จะไปไหน ? "  บุรุษนั้นบอกเนื้อความนั้นแล้ว.   พระเถระทั้งหลาย
<span class="LineNumber"> 005 </span>เกิดความกรุณาในบุรุษนั้น  จึงกล่าวว่า  " อุบาสก  ท่านหิวจัด,  จงไป
<span class="LineNumber"> 006 </span>นำใบไม้มาแล้ว,   พวกเราจักให้ก้อนภัตรแก่ท่านรูปละก้อน "  เมื่อเขานำ
<span class="LineNumber"> 007 </span>ใบไม้มาแล้ว;  จึงคลุกด้วยแกงและกับ  โดยทำนองที่จะฉันด้วยตน ๆ
<span class="LineNumber"> 008 </span>ได้ให้ก้อนภัตรรูปละก้อน.   ทราบว่า  ธรรมเนียมมีดังนี้  ภิกษุผู้จะให้
<span class="LineNumber"> 009 </span>ภัตรแก่ผู้มาถึงในเวลาฉัน  ไม่ให้ภัตรตอนยอด<sup>๑</sup> พึงให้น้อยบ้าง มากบ้าง
<span class="LineNumber"> 010 </span>โดยทำนองที่จะฉันด้วยตนนั่นแล;   เพราะฉะนั้น  ภิกษุแม้เหล่านั้น
<span class="LineNumber"> 011 </span>จึงได้ให้อย่างนั้น.   บุรุษนั้นทำภัตกิจแล้วไหว้พระเถระทั้งหลาย  ถาม
<span class="LineNumber"> 012 </span>ว่า  " ท่านขอรับ  พวกพระผู้เป็นเจ้า  ใคร ๆ นิมนต์ไว้หรือ ? "
<span class="LineNumber"> 013 </span>	พวกภิกษุ.   ไม่มีการนิมนต์ดอก  อุบาสก,  พวกมนุษย์ถวายอาหาร
<span class="LineNumber"> 014 </span>เช่นนี้แหละทุก ๆ วัน.
<span class="LineNumber"> 015 </span>	ทุคคตบุรุษคิดว่า   " เราแม้ขยันขันแข็งทำงานตลอดกาลเป็นนิตย์
<span class="LineNumber"> 016 </span>ก็ไม่อาจได้อาหารเช่นนี้,  ประโยชน์อะไรของเราด้วยการไปที่อื่น,  เรา
<span class="LineNumber"> 017 </span>จักเป็นอยู่ในสำนักของภิกษุเหลานี้นี่แหละ. "  ลำดับนั้น  จึงกล่าวกะภิกษุ
<span class="LineNumber"> 018 </span>เหล่านี้ว่า  " กระผมปรารถนาจะทำวัตตปฏิบัติอยู่ในสำนักของพวกพระ
<span class="LineNumber"> 019 </span>ผู้เป็นเจ้า. "
<span class="LineNumber"> 020 </span>	พวกภิกษุ.   ดีละ  อุบาสก.

<span class='footnote'>๑.  อนามัฏฐบิณฑบาต  ภิกษุละเมิดธรรมเนียมนี้  ท่านปรับอาบัติทุกกฏ.</span>
