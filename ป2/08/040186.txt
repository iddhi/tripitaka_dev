<span class="LineNumber"> 001 </span>เมื่อภิกษุเหล่านั้นตอบว่า  " จะไปตามสถานที่ผาสุกผู้มีอายุ "  จึงหมอบลง
<span class="LineNumber"> 002 </span>แทบเท้าอ้อนวอนว่า  " ท่านเจ้าข้า  เมื่อพวกพระผู้เป็นเจ้าอาศัยบ้านนี้
<span class="LineNumber"> 003 </span>อยู่ตลอดภายในพรรษา,  พวกกระผมจะสมาทานศีลห้าทำอุโบสถกรรม. "
<span class="LineNumber"> 004 </span>พระเถระทั้งหลายรับแล้ว.   ครั้งนั้น  พวกมนุษย์จัดแจงที่พักกลางคืน
<span class="LineNumber"> 005 </span>ที่พักกลางวัน  ที่จงกรมและบรรณศาลา  ถึงความอุตสหะว่า  " วันนี้
<span class="LineNumber"> 006 </span>พวกเรา,  พรุ่งนี้  พวกเรา "  ได้ทำการบำรุงภิกษุเหล่านั้น.
<span class="LineNumber"> 007 </span>                     [ พวกภิกษุตั้งกติกากันอยู่จำพรรษา ]
<span class="LineNumber"> 008 </span>	ในวันเข้าจำพรรษา   พระเถระทั้งหลายทำกติกาวัตรกันว่า  " ผู้มี
<span class="LineNumber"> 009 </span>อายุ   พวกเราเรียนกัมมัฏฐานในสำนัก  ของพระพุทธเจ้าผู้ยังทรง
<span class="LineNumber"> 010 </span>พระชนม์อยู่,  แต่เว้นความถึงพร้อมด้วยข้อปฏิบัติ  พวกเราไม่อาจยัง
<span class="LineNumber"> 011 </span>พระพุทธเจ้าทั้งหลายให้ยินดีได้,   อนึ่ง  ประตูอบายก็เปิดแล้วสำหรับ
<span class="LineNumber"> 012 </span>พวกเราทีเดียว,   เพราะฉะนั้น  เว้นเวลาภิกษาจารในตอนเช้า  และ
<span class="LineNumber"> 013 </span>เวลาบำรุงพระเถระตอนเย็น   ในกาลที่เหลือ  พวกเราจักไม่อยู่ในที่
<span class="LineNumber"> 014 </span>แห่งเดียวกัน  ๒ รูป;   ความไม่ผาสุกจักมีแก่ท่านผู้ใด,   เมื่อท่านผู้นั้น
<span class="LineNumber"> 015 </span>ตีระฆัง,  พวกเราจักไปสำนักท่านผู้นั้นทำยา;  ในส่วนกลางคืนหรือส่วน
<span class="LineNumber"> 016 </span>กลางวันอื่นจากนี้  พวกเราจักไม่ประมาทประกอบกัมมัฏฐานเนือง ๆ. "
<span class="LineNumber"> 017 </span>                    [ ทุคคตบุรุษมาอาศัยอยู่กับพวกภิกษุ ]
<span class="LineNumber"> 018 </span>	เมื่อภิกษุเหล่านั้น  ครั้นทำกติกาอย่างนั้นอยู่,  บุรุษเข็ญใจคนหนึ่ง
<span class="LineNumber"> 019 </span>อาศัยธิดาเป็นอยู่,  เมื่อทุพภิกขภัยเกิดขึ้นในที่นั้น,  มีประสงค์จะอาศัย
<span class="LineNumber"> 020 </span>ธิดาคนอื่นเป็นอยู่   จึงเดินทางไป,    แม้พระเถระทั้งหลายเที่ยวไป
