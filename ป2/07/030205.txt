<span class="LineNumber"> 001 </span>                      ๙.  เรื่องนายสุมนมาลาการ<SUP>*</SUP>  [๕๓]
<span class="LineNumber"> 002 </span>                                [ข้อความเบื้องต้น] 
<span class="LineNumber"> 003 </span>	พระศาสดา   เมื่อประทับอยู่ในพระเวฬุวัน  ทรงปรารภนาย
<span class="LineNumber"> 004 </span>มาลาการชื่อสุมนะ   ตรัสพระธรรมเทศนานี้  <B>"ตญฺจ   กมฺมํ  กตํ
<span class="LineNumber"> 005 </span>สาธุ"</B>  เป็นต้น.
<span class="LineNumber"> 006 </span>                          [พระศาสดาเสด็จบิณฑบาต]
<span class="LineNumber"> 007 </span>	ดังได้สดับมา  นายมาลาการนั้น  บำรุงพระเจ้าพิมพิสารด้วย
<span class="LineNumber"> 008 </span>ดอกมะลิ  ๘  ทะนานแต่เช้าตรู่ทุกวัน   ย่อมได้กหาปณะวันละ  ๘  กหาปณะ.
<span class="LineNumber"> 009 </span>ต่อมาวันหนึ่ง  เมื่อนายมาลาการนั้นถือดอกไม้  พอเข้าไปสู่พระนคร.
<span class="LineNumber"> 010 </span>พระผู้มีพระภาค  อันภิกษุสงฆ์หมู่ใหญ่แวดล้อม  ทรงเปล่งพระรัศมี
<span class="LineNumber"> 011 </span>มีพรรณ  ๖  เสด็จเข้าไปสู่พระนคร  เพื่อบิณฑบาต  ด้วยพระพุทธานุภาพ
<span class="LineNumber"> 012 </span>อันใหญ่   ด้วยพระพุทธลีลาอันใหญ่.  แท้จริง   ในกาลบางคราว  พระ
<span class="LineNumber"> 013 </span>ผู้มีพระภาคทรงปิดพระรัศมีมีพรรณ  ๖  ด้วยจีวรแล้ว  เสด็จไป   เหมือน
<span class="LineNumber"> 014 </span>ภิกษุผู้เที่ยวบิณฑบาตเป็นวัตรรูปใดรูปหนึ่ง  เหมือนเสด็จไปต้อนรับ
<span class="LineNumber"> 015 </span>พระอังคุลิมาล  สิ้นทางตั้ง  ๓๐  โยชน์,   ในกาลบางคราว  ทรงเปล่ง
<span class="LineNumber"> 016 </span>พระรัศมีมีพรรณ  ๖  เหมือนทรงเปล่งในเวลาเสด็จเข้าไปสู่กรุงกบิลพัสดุ์
<span class="LineNumber"> 017 </span>เป็นต้น.  แม้ในวันนั้น  พระผู้มีพระภาคทรงเปล่งพระรัศมีมีพรรณ  ๖
<span class="LineNumber"> 018 </span>จากพระสรีระ  เสด็จเข้าไปสู่กรุงราชคฤห์  ด้วยพระพุทธานุภาพอันใหญ่
<span class="LineNumber"> 019 </span>ด้วยพระพุทธลีลาอันใหญ่.

<span class='footnote'>*  พระมหาเฉย  ป.  ธ.  ๗  วัดสัมพันธวงศ์  แปล  (ต่อมาเป็นพระเทพปัญญามุนี).</span>
