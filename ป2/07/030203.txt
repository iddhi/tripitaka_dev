<span class="LineNumber"> 001 </span>ชาวนานั้นไปยังสำนักของพระศาสดาในเวลาเย็น  ทูลถามพระศาสดา
<span class="LineNumber"> 002 </span>ว่า  "ข้าแต่พระผู้มีพระภาค  พระองค์ได้เสด็จไปสู่ที่ไถนาของชาวนานั้น
<span class="LineNumber"> 003 </span>กับพระอานนทเถระแลหรือ  ?" 
<span class="LineNumber"> 004 </span>	พระศาสดา.  ขอถวายพระพร  มหาบพิตร.
<span class="LineNumber"> 005 </span>	พระราชา.   พระองค์ทอดพระเนตรเห็นอะไรในนานั้น ?
<span class="LineNumber"> 006 </span>	พระศาสดา.  ถุงทรัพย์พันหนึ่ง  มหาบพิตร.
<span class="LineNumber"> 007 </span>	พระราชา.   ทอดพระเนตรเห็นแล้ว ได้ตรัสคำอะไร ?
<span class="LineNumber"> 008 </span>	พระศาสดา.  คำชื่อนี้   มหาบพิตร.
<span class="LineNumber"> 009 </span>	พระราชา.  พระเจ้าข้า  ถ้าบุรุษนี้จักได้กระทำการอ้างบุคคล
<span class="LineNumber"> 010 </span>ผู้เช่นกับด้วยพระองค์แล้วไซร้,  เขาจักไม่ได้ชีวิต,  แต่เขากล่าวคำที่
<span class="LineNumber"> 011 </span>พระองค์ตรัสแล้ว  จึงได้ชีวิต.
<span class="LineNumber"> 012 </span>               [ไม่ควรทำกรรมที่ให้ผลเดือดร้อนในภายหลัง]
<span class="LineNumber"> 013 </span>	พระศาสดา   ทรงสดับพระราชดำรัสนั้นแล้ว  ตรัสว่า  "ขอ
<span class="LineNumber"> 014 </span>ถวายพระพร   มหาบพิตร,  แม้อาตมภาพกล่าวคำมีประมาณเท่านั้น
<span class="LineNumber"> 015 </span>นั่นเองแล้วก็ไป,  ความตามเดือดร้อนในภายหลัง  ย่อมมีเพราะกระทำ
<span class="LineNumber"> 016 </span>กรรมใด  กรรมนั้น  ชื่อผู้เป็นบัณฑิตไม่พึงกระทำ"   ดังนี้  เมื่อจะทรงสืบ
<span class="LineNumber"> 017 </span>อนุสนธิแสดงธรรม  จึงตรัสพระคาถานี้ว่า  :-
<span class="LineNumber"> 018 </span>	<B>"บุคคลกระทำกรรมใดแล้ว  ย่อมเดือดร้อนใน
<span class="LineNumber"> 019 </span>	ภายหลัง  เป็นผู้มีหน้าชุ่มด้วยน้ำตา  ร้องไห้
<span class="LineNumber"> 020 </span>	เสวยผลของกรรมใดอยู่   กรรมนั้น  อันบุคคล
<span class="LineNumber"> 021 </span>	กระทำแล้ว  ไม่ดีเลย."</B>
