<span class="LineNumber"> 001 </span>ไม่รู้จักประมาณตัว,  จงหลีกไป."   นางอัปสรเหล่านั้น  ฟังเสียงนิ้ว 
<span class="LineNumber"> 002 </span>มือของพระเถระแล้ว    ไม่อาจเพื่อจะยืนขัดแข็งอยู่ได้  จึงหนีไปยัง 
<span class="LineNumber"> 003 </span>เทวโลกตามเดิม  อันท้าวสักกะตรัสถามว่า  "พวกหล่อนไปไหนกันมา"
<span class="LineNumber"> 004 </span>จึงทูลว่า  "หม่อมฉันพากันไปด้วยหมายว่า  'จักถวายบิณฑบาตแก่พระ-
<span class="LineNumber"> 005 </span>มหากัสสปเถระ   ผู้ออกจากสมาบัติ'    พระเจ้าข้า.
<span class="LineNumber"> 006 </span>	สักกะ.  ก็พวกหล่อน  ถวายแล้วหรือ ?
<span class="LineNumber"> 007 </span>	นางอัปสร.  พระเถระ  ไม่ปรารถนาจะรับ.
<span class="LineNumber"> 008 </span>	สักกะ.  พระเถระ  พูดอย่างไร ?
<span class="LineNumber"> 009 </span>	นางอัปสร.   "ท่านพูดว่า  'จักทำความสงเคราะห์พวกคนเข็ญใจ'
<span class="LineNumber"> 010 </span>พระเจ้าข้า.
<span class="LineNumber"> 011 </span>	สักกะ.  พวกหล่อน  ไปกันด้วยอาการอย่างไร ?
<span class="LineNumber"> 012 </span>	นางอัปสร.  ไปด้วยอาการนี้แล   พระเจ้าข้า.
<span class="LineNumber"> 013 </span>                   [ท้าวสักกะแปลงตัวทำบุญแก่พระเถระ]
<span class="LineNumber"> 014 </span>	ท้าวสักกะ  ตรัสว่า  "หญิงเช่นพวกหล่อน  จักถวายบิณฑบาต
<span class="LineNumber"> 015 </span>แก่พระเถระได้อย่างไร ?   ประสงค์จะถวายด้วยพระองค์เอง   จึงแปลง
<span class="LineNumber"> 016 </span>เป็นคนแก่คร่ำคร่าด้วยอำนาจชรา    มีฟังหัก   มีผมหงอก    หลังโกง
<span class="LineNumber"> 017 </span>เป็นช่างหูกผู้เฒ่า   ทรงทำแม้นางสุชาดาผู้เทพธิดา   ให้เป็นหญิงแก่
<span class="LineNumber"> 018 </span>เหมือนอย่างนั้นนั่นแล   แล้วทรงนิรมิตถนนช่างหูกขึ้นสายหนึ่งประทับ
<span class="LineNumber"> 019 </span>ขึงหูกอยู่.
<span class="LineNumber"> 020 </span>	ฝ่ายพระเถระ    เดินบ่ายหน้าเข้าเมือง   ด้วยหวังว่า   "จักทำ
<span class="LineNumber"> 021 </span>ความสงเคราะห์พวกคนเข็ญใจ"    เห็นถนนสายนั้น  นอกเมืองนั้นแล
