<span class="LineNumber"> 001 </span>(พระเชตวัน)  แล้ว  สถิตอยู่ที่ปราสาทของตนทีเดียว.  ตั้งแต่นั้นมา
<span class="LineNumber"> 002 </span>เศรษฐีได้เกลี่ยทรัพย์จำนวน  ๘๐ โกฏิ  ในพระพุทธศาสนานั่นแหละ.
<span class="LineNumber"> 003 </span>                 [พวกภิกษุสรรเสริญพระมหาโมคคัลลานะ]
<span class="LineNumber"> 004 </span>	ในเวลาเย็นวันรุ่งขึ้น   พวกภิกษุประชุมกันในโรงธรรม  นั่ง 
<span class="LineNumber"> 005 </span>กล่าวคุณกถาของพระเถระว่า  "ท่านผู้มีอายุทั้งหลาย  ท่านทั้งหลาย
<span class="LineNumber"> 006 </span>จงดูอานุภาพของพระมหาโมคคัลลานะ,    ท่านชื่อว่าไม่กระทบกระทั่ง
<span class="LineNumber"> 007 </span>ศรัทธา   ไม่กระทบกระทั่งโภคะ   ทรมานเศรษฐีผู้มีความตระหนี่โดย
<span class="LineNumber"> 008 </span>ครู่เดียว  กระทำให้หมดพยศแล้ว  ให้ถือเขาขนมนำมาสู่พระเชตวัน
<span class="LineNumber"> 009 </span>กระทำไว้ตรงพระพักตร์พระศาสดาแล้ว  ให้ตั้งอยู่ในโสดาปัตติผล   น่า
<span class="LineNumber"> 010 </span>อัศจรรย์  พระเถระมีอานุภาพมาก  (จริง)."
<span class="LineNumber"> 011 </span>	พระศาสดา  ทรงสดับถ้อยคำ   ของพวกภิกษุด้วยพระโสตธาตุ
<span class="LineNumber"> 012 </span>อันเป็นทิพย์  เสด็จมาแล้ว   ตรัสถามว่า  "ภิกษุทั้งหลาย  บัดนี้พวกเธอ
<span class="LineNumber"> 013 </span>นั่งประชุมด้วยเรื่องอะไรกันหนอ ?"  เมื่อภิกษุเหล่านั้นกราบทูลว่า
<span class="LineNumber"> 014 </span>"ด้วยเรื่องชื่อนี้"   จึงตรัสสรรเสริญพระเถระว่า  "ภิกษุทั้งหลาย
<span class="LineNumber"> 015 </span>ธรรมดาอันภิกษุผู้ทรมานสกุล  ไม่กระทบกระทั่งศรัทธา  ไม่กระทบ
<span class="LineNumber"> 016 </span>กระทั่งโภคะ  ไม่ให้สกุลชอกช้ำ  ไม่เบียดเบียน  (สกุล)  เป็นดุจ
<span class="LineNumber"> 017 </span>แมลงภู่เคล้าเอาละอองจากดอกไม้  เข้าไปหา  (สกุล)  แล้ว  ควรให้รู้
<span class="LineNumber"> 018 </span>พุทธคุณ,   โมคคัลลานะ   บุตรของเราก็เป็นเช่นนั้น"  ดังนี้แล้ว  ตรัส
<span class="LineNumber"> 019 </span>พระคาถานี้ว่า  :-
