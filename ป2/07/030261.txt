<span class="LineNumber"> 001 </span>                    ๑๕.  เรื่องพระวนวาสีติสสเถระ<SUP>*</SUP>  [๕๙]
<span class="LineNumber"> 002 </span>                                  [ข้อความเบื้องต้น] 
<span class="LineNumber"> 003 </span>	พระศาสดา   เมื่อประทับอยู่ในพระเชตวัน  ทรงปรารภพระ
<span class="LineNumber"> 004 </span>ติสสเถระ  ผู้มีปกติอยู่ในป่า  ตรัสพระธรรมเทศนานี้ว่า  "อญฺา  หิ
<span class="LineNumber"> 005 </span>ลาภูปนิสา"  เป็นต้น.
<span class="LineNumber"> 006 </span>                 [พระสารีบุตรอนุเคราะห์พราหมณ์ผู้ยากจน]
<span class="LineNumber"> 007 </span>	เทศนาตั้งขึ้นแล้วในกรุงราชคฤห์.  ได้ยินว่า  สหายของวังคันต-
<span class="LineNumber"> 008 </span>พราหมณ์  ผู้บิดาของพระสารีบุตรเถระ  ชื่อ   มหาเสนพราหมณ์  อยู่
<span class="LineNumber"> 009 </span>ในกรุงราชคฤห์.   วันหนึ่ง  พระสารีบุตรเถระ  เที่ยวบิณฑบาต
<span class="LineNumber"> 010 </span>ได้ไปยังประตูเรือนของพราหมณ์นั้น  เพื่ออนุเคราะห์ในเขา.  แต่
<span class="LineNumber"> 011 </span>พราหมณ์นั้น  มีสมบัติหมดเสียแล้ว  กลับเป็นคนยากจน.  เขาคิดว่า
<span class="LineNumber"> 012 </span>"บุตรของเราจักมาเพื่อเที่ยวบิณฑบาตที่ประตูเรือนของเรา,    แต่เรา
<span class="LineNumber"> 013 </span>เป็นคนยากจน,   บุตรของเราเห็นจะไม่ทราบความที่เราเป็นคนยากจน,
<span class="LineNumber"> 014 </span>ไทยธรรมอะไร ๆ  ของเราก็ไม่มี,"   เมื่อไม่อาจจะเผชิญหน้าพระเถระนั้นได้
<span class="LineNumber"> 015 </span>จึงหลบเสีย.  ถึงในวันอื่น  แม้พระเถระได้ไป  (อีก).  พราหมณ์ก็ได้
<span class="LineNumber"> 016 </span>หลบเสียอย่างนั้นเหมือนกัน.   เขาคิดอยู่ว่า   "เราได้อะไร  ๆ  แล้วนั่น
<span class="LineNumber"> 017 </span>แหละจักถวาย"  ก็ไม่ได้  (อะไร ๆ).  ภายหลังวันหนึ่งเขาได้ถาด
<span class="LineNumber"> 018 </span>เต็มด้วยข้าวปายาสพร้อมกับผ้าสาฎกเนื้อหยาบ   ในที่บอกลัทธิของ
<span class="LineNumber"> 019 </span>พราหมณ์แห่งหนึ่ง  ถือไปพอถึงเรือน นึกถึงพระเถระขึ้นได้ว่า  "การ
<span class="LineNumber"> 020 </span>ที่เราถวายบิณฑบาตนี้แก่พระเถระ  ควร."

<span class='footnote'>*  พระมหาบุญสงค์  ป.  ธ.  ๖  (ปัจจุบันเป็นประราชญาณเวที  ป. ธ.  ๗  วัดท่าโพธิ์  นครศรี-</span>
<span class='footnote'>ธรรมราช)   แปล.</span>
