<span class="LineNumber"> 001 </span>เอวํ  สฺวากฺขาเต  ธมฺมวินเย  ปพฺพชิตา  สมานา  ขมา  จ  ภเวยฺยาถ
<span class="LineNumber"> 002 </span>โสรตา<SUP>๑</SUP> จาติ โอวทิตฺวาปิ เนว เต สมคฺเค กาตุํ อสกฺขิ.
<span class="LineNumber"> 003 </span>	โส     ตาย    อากิณฺณวิหารตาย    อุกฺกณฺ€ิโต    อหํ    โข
<span class="LineNumber"> 004 </span>อิทานิ   อากิณฺโณ   ทุกฺขํ   วิหรามิ   อิเม   จ   ภิกฺขู   มม  วจนํ 
<span class="LineNumber"> 005 </span>น   กโรนฺติ   ยนฺนูนาหํ   เอโก   คณมฺหา   วูปกฏฺโ€   วิหเรยฺยนฺติ 
<span class="LineNumber"> 006 </span>จินฺเตตฺวา   โกสมฺพิยํ   ปิณฺฑาย   จริตฺวา   อนปโลเกตฺวา   ภิกฺขุสงฺฆํ  
<span class="LineNumber"> 007 </span>เอกโกว   อตฺตโน   ปตฺตจีวรมาทาย   พาลกโลณการามํ<SUP>๒</SUP>  คนฺตฺวา  
<span class="LineNumber"> 008 </span>ตตฺถ    ภคุตฺเถรสฺส    เอกจาริกวตฺตํ    กเถตฺวา   ปาจีนวํสมิคทาเย  
<span class="LineNumber"> 009 </span>ติณฺณํ   กุลปุตฺตานํ   สามคฺคีรสานิสํสํ   กเถตฺวา   เยน  ปาริเลยฺยกํ  
<span class="LineNumber"> 010 </span>ตทวสริ.   ตตฺร   สุทํ  ภควา  ปาริเลยฺยกํ  อุปนิสฺสาย  รกฺขิตวนสณฺเฑ
<span class="LineNumber"> 011 </span>ภทฺทสาลมูเล     ปาริเลยฺยเกน    หตฺถินา    อุปฏฺ€ิยมาโน    ผาสุกํ  
<span class="LineNumber"> 012 </span>วสฺสาวาสํ วสิ.
<span class="LineNumber"> 013 </span>	โกสมฺพีวาสิโนปิ    โข    อุปาสกา   วิหารํ   คนฺตฺวา   สตฺถารํ  
<span class="LineNumber"> 014 </span>อปสฺสนฺตา   กุหึ   ภนฺเต   สตฺถาติ   ปุจฺฉึสุ.   เต   ภิกฺขู   อาหํสุ  
<span class="LineNumber"> 015 </span>ปาริเลยฺยกวนสณฺฑํ     คโตติ.    กึการณา    ภนฺเตติ.    อมฺเห 
<span class="LineNumber"> 016 </span>สมคฺเค    กาตุํ    วายมิ    มยํ   ปน   น   สมคฺคา   อหุมฺหาติ.
<span class="LineNumber"> 017 </span>ภนฺเต    ตุมฺเห    สตฺถุ    สนฺติเก   ปพฺพชิตฺวา   ตสฺมึ   สามคฺคึ 
<span class="LineNumber"> 018 </span>กโรนฺเตปิ    สมคฺคา   น   อหุวตฺถาติ.   เอวมาวุโสติ.   มนุสฺสา
<span class="LineNumber"> 019 </span>อิเม   สตฺถุ   สนฺติเก   ปพฺพชิตฺวา   ตสฺมึ   สามคฺคึ   กโรนฺเตปิ 
<span class="LineNumber"> 020 </span>สมคฺคา  น  ชาตา  มยํ  อิเม  นิสฺสาย  สตฺถารํ  ทฏฺ€ุํ   น  ลภิมฺหา  
<span class='footnote'> ๑. วิ. มหา. ๕/๓๓๔-๓๓๕. ๒. ปาลิยํ พาลกโลณการกคาโมติ ทิสฺสติ.</span>
