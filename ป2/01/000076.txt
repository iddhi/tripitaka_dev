<span class="LineNumber"> 001 </span>สตฺถา   สสาวกสงฺโฆ   กลลํ   อนกฺกมิตฺวา   มํ  อกฺกมนฺโต  คจฺฉตูติ 
<span class="LineNumber"> 002 </span>นิปนฺโน   สตฺถารา<SUP>๑</SUP>   ทิสฺวาว   พุทฺธงฺกุโร  เอส  อนาคเต 
<span class="LineNumber"> 003 </span>กปฺปสตสหสฺสาธิกานํ   จตุนฺนํ  อสงฺเขยฺยานํ  ปริโยสาเน  โคตโม  นาม  
<span class="LineNumber"> 004 </span>พุทฺโธ   ภวิสฺสตีติ   พฺยากโต  ตสฺส  สตฺถุโน  อปรภาเค  โกณฺฑฺโ 
<span class="LineNumber"> 005 </span>สุมงฺคโล   สุมโน   เรวโต   โสภิโต   อโนมทสฺสี   ปทุโม   นารโท 
<span class="LineNumber"> 006 </span>ปทุมุตฺตโร   สุเมโธ   สุชาโต  ปิยทสฺสี  อตฺถทสฺสี  ธมฺมทสฺสี  สิทฺธตฺโถ 
<span class="LineNumber"> 007 </span>ติสฺโส    ปุสฺโส    วิปสฺสี    สิขี   เวสฺสภู   กกุสนฺโธ   โกนาคมโน
<span class="LineNumber"> 008 </span>กสฺสโป   จาติ   โลกํ   โอภาเสตฺวา  อุปฺปนฺนานํ  อิเมสํปิ  เตวีสติยา
<span class="LineNumber"> 009 </span>พุทฺธานํ   สนฺติเก   ลทฺธพฺยากรโณ   ทส  ปารมิโย  ทส  อุปปารมิโย
<span class="LineNumber"> 010 </span>ทส   ปรมตฺถปารมิโยติ   สมตึสปารมิโย   ปูเรตฺวา  เวสฺสนฺตรตฺตภาเว
<span class="LineNumber"> 011 </span>€ิโต    สตฺตกฺขตฺตุํ    ป€วีกมฺปนานิ   มหาทานานิ   ทตฺวา   ปุตฺตทารํ
<span class="LineNumber"> 012 </span>ปริจฺจชิตฺวา   อายุปริโยสาเน  ตุสิตปุเร  นิพฺพตฺติตฺวา  ตตฺถ  ยาวตายุกํ 
<span class="LineNumber"> 013 </span>€ตฺวา ทสสหสฺสจกฺกวาฬเทวตาหิ สนฺนิปติตฺวา
<span class="LineNumber"> 014 </span>              <B>" กาโลยนฺเต มหาวีร                   อุปฺปชฺช มาตุกุจฺฉิยํ
<span class="LineNumber"> 015 </span>              สเทวกํ ตารยนฺโต                       พุชฺฌสฺสุ อมตํ ปทนฺติ "</B>
<span class="LineNumber"> 016 </span>วุตฺเต   ปฺจ  มหาวิโลกนานิ  วิโลเกตฺวา  ตโต  จุโต  สกฺยราชกุเล
<span class="LineNumber"> 017 </span>ปฏิสนฺธึ   คเหตฺวา   ตตฺถ   มหาสมฺปตฺติยา  ปริจาริยมาโน  อนุกฺกเมน 
<span class="LineNumber"> 018 </span>ภทฺรโยพฺพนํ    ปตฺวา   ติณฺณํ   อุตูนํ   อนุจฺฉวิเกสุ   ตีสุ   ปาสาเทสุ 
<span class="LineNumber"> 019 </span>เทวโลกสิรึ    วิย   รชฺชสิรึ   อนุภวนฺโต   อุยฺยานกีฬาย   คมนสมเย  
<span class="LineNumber"> 020 </span>อนุกฺกเมน     ชิณฺณพฺยาธิมตสงฺขาเต     ตโย     เทวทูเต    ทิสฺวา
<span class='footnote'> ๑. สี. ม. ยุ. เอตฺถนฺตเร ตนฺติ ทิสฺสติ.</span>
