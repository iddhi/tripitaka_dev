<span class="LineNumber"> 001 </span>	ภิกฺขเว    ตทา   มม   ปุตฺเตน   กตกมฺมํ   ปจฺฉโต   ปจฺฉโต
<span class="LineNumber"> 002 </span>อนุพนฺธิ  ปาปกมฺมํ  หิ  นาเมตํ  ธุรํ  วหโต  พลิวทฺทสฺส  ปทํ จกฺกํ วิย  
<span class="LineNumber"> 003 </span>อนุคจฺฉตีติ   อิทํ   วตฺถุํ  กเถตฺวา  อนุสนฺธึ  ฆเฏตฺวา  ปติฏฺ€าปิตมตฺติกํ 
<span class="LineNumber"> 004 </span>สาสนํ ราชมุทฺทาย ลฺฉนฺโต วิย ธมฺมราชา อิมํ คาถมาห  
<span class="LineNumber"> 005 </span>                   <B>" มโนปุพฺพงฺคมา ธมฺมา             มโนเสฏฺ€า มโนมยา
<span class="LineNumber"> 006 </span>                   มนสา เจ ปทุฏฺเ€น                     ภาสติ วา กโรติ วา 
<span class="LineNumber"> 007 </span>                   ตโต นํ ทุกฺขมเนฺวติ                    จกฺกํว วหโต ปทนฺติ. </B>"
<span class="LineNumber"> 008 </span>	ตตฺถ    มโนติ   กามาวจรกุสลาทิเภทํ   สพฺพมฺปิ   จตุภูมิกจิตฺตํ. 
<span class="LineNumber"> 009 </span>อิมสฺมึ    ปน    ปเท    ตทา   ตสฺส   เวชฺชสฺส   อุปฺปนฺนจิตฺตวเสน  
<span class="LineNumber"> 010 </span>นิยมิยมานํ	ววตฺถาปิยมานํ	ปริจฺฉิชฺชมานํ     โทมนสฺสสหคตํ  
<span class="LineNumber"> 011 </span>ปฏิฆสมฺปยุตฺตํ   จิตฺตเมว   ลพฺภติ.   <SUB>ปุพฺพงฺคมาติ</SUB>   เตน  ป€มคามินา 
<span class="LineNumber"> 012 </span>หุตฺวา    สมนฺนาคตา.   <B>ธมฺมาติ</B>   คุณเทสนาปริยตฺตินิสฺสตฺตนิชฺชีววเสน
<span class="LineNumber"> 013 </span>จตฺตาโร ธมฺมา นาม. เตสุ 
<span class="LineNumber"> 014 </span>                   <B>" น หิ ธมฺโม อธมฺโม จ               อุโภ สมวิปากิโน 
<span class="LineNumber"> 015 </span>                   อธมฺโม   นิรยํ   เนติ                     ธมฺโม   ปาเปติ  สุคฺคตินฺติ</B><SUP>๑</SUP>
<span class="LineNumber"> 016 </span>อยํ    คุณธมฺโม    นาม.    ธมฺมํ    โว    ภิกฺขเว   เทเสสฺสามิ 
<span class="LineNumber"> 017 </span>อาทิกลฺยาณนฺติ    อยํ   เทสนาธมฺโม   นาม.   อิธ   ปน   ภิกฺขเว 
<span class="LineNumber"> 018 </span>เอกจฺเจ   กุลปุตฺตา   ธมฺมํ   ปริยาปุณนฺติ   สุตฺตํ  เคยฺยนฺติ<SUP>๒</SUP>  อยํ 
<span class="LineNumber"> 019 </span>ปริยตฺติธมฺโม   นาม.   ตสฺมึ   โข   ปน   สมเย   ธมฺมา  โหนฺติ 
<span class="LineNumber"> 020 </span>ขนฺธา  โหนฺตีติ<SUP>๓</SUP>  อยํ  นิสฺสตฺตธมฺโม  นาม.  นิชฺชีวธมฺโมติปิ เอเสว
<span class='footnote'> ๑. ขุ. ชา. วีส. ๒๗/๔๗๓. ๒. ม. มู. ๑๒/๒๖๘ ๓. ธมฺมสงฺคณิ. ๓๔/๓๓.</span>
