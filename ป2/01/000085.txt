<span class="LineNumber"> 001 </span>คาถาปริโยสาเน    โกลิโต    โสตาปตฺติผเล    ปติฏฺ€หิตฺวา    อาห
<span class="LineNumber"> 002 </span>กุหึ    กิร    สมฺม   อมฺหากํ   สตฺถา   วสตีติ.   เวฬุวเน   กิร  
<span class="LineNumber"> 003 </span>สมฺม   เอวํ   โน   อาจริเยน   อสฺสชิตฺเถเรน   กถิตนฺติ.  เตนหิ
<span class="LineNumber"> 004 </span>สมฺม   อายาม  สตฺถารํ  ปสฺสิสฺสามาติ.  สารีปุตฺตตฺเถโร  จ  นาเมส  
<span class="LineNumber"> 005 </span>สทาปิ    อาจริยปูชโก    ว   ตสฺมา   สหายกํ   เอวมาห   สมฺม  
<span class="LineNumber"> 006 </span>อมฺเหหิ   อธิคตํ   อมตํ   อมฺหากํ   อาจริยสฺส   สฺชยปริพฺพาชกสฺสาปิ 
<span class="LineNumber"> 007 </span>กเถสฺสาม    พุชฺฌมาโน    ปฏิวิชฺฌิสฺสติ    อปฺปฏิวิชฺฌนฺโต   อมฺหากํ  
<span class="LineNumber"> 008 </span>สทฺทหิตฺวา  สตฺถุ  สนฺติกํ  คมิสฺสติ  พุทฺธานํ เทสนํ สุตฺวา มคฺคผลปฏิเวธํ
<span class="LineNumber"> 009 </span>กริสฺสตีติ.    ตโต    เทฺวปิ    ชนา    สฺชยสฺส   สนฺติกํ   อคมํสุ.
<span class="LineNumber"> 010 </span>สฺชโย   เต   ทิสฺวา   กึ   ตาตา   โกจิ   โว   อมตมคฺคเทสโก		
<span class="LineNumber"> 011 </span>ลทฺโธติ   ปุจฺฉิ.   อาม  อาจริย  ลทฺโธ  พุทฺโธ  โลเก  อุปฺปนฺโน 
<span class="LineNumber"> 012 </span>ธมฺโม  อุปฺปนฺโน  สงฺโฆ  อุปฺปนฺโน  ตุมฺเห  ตุจฺเฉ  อสาเร  วิจรถ
<span class="LineNumber"> 013 </span>เอถ   สตฺถุ   สนฺติกํ   คมิสฺสามาติ.   คจฺฉถ   ตุมฺเห   อหํ   น 
<span class="LineNumber"> 014 </span>สกฺขิสฺสามีติ.  กึการณาติ.  อหํ  มหาชนสฺส  อาจริโย  หุตฺวา  วิจรึ 
<span class="LineNumber"> 015 </span>ตสฺส    เม    อนฺเตวาสิกวาโส   จาฏิยา   อุทกจลนภาวุปฺปตฺติสทิโส
<span class="LineNumber"> 016 </span>น   สกฺขิสฺสามหํ   อนฺเตวาสิกวาสํ   วสิตุนฺติ.   มา   เอวํ   กริตฺถ 
<span class="LineNumber"> 017 </span>อาจริยาติ.   โหตุ   ตาตา   คจฺฉถ   ตุมฺเห  นาหํ  สกฺขิสฺสามีติ. 
<span class="LineNumber"> 018 </span>อาจริย    โลเก    พุทฺธสฺส    อุปฺปนฺนกาลโต   ปฏฺ€าย   มหาชโน
<span class="LineNumber"> 019 </span>คนฺธมาลาทิหตฺโถ    คนฺตฺวา    ตเมว    ปูเชสฺสติ   มยํปิ   ตตฺเถว  
<span class="LineNumber"> 020 </span>คมิสฺสาม   ตุมฺเห   กึ   กริสฺสถาติ.   ตาตา   กินฺนุ   โข  อิมสฺมึ 
<span class="LineNumber"> 021 </span>โลเก   ทนฺธา   พหู   อุทาหุ   ปณฺฑิตาติ.   ทนฺธา  อาจริย  พหู
