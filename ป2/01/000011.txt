<span class="LineNumber"> 001 </span>                   <B>สพฺพมฺปิทํ ภิชฺชตุ<SUP>๑</SUP> รูปนิสฺสิตํ
<span class="LineNumber"> 002 </span>                   กึการณา ปาลิต ตฺวํ ปมชฺชสีติ."</B>
<span class="LineNumber"> 003 </span>เอวํ   ตีหิ   คาถาหิ   อตฺตโน  โอวาทํ  ทตฺวา  นิสินฺนโกว  นตฺถุกมฺมํ 
<span class="LineNumber"> 004 </span>กตฺวา    คามํ   ปิณฺฑาย   ปาวิสิ.   เวชฺโช   ทิสฺวา   กึ   ภนฺเต  
<span class="LineNumber"> 005 </span>นตฺถุกมฺมํ   กตนฺติ   ปุจฺฉิ.   อาม   อุปาสกาติ.   กีทิสํ   ภนฺเตติ.  
<span class="LineNumber"> 006 </span>รุชเตว   อุปาสกาติ.   นิสีทิตฺวา   โว   ภนฺเต  กตํ  นิปชฺชิตฺวาติ. 
<span class="LineNumber"> 007 </span>เถโร  ตุณฺหี  อโหสิ  ปุนปฺปุนํ  ปุจฺฉิโตปิ  นฺ  กิฺจิ  กเถสิ.  อถ  นํ
<span class="LineNumber"> 008 </span>เวชฺโช  ภนฺเต  ตุมฺเห  สปฺปายํ  น  กโรถ  อชฺช  ปฏฺ€าย อสุเกน 
<span class="LineNumber"> 009 </span>เม   เตลํ   ปกฺกนฺติ  มา  วทิตฺถ  อหํปิ  มยา  โว  เตลํ  ปกฺกนฺติ 
<span class="LineNumber"> 010 </span>น   วกฺขามีติ   อาห.   โส  เวชฺเชน  ปจฺจกฺขาโต  วิหารํ  คนฺตฺวา
<span class="LineNumber"> 011 </span>เวชฺเชนาปิ ปจฺจกฺขาโตสิ อิริยาปถํ มา วิสฺสชฺชิ สมณาติ 
<span class="LineNumber"> 012 </span>                   <B>"  ปฏิกฺขิตฺโต ติกิจฺฉาย   เวชฺเชนาสิ วิวชฺชิโต
<span class="LineNumber"> 013 </span>                   นิยโต มจฺจุราชสฺส   กึ ปาลิต ปมชฺชสีติ "</B>
<span class="LineNumber"> 014 </span>อิมาย   คาถาย   อตฺตานํ   โอวทิตฺวา   สมณธมฺมํ   อกาสิ.   อถสฺส 
<span class="LineNumber"> 015 </span>มชฺฌิมยาเม    อติกฺกนฺตมตฺเต    อปุพฺพํ    อจริมํ    อกฺขีนิ    เจว 
<span class="LineNumber"> 016 </span>กิเลสา   จ   ปภิชฺชึสุ.   โส   สุกฺขวิปสฺสโก   อรหา   หุตฺวา  คพฺภํ
<span class="LineNumber"> 017 </span>ปวิสิตฺวา   นิสีทิ.   ภิกฺขู  ภิกฺขาจารเวลาย  คนฺตฺวา  ภิกฺขาจารกาโล
<span class="LineNumber"> 018 </span>ภนฺเตติ   อาหํสุ.   กาโล   อาวุโสติ.   อาม   ภนฺเตติ.  เตนหิ 
<span class="LineNumber"> 019 </span>คจฺฉถาติ.  ตุมฺเห  ปน  ภนฺเตติ.  อกฺขีนิ  เม  อาวุโส  ปริหีนานีติ. 
<span class="LineNumber"> 020 </span>เต   ตสฺส   อกฺขีนิ   โอโลเกตฺวา   อสฺสุปุณฺณเนตฺตา  หุตฺวา  ภนฺเต
<span class='footnote'> ๑. สี. ภิชฺชติ.</span>
