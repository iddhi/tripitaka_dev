<span class="LineNumber"> 001 </span>พุทฺธปฺปมุขํ    ภิกฺขุสงฺฆํ    นิมนฺเตตฺวา   ปุนทิวเส   มหาทานํ   ทตฺวา 
<span class="LineNumber"> 002 </span>ภนฺเต   อิโต  เตสํ  เปตานํ  ทิพฺพนฺนปานํ  สมฺปชฺชตูติ  ปตฺตึ  อทาสิ.
<span class="LineNumber"> 003 </span>เตสํ   ตเถว   นิพฺพตฺติ.  ปุนทิวเส  นคฺคา  หุตฺวา  อตฺตานํ  ทสฺเสสุํ. 
<span class="LineNumber"> 004 </span>ราชา  อชฺช  ภนฺเต  นคฺคา  หุตฺวา  อตฺตานํ  ทสฺเสสุนฺติ  อาโรเจสิ. 
<span class="LineNumber"> 005 </span>วตฺถานิ   เต   น   ทินฺนานิ   มหาราชาติ.  ปุนทิวเส  พุทฺธปฺปมุขสฺส
<span class="LineNumber"> 006 </span>ภิกฺขุสงฺฆสฺส   จีวรานิ   ทตฺวา   อิโต   เตสํ   ทิพฺพวตฺถานิ  โหนฺตูติ 
<span class="LineNumber"> 007 </span>ปาเปสิ.     ตํขณฺเว    เตสํ    ทิพฺพวตฺถานิ    อุปฺปชฺชึสุ.    เต
<span class="LineNumber"> 008 </span>เปตตฺตภาวํ   วิชหิตฺวา   ทิพฺพตฺตภาเวน   สณฺ€หึสุ.   สตฺถา  อนุโมทนํ 
<span class="LineNumber"> 009 </span>กโรนฺโต   ติโรกุฑฺเฑสุ   ติฏฺ€นฺตีติ   ติโรกุฑฺฑานุโมทนํ<SUP>๑</SUP>  อกาสิ.  
<span class="LineNumber"> 010 </span>อนุโมทนาวสาเน   จตุราสีติยา   ปาณสหสฺสานํ   ธมฺมาภิสมโย  อโหสิ. 
<span class="LineNumber"> 011 </span>อิติ สตฺถา เตภาติกชฏิลานํ วตฺถุํ กเถตฺวา อิมมฺปิ ธมฺมเทสนํ อาหริ.
<span class="LineNumber"> 012 </span>	อคฺคสาวกา    ปน   ภนฺเต   กึ   กรึสูติ.   อคฺคสาวกภาวาย 
<span class="LineNumber"> 013 </span>ปตฺถนํ   กรึสุ.   อิโต  กปฺปสตสหสฺสาธิกสฺส  หิ  กปฺปานํ  อสงฺเขยฺยสฺส
<span class="LineNumber"> 014 </span>มตฺถเก    สารีปุตฺโต    พฺราหฺมณมหาสาลกุเล    นิพฺพตฺติ    นาเมน  
<span class="LineNumber"> 015 </span>สรทมาณโว    นาม    อโหสิ.    โมคฺคลฺลาโน    คหปติมหาสาลกุเล
<span class="LineNumber"> 016 </span>นิพฺพตฺติ   นาเมน   สิริวฑฺฒกุฏุมฺพิโก   นาม   อโหสิ.   เต   อุโภปิ 
<span class="LineNumber"> 017 </span>สหปํสุกีฬกา   สหายกา   อเหสุํ.   สรทมาณโว  ปิตุอจฺจเยน  กุลสนฺตกํ
<span class="LineNumber"> 018 </span>มหาธนํ     ปฏิปชฺชิตฺวา    เอกทิวสํ    รโหคโต    จินฺเตสิ    อหํ  
<span class="LineNumber"> 019 </span>อิธโลกตฺตภาวเมว   ชานามิ   โน   ปรโลกตฺตภาวํ   ชาตสตฺตานฺจ 
<span class="LineNumber"> 020 </span>มรณํ   นาม  ธุวํ  มยา  เอกํ  ปพฺพชฺชํ  ปพฺพชิตฺวา  โมกฺขธมฺมคเวสนํ
<span class='footnote'> ๑. ขุ. ขุ. ๒๕/๙.</span>
