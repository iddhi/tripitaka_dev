<span class="LineNumber"> 001 </span>ภควา  นนฺทกุมารํ  คเหตฺวา  คโต  ตุมฺเหหิ  ตํ  วินา  กริสฺสตีติ.<SUP>๑</SUP>
<span class="LineNumber"> 002 </span>สาปิ   ตํ   สุตฺวา   อุทกพินฺทูหิ  ปคฺฆรนฺเตเหว  อฑฺฒุลฺลิขิเตหิ  เกเสหิ
<span class="LineNumber"> 003 </span>เวเคน   คนฺตฺวา   ตุวฏํ  โข  อยฺยปุตฺต  อาคจฺเฉยฺยาสีติ  อาห.  ตํ 
<span class="LineNumber"> 004 </span>ตสฺสา   วจนํ   ตสฺส   หทเย   ติริยํ  ปติตฺวา  วิย  €ิตํ.  สตฺถาปิสฺส 
<span class="LineNumber"> 005 </span>หตฺถโต    ปตฺตํ   อคฺคณฺหิตฺวาว   ตํ   วิหารํ   เนตฺวา   ปพฺพชิสฺสสิ
<span class="LineNumber"> 006 </span>นนฺทาติ   อาห.   โส   พุทฺธคารเวน   น   ปพฺพชิสฺสามีติ   อวตฺวา
<span class="LineNumber"> 007 </span>อาม    ภนฺเต   ปพฺพชิสฺสามีติ   อาห.   สตฺถา   เตนหิ   ภิกฺขเว
<span class="LineNumber"> 008 </span>นนฺทํ    ปพฺพาเชถาติ  อาห.  สตฺถา  กปิลวตฺถุปุรํ  คนฺตฺวา  ตติยทิวเส 
<span class="LineNumber"> 009 </span>นนฺทํ   ปพฺพาเชสิ.   สตฺตเม  ทิวเส  ราหุลมาตา  กุมารํ  อลงฺกริตฺวา 
<span class="LineNumber"> 010 </span>ภควโต   สนฺติกํ   เปเสสิ   ปสฺส   ตาต  เอตํ  วีสติสหสฺสสมณปริวุตํ 
<span class="LineNumber"> 011 </span>สุวณฺณวณฺณํ    พฺรหฺมรูปวณฺณํ    สมณํ    อยนฺเต    ปิตา    เอตสฺส
<span class="LineNumber"> 012 </span>ตว    ปิตุโน    ชาตกาเล    มหนฺตา   นิธิกุมฺภิโย   อเหสุํ   ตสฺส
<span class="LineNumber"> 013 </span>นิกฺขมนกาลโต   ปฏฺ€าย   น   ปสฺสามิ   คจฺฉ  นํ  ทายชฺชํ  ยาจาหิ
<span class="LineNumber"> 014 </span>อหํ   ตาต   กุมาโร  อภิเสกํ  ปตฺวา  จกฺกวตฺตี  ภวิสฺสามิ  ธเนน  
<span class="LineNumber"> 015 </span>เม  อตฺโถ  ธนํ  เม  เทหิ  สามิโก  หิ  ปุตฺโต  ปิตุ  สนฺตกสฺสาติ. 
<span class="LineNumber"> 016 </span>กุมาโร   ภควโต   สนฺติกํ   คนฺตฺวา   วนฺทิตฺวา  ปิตุสิเนหํ  ปฏิลภิตฺวา  
<span class="LineNumber"> 017 </span>หฏฺ€ตุฏฺโ€     สุขา    เต    สมณ    ฉายาติ    วตฺวา    อฺํปิ 
<span class="LineNumber"> 018 </span>พหุํ    อตฺตโน   อนุรูปํ   วทนฺโต   อฏฺ€าสิ.   ภควา   กตภตฺตกิจฺโจ  
<span class="LineNumber"> 019 </span>อนุโมทนํ    กตฺวา    อุฏฺ€ายาสนา   ปกฺกามิ.   กุมาโรปิ   ทายชฺชํ  
<span class="LineNumber"> 020 </span>เม   สมณ   เทหิ   ทายชฺชํ   เม  สมณ  เทหีติ  ภควนฺตํ  อนุพนฺธิ.
<span class='footnote'> ๑. ม. กึ ตุมฺเห หิ ตํ วินา กริสฺสถาติ.</span>
