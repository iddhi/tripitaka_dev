<span class="LineNumber"> 001 </span>                                                คำนำ 
<span class="LineNumber"> 002 </span>                              สำหรับพระจตุตถสังคายนาย
<span class="LineNumber"> 003 </span>	หนังสือจตุตถสังคายนายฉบับนี้  มิใช่ของเก่าแท้ทั้งฉบับ
<span class="LineNumber"> 004 </span>เป็นแต่เก็บสำนวนเก่าในฉบับทั้งหลายมาคุมเข้าไว้  ทั้งต้องแก้ไขความ
<span class="LineNumber"> 005 </span>เก่าอันเคลื่อนคลาดจากอรรถก็มีบ้าง  ต้องทำเช่นนี้  เพราะหนังสือ
<span class="LineNumber"> 006 </span>จตุตถสังคายนายหลาย ๆ ฉบับ  มีโวหารแผกกันไปมากจนยากที่จะ
<span class="LineNumber"> 007 </span>สันนิษฐานว่าไหนเป็นเดิม  ข้าพเจ้ารวบรวมได้ในเวลานี้ถึง ๔ ฉบับ
<span class="LineNumber"> 008 </span>ไม่เป็นอันเดียวกันได้สักฉบับหนึ่ง เป็นแต่พอสันนิษฐานได้ว่า โครงเดิม
<span class="LineNumber"> 009 </span>อันเดียวกัน  ในชั้นต้นมีผู้รจนาซ้ำ  ดัดแปลงถ้อยคำให้เพราะพริ้งขึ้นไป
<span class="LineNumber"> 010 </span>แต่แก้ไปให้ความเสียคลาดจากหนังสืออรรถ  ก็ครั้งหนึ่งแล้ว  ฉบับนั้น
<span class="LineNumber"> 011 </span>สร้างกันต่อ ๆ ไป  ถูกแก้ไขจากต่าง ๆ บุคคลเข้าอีก  ก็แผกออกไป
<span class="LineNumber"> 012 </span>อีกชั้นหนึ่ง  ถึงฉบับที่เห็นว่าเป็นเก่ากว่า  ก็ยังปรากฏว่ามีคำแทรกแซง
<span class="LineNumber"> 013 </span>ปนอยู่เหมือนกัน  อีกประการหนึ่ง  ท่านผู้รจนาตัดตอนกล่าวตาม
<span class="LineNumber"> 014 </span>ประสงค์เฉพาะเรื่อง  หาได้เชื่อมอนุสนธิให้เนื่องกับตติยสังคายนายไม่
<span class="LineNumber"> 015 </span>ผู้ไม่เคยฟังมาก่อนอาจไม่เข้าใจติดต่อกัน  ได้พบที่กล่าวต่ออนุสนธิกับ
<span class="LineNumber"> 016 </span>เรื่องตติยสังคายนายแต่ฉบับเดียว  ของพระครูวิสุทธิสรญาณ  (ชุ่ม)
<span class="LineNumber"> 017 </span>วัดเทพศิรินทราวาส  แต่ดูลาดเลาเป็นต่างสำนวน  ในฉบับเดียวกัน
<span class="LineNumber"> 018 </span>ท่อนต้นสำนวนหนึ่ง  ท่อนหลังสำนวนหนึ่ง  จะยึดเป็นหลักก็ไม่ได้
