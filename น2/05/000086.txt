<span class="LineNumber"> 001 </span>มาถวายบ้าง  เอาผ้ามีสีดังดอกมลิมาถวายเป็นพระภูษาทรงบ้าง  เอา 
<span class="LineNumber"> 002 </span>ยาตามาแต่นาคพิภพมาถวายบ้าง.  ใช่แต่เท่านั้น  นกแขกเต้าทั้งหลาย
<span class="LineNumber"> 003 </span>คาบเอาข้าวสาลีอันเกิดเองในฉัททันตสระมาถวาย  วันละเก้าพันเกวียน
<span class="LineNumber"> 004 </span>ทุก ๆ วัน.  ใช่แต่เท่านั้น  หนูทั้งหลายก็มาเอาเกล็ดเอาแกลบและรำออก
<span class="LineNumber"> 005 </span>ทุก ๆ วัน.  ตกว่าข้าวสาลีนั่นไม่มีเมล็ดหักสักเมล็ดหนึ่งเลย.  มธุมกฺขิกา
<span class="LineNumber"> 006 </span>อันว่าผึ้งทั้งหลายนั้นก็มาทำรัง.  หมีทั้งหลายก็ขนฟืนมาไว้ในโรงครัว
<span class="LineNumber"> 007 </span>นกการเวกทั้งหลายก็บินมาร้องถวายเสียงแก่พระองค์ทุกวัน ๆ.   นี้แล
<span class="LineNumber"> 008 </span>พระองค์ประกอบด้วยราชฤทธิ์ต่าง ๆ อย่างพรรณนาฉะนี้.   กิร  ดัง
<span class="LineNumber"> 009 </span>ได้ยินมา   อภิเสกํ  ปาปุณิตฺวา  เมื่อพระยาธรรมโศการาชนั้นได้อภิเษก
<span class="LineNumber"> 010 </span>แล้วพระองค์ยังถือภายนอกพระศาสนานั้นอยู่ ๓ ปี  ต่อรุ่งปีเป็นคำรบ ๔
<span class="LineNumber"> 011 </span>พระองค์จึงเลื่อมใสในพระพุทธศาสนา.   เตน  สมเยน  ครั้งนั้น
<span class="LineNumber"> 012 </span>ส่วยขึ้นแก่พระองค์นั้นวันละห้าแสน ๆ คือเกิดขึ้นแต่ข้างประตูเมืองทั้ง
<span class="LineNumber"> 013 </span>๔ นั้น ๔ แสน คือเกิดขึ้นในโรงวินิจฉัยท่ามกลางเมืองนั้นแสน ๑  เป็น
<span class="LineNumber"> 014 </span>๕ แสนด้วยกัน  พระองค์ให้จำหน่ายจ่ายแจกถวายแก่พระนิโครธเถระ
<span class="LineNumber"> 015 </span>นั้นแสน ๑  และให้จำแนกแจกจ่ายเป็นเครื่องบุปผามาลาธูปเทียนของ
<span class="LineNumber"> 016 </span>หอมบูชาในพระพุทธเจดีย์นั้นแสน ๑  และให้บูชาแก่พระธรรม คือบูชา
<span class="LineNumber"> 017 </span>แก่พระมหาเถระที่ทรงธรรมเป็นพหุสูตนั้นแสน ๑  สำหรับเป็นจตุปัจจัย
<span class="LineNumber"> 018 </span>และให้ถวายพระสงฆ์นอกนั้นแสน ๑  และให้จำแนกแจกจ่ายสำหรับ
<span class="LineNumber"> 019 </span>คนไข้ไว้ในประตูเมืองทั้ง ๔ ทิศนั้นแสน ๑  ให้เป็นทานสาธารณะ
<span class="LineNumber"> 020 </span>ทั่วไปแก่ชนทั้งปวง.   เอวํ  สาสเน  โอฬาโร  ลาภสกฺกาโร  นิพฺพตฺติ
<span class="LineNumber"> 021 </span>ครั้งนั้น  ลาภสักการบังเกิดในพระพุทธศาสนาเป็นโอฬาริกภาพนั้น
