<span class="LineNumber"> 001 </span>คัมภีร์อังคุตตรนิกายนั้นประดับด้วยสูตร ๙,๕๕๗ สูตร  มีจิตตปริยา- 
<span class="LineNumber"> 002 </span>ทานสูตรเป็นต้น.   และขุททกนิกายนั้นมีประเภทแห่งคัมภีร์ ๑๕ ประ-
<span class="LineNumber"> 003 </span>การ คือ ขุททกปาฐะ ๑  ธัมมบท ๑  อุทาน ๑  อิติวุตตกะ ๑  สุตต-
<span class="LineNumber"> 004 </span>นิบาต ๑  วิมานวัตถุ ๑  เปตวัตถุ ๑  เถรคาถา ๑  เถรีคาถา ๑  ชาดก
<span class="LineNumber"> 005 </span>ทั้งสิ้นนั้น ๑  นิทเทส ๑  ปฏิสัมภิทามัคค์ ๑  อปทาน ๑  พุทธวงศ์ ๑
<span class="LineNumber"> 006 </span>จริยาปิฎก ๑ ประดับด้วยคัมภีร์ ๑๕ ประการฉะนี้.  พระสุตตันตปิฎกนี้
<span class="LineNumber"> 007 </span>สิริพระธรรมขันธ์ได้สองหมื่นหนึ่งพันพระธรรมขันธ์.   พระมหาเถระ
<span class="LineNumber"> 008 </span>ทั้งหลายพันหนึ่งท่านชำระนิกายทั้ง ๕  อันเป็นสุตตันตปิฎก  โดย
<span class="LineNumber"> 009 </span>ปุจฉาวิสัชนาสำเร็จเสร็จแล้ว  อัศจรรย์ก็บันดาลทั่วทุกทิศาภาคทั้งปวง
<span class="LineNumber"> 010 </span>มีเมทนีดลไหวเป็นต้น  โกลาหลต่าง ๆ.   พระสังคีติกาจารย์ทั้งหลาย
<span class="LineNumber"> 011 </span>ก็กระทำคณสังวัธยาย  ยกขึ้นสู่สังคายนาย.
<span class="LineNumber"> 012 </span>	สัตบุรุษทั้งหลาย  จงตั้งโสตประสาทลง  ปลงปัญญาตามกระแส
<span class="LineNumber"> 013 </span>พระบาลีแห่งสุตตันตปิฎก  อันพระมหานาคทั้ง ๔ รูปจะสวดสรภัญญะ
<span class="LineNumber"> 014 </span>ไปในกาลบัดนี้แล.
<span class="LineNumber"> 015 </span>                                          หยุดสวด
<span class="LineNumber"> 016 </span>	สุตฺตนฺตปิฏกํ  สงฺคายิตฺวา  พระมหาเถรเจ้าทั้งหลายพันหนึ่ง
<span class="LineNumber"> 017 </span>ท่านชำระสุตตันตปิฎกยกขึ้นสังคายนายสำเร็จแล้ว  อันดับนั้นท่าน
<span class="LineNumber"> 018 </span>ชำระพระอภิธรรมปิฎกสืบต่อไป.   พระอภิธรรมปิฎกนั้นเป็น ๗ พระ-
<span class="LineNumber"> 019 </span>คัมภีร์คือ  พระธรรมสังคิณีคัมภีร์ ๑  พระวิภังค์คัมภีร์ ๑  พระธาตุ-
<span class="LineNumber"> 020 </span>กถาคัมภีร์ ๑  พระบุคคลบัญญัติคัมภีร์ ๑  พระกถาวัตถุคัมภีร์ ๑
<span class="LineNumber"> 021 </span>พระยมกคัมภีร์ ๑  พระมหาปัฏฐานคัมภีร์ ๑  เป็น ๗ พระคัมภีร์ด้วย
