<span class="LineNumber"> 001 </span>นักหนา  จึงตรัสถามพระสงฆ์ว่า   โกจิ  ภิกฺขุ  พระผู้เป็นเจ้าองค์ใดที่ 
<span class="LineNumber"> 002 </span>วิสารทแกล้วกล้าในพระไตรปิฎก  สามารถจะตัดเสียซึ่งความสงสัย
<span class="LineNumber"> 003 </span>แห่งโยมและจะได้ยกย่องพระศาสนา  จะมีอยู่ที่ไหนบ้าง.   พระสงฆ์ก็
<span class="LineNumber"> 004 </span>ถวายพระพรว่า  เห็นแต่พระโมคคลีบุตรติสสเถระ  พระผู้เป็นเจ้าองค์
<span class="LineNumber"> 005 </span>นั้นแล  อาจจะตัดความสงสัยมหาบพิตรได้  และจะได้ยกย่องพระ
<span class="LineNumber"> 006 </span>ศาสนา.   พระองค์ได้ทรงฟังก็ดีพระหฤทัยนัก  จึงได้เลือกพระมหา-
<span class="LineNumber"> 007 </span>เถระที่เป็นธรรมกถึกนั้น ๔ รูป  มีบริวารองค์ละ ๑,๐๐๐ รูป  แล้วให้จัด
<span class="LineNumber"> 008 </span>อำมาตย์ ๔ คน  มีบริวารคนละพัน  ส่งไปให้อาราธนาพระโมคคลีบุตร
<span class="LineNumber"> 009 </span>ติสสเถระ.   ครั้นพระมหาเถระ ๔ รูป  และอำมาตย์ ๔ คนไปถึง  จึง
<span class="LineNumber"> 010 </span>อาราธนาว่าพระมหากษัตริย์ให้หา  พระผู้เป็นเจ้าก็ไม่มา.   พระมหา-
<span class="LineNumber"> 011 </span>เถระและอำมาตย์นั้นก็กลับไปกราบทูลพระองค์ ๆ ก็จัดให้พระมหาเถระ
<span class="LineNumber"> 012 </span>๘ รูป  บริวาร ๘ พัน  อำมาตย์ ๘ คน  บริวาร ๘ พัน  เป็นคน
<span class="LineNumber"> 013 </span>๑๖,๐๐๐ ด้วยกัน  ส่งไปอีก  แต่ไปอาราธนาว่าพระมหากษัตริย์
<span class="LineNumber"> 014 </span>ให้หา  พระติสสเถระก็ไม่มา.   คนทั้งปวงก็กลับมากราบทูลพระ
<span class="LineNumber"> 015 </span>มหากษัตริย์ ๆ ก็ตรัสถามพระสงฆ์ว่า  เหตุผลเป็นประการใด  ไป
<span class="LineNumber"> 016 </span>อาราธนาถึงสองครั้งแล้วพระผู้เป็นเจ้าจึงไม่มา.   พระสงฆ์ถวายพระพร
<span class="LineNumber"> 017 </span>ว่า  เพราะเหตุผู้ไปนิมนต์นั้นไปอาราธนาว่าพระมหากษัตริย์ให้หา
<span class="LineNumber"> 018 </span>ท่านจึงไม่มา  ถ้าและมหาบพิตรตรัสใช้ให้อาราธนาว่า  พระศาสนานี้
<span class="LineNumber"> 019 </span>จะทรุดจะเสื่อมไปแล้ว  นิมนต์พระผู้เป็นเจ้าลงมาเป็นเพื่อนด้วยโยม
<span class="LineNumber"> 020 </span>จะได้ช่วยยกย่องพระศาสนาในกาลบัดนี้  อาราธนาอย่างนี้เห็นท่าน
<span class="LineNumber"> 021 </span>จะมาเป็นแท้.   พระองค์ได้ทรงฟังพระสงฆ์ถวายพระพรดังนั้น  จึงสั่ง
