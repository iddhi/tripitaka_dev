<span class="LineNumber"> 001 </span>กุศลนี้ย่อมปิดเสียซึ่งประตูจตุราบาย  ๔   สคฺคโสปาณํ  กุศลนี้เป็นบันได 
<span class="LineNumber"> 002 </span>ขึ้นสู่สวรรค์เทวโลก  กณฺ€ฏฺ€วรํ  กุศลนี้เป็นกัณฐัฏฐ<sup>๑</sup>อันประเสริฐ  สำหรับ
<span class="LineNumber"> 003 </span>จะได้ขับขี่ไปในทางกันดารคือสังสารวัฏ   โมกฺขปฺปเวสนํ  กุศลนี้จัก
<span class="LineNumber"> 004 </span>เป็นวิธีดำเนินเข้าสู่สิวโมกขอมตมหานิพพาน   องค์พระพิชิตมารทรง
<span class="LineNumber"> 005 </span>สรรเสริญไว้ฉะนี้.   บพิตรจงมีจิตเปรมปรีดิ์ปราโมทย์ในกุศลของบพิตร
<span class="LineNumber"> 006 </span>ในครั้งนี้  อย่าให้บังเกิดวิปฏิสารกินแหนงแคลงใจในวัตถุทานและ
<span class="LineNumber"> 007 </span>ปฏิคาหกผู้รับทาน  พึงให้พร้อมไปด้วยไตรกาล  เจตนาทั้ง ๓ คือ
<span class="LineNumber"> 008 </span>ปุพพเจตนา  มุญจนเจตนา  อปราปรเจตนา  เจตนาในเบื้องต้น
<span class="LineNumber"> 009 </span>ในท่ามกลาง  ในภายหลัง  ให้บริบูรณ์ผ่องใสเป็นอันดี  จะเป็นที่ยัง
<span class="LineNumber"> 010 </span>กุศลให้ภิญโญยิ่ง  หาที่สุดมิได้.
<span class="LineNumber"> 011 </span>	ก็บัดนี้  บพิตรคิดให้มีพระสังคายนายตามเยี่ยงอย่างพระอรหันต์
<span class="LineNumber"> 012 </span>มีพระมหากัสสปเถรเจ้าเป็นประธานได้กระทำมา   อันนี้เป็นการยากนัก
<span class="LineNumber"> 013 </span>ยากหนาที่จะกระทำได้แต่ละครั้ง   เมื่อกระทำได้แต่ละครั้งดุจดังว่า
<span class="LineNumber"> 014 </span>ช่วยบำรุงพระศาสนา   คือโอวาทคำสั่งสอนแห่งองค์พระมุนินทรเจ้า
<span class="LineNumber"> 015 </span>ให้รุ่งเรืองไปตราบสิ้น  ๕,๐๐๐ พระวัสสา  เหตุว่าการสังคายนายนี้
<span class="LineNumber"> 016 </span>เป็นวิธีร้อยกรองพระธรรมขันธ์  ทั้ง ๘๔,๐๐๐ พระธรรมขันธ์  มิให้
<span class="LineNumber"> 017 </span>วิบัติอันตรธานเสื่อมศูนย์ไป  เหตุดังนั้น  จึงว่าบุคคลผู้ใดให้มีพระ
<span class="LineNumber"> 018 </span>สังคายนายนี้  มีอานิสงส์มากนัก  จะนับประมาณหาที่สุดมิได้   อากาโส
<span class="LineNumber"> 019 </span>อิว  อุปมาดังว่าอากาศอันหาที่สุดมิได้  อาตมาจะพรรณนาไปด้วย
<span class="LineNumber"> 020 </span>อานิสงส์โดยอเนกบรรยาย   การที่จะสังคายนายก็จะเป็นอันเนิ่นช้า

<span class='footnote'>๑.  ชื่อม้าที่พระมหาบุรุษโพธิสัตว์เจ้าทรงออกมหาภิเนษกรมณ์.</span>
