<span class="LineNumber"> 001 </span>ถึงจะมีศรัทธาจะสร้างวิหารใหญ่สักพันหนึ่ง  เท่ามหาวิหารในลังกา 
<span class="LineNumber"> 002 </span>ทวีปนั้นก็ดี  จะสร้างพระเจดีย์ใหญ่สักพันหนึ่ง  เท่ามหาเจดีย์ในลังกา
<span class="LineNumber"> 003 </span>ทวีปนั้นก็ดี  ถ้าปราศจากพระไตรปิฎกและพระปฏิบัติแล้ว  พระมหา-
<span class="LineNumber"> 004 </span>วิหาร  และเจดีย์เหล่านั้น  ก็ไม่อาจทรงพระศาสนาไว้ได้  ก็จะ
<span class="LineNumber"> 005 </span>เสื่อมศูนย์ไปเร็วพลันในกาลเมื่อนั้น   พระไตรปิฎกนี้มีคุณานิสงส์มาก
<span class="LineNumber"> 006 </span>นักหนาดังพรรณนามาฉะนี้.   เบื้องว่าบุคคลมีศรัทธาเจตนาสร้างพระ
<span class="LineNumber"> 007 </span>ไตรปิฎกไว้คัมภีร์หนึ่งก็ดี  สองคัมภีร์ก็ดี  จนถึงที่สุดลงผูกหนึ่งก็ดี  มี
<span class="LineNumber"> 008 </span>อานิสงส์นั้นเหลือล้นพ้นที่จะประมาณ   เหตุว่าอักษรตัวหนึ่งนั้นเสมอ
<span class="LineNumber"> 009 </span>ด้วยพระพุทธเจ้าองค์หนึ่ง  จึงเห็นว่าสร้างพระไตรปิฎก  และให้มี
<span class="LineNumber"> 010 </span>สังคายนาย  มีผลานิสงส์ยิ่งยวดกว่าธรรมทานทั้งปวง  มีสังคายนาย
<span class="LineNumber"> 011 </span>นี้แล  จัดได้ชื่อว่าอุปการช่วยทำนุบำรุงพระบวรพุทธศาสนาให้ถาวร
<span class="LineNumber"> 012 </span>วัฒนาการยืนยาวตราบเท่าสิ้น ๕ พันพระวัสสา   ปัจจัยทานทายกได้
<span class="LineNumber"> 013 </span>สดับซึ่งผลานิสงส์อันนี้   จงมีจิตปราโมทย์มนสิการในสันดานอย่าให้
<span class="LineNumber"> 014 </span>ลืมหลง   จงปฏิบัติตามและตั้งจิตจำนงประสงค์เอานิพพานสมบัติเป็น
<span class="LineNumber"> 015 </span>เบื้องหน้า   จงหลั่งหล่ออุทกวารีให้ตกลงเหนือแผ่นพระธรณีขอเป็น
<span class="LineNumber"> 016 </span>สักขีทิพยพยาน  อุทิศการกุศลครั้งนี้ให้ทั่วไปแก่ฝูงญาติกาและเทพดา
<span class="LineNumber"> 017 </span>มนุษย์ อินทร์ พรหม ยมยักษ์  ตั้งแต่อารักขเทวดา  ภุมมเทวดา  ขึ้นไป
<span class="LineNumber"> 018 </span>ตลอดถึงภวัคคพรหม  เบื้องขวานั้นตลอดไปในอนันตจักรวาลเบื้องต่ำ
<span class="LineNumber"> 019 </span>ตลอดไปในอเวจี  เทพเจ้าทั้งหลายผู้มีทิพพโสตทิพพเนตรนั้น  จงมี
<span class="LineNumber"> 020 </span>จิตศรัทธาปสันนาการอนุโมทนาการกุศล  นี้จงทุก ๆ พระองค์  จงบอก
<span class="LineNumber"> 021 </span>กันต่อ ๆ ไป  ที่ไม่รู้นั้นจะได้รู้จะได้อนุโมทนาส่วนกุศลอันนี้  จงมี
