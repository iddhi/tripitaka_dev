<span class="LineNumber"> 001 </span>ควัมปติ ๑  เป็นบุตรแห่งเศรษฐีสืบ ๆ มาในเมืองพาราณสี  ได้ทราบ 
<span class="LineNumber"> 002 </span>ข่าวว่ายสกุลบุตรออกบวชแล้ว  จึงคิดว่า  ธรรมวินัยที่ยสกุลบุตรออก
<span class="LineNumber"> 003 </span>บวชนั้นจักไม่เลวทรามแน่แล้ว  คงเป็นธรรมวินัยอันประเสริฐ   ครั้น
<span class="LineNumber"> 004 </span>คิดอย่างนั้นแล้ว  พร้อมกันทั้ง ๔ คน  ไปหาพระยสะ ๆ ก็พาสหาย ๔
<span class="LineNumber"> 005 </span>คนนั้นไปเฝ้าพระศาสดา  ทูลขอให้ทรงสั่งสอน  พระองค์ทรงสั่งสอน
<span class="LineNumber"> 006 </span>ให้กุลบุตรทั้ง ๔ นั้นเห็นธรรมแล้ว  ประทานอุปสมบทอนุญาตให้เป็น
<span class="LineNumber"> 007 </span>ภิกษุแล้ว  ทรงสั่งสอนให้บรรลุพระอรหัตตผล.  ครั้งนั้น  มีพระอรหันต์
<span class="LineNumber"> 008 </span>ขึ้นในโลก ๑๑ พระองค์.
<span class="LineNumber"> 009 </span>	ฝ่ายสหายของพระยสะอีก ๕๐ คน  เป็นชาวชนบท  ได้ทราบ
<span class="LineNumber"> 010 </span>ข่าวนั้นแล้ว  คิดเหมือนหนหลัง  พากันมาบวชตามแล้ว  ได้สำเร็จพระ
<span class="LineNumber"> 011 </span>อรหัตตผลด้วยกันสิ้นโดยนัยก่อน  บรรจบเป็นพระอรหันต์ ๖๑ องค์.
<span class="LineNumber"> 012 </span>	พระยสะและพระสหายเหล่านี้  พระศาสดาทรงส่งไปประกาศพระ
<span class="LineNumber"> 013 </span>พุทธศาสนา   ในคราวแรก  พร้อมด้วยพระปัญจวัคคีย์  ตั้งแต่นั้นมา
<span class="LineNumber"> 014 </span>ไม่ปรากฏอีก  ไม่มีนามในจำพวกพระมหาสาวกอันพระศาสดาทรง
<span class="LineNumber"> 015 </span>ยกย่องในที่เอตทัคคะ  ชะรอยจะนิพพานสาบศูนย์เสียในคราวไปประกาศ
<span class="LineNumber"> 016 </span>พระศาสนานั่นเอง.
