<span class="LineNumber"> 001 </span>                           ๕.  ประวัติแห่งพระโมคคัลลานะ 
<span class="LineNumber"> 002 </span>	พระโมคคัลลานะนั้น  เป็นบุตรพราหมณ์นายบ้านผู้หนึ่ง  ผู้โมค-
<span class="LineNumber"> 003 </span>คัลลานโคตรและนางโมคคัลลี  ชื่อนี้น่าจะเรียกตาสกุล  เกิดในตำบล
<span class="LineNumber"> 004 </span>บ้านไม่ห่างแต่กรุงราชคฤห์  มีระยะทางพอไปมาถึงกันกับบ้านสกุลแห่ง
<span class="LineNumber"> 005 </span>พระสารีบุตร  ท่านชื่อ โกลิตะมาก่อน  อีกอย่างหนึ่ง  เขาเรียกตาม
<span class="LineNumber"> 006 </span>โคตรว่า  โมคคัลลานะ   เมื่อท่านมาอุปสมบทในพระธรรมวินัยนี้แล้ว
<span class="LineNumber"> 007 </span>เขาเรียกท่านว่า  โมคคัลลานะ  ชื่อเดียว.   จำเดิมแต่ยังเยาว์จนเจริญวัยแล้ว
<span class="LineNumber"> 008 </span>ได้เป็นมิตรผู้ชอบพอกันกับพระสารีบุตร  มีอายุรุ่นราวคราวเดียวกัน  มีสกุล
<span class="LineNumber"> 009 </span>เสมอกัน  ได้ศึกษาศิลปศาสตร์ด้วยกันมา  ได้ออกบวชเป็นปริพาชกด้วย
<span class="LineNumber"> 010 </span>กัน  ได้เข้าอุปสมบทในพระธรรมวินัยนี้ด้วยกัน  ดังกล่าวแล้วในประวัติ
<span class="LineNumber"> 011 </span>แห่งพระสารีบุตร.   ในอธิการนี้  จักกล่าวประวัติเฉพาะองค์พระโมค-
<span class="LineNumber"> 012 </span>คัลลานะเป็นแผนกออกไป.
<span class="LineNumber"> 013 </span>	จำเดิมแต่ท่านได้อุปสมบทแล้วในพระธรรมวินัยนี้ได้ ๗ วัน  ไป
<span class="LineNumber"> 014 </span>ทำความเพียรอยู่ที่บ้านกัลลวาลมุตตคาม  แขวงมคธ  อ่อนใจนั่งโงกง่วง
<span class="LineNumber"> 015 </span>อยู่   พระศาสดาเสด็จไปที่นั้น  ทรงแสดงอุบายสำหรับระงับความโงกง่วง
<span class="LineNumber"> 016 </span>สั่งสอนท่านว่า<sup>๑</sup>  โมคคัลลานะ  เมื่อท่านมีสัญญาอย่างไร  ความง่วงนั้น
<span class="LineNumber"> 017 </span>ย่อมครอบงำได้  ท่านควรทำในใจถึงสัญญานั้นให้มาก  ข้อนี้จักเป็นเหตุ
<span class="LineNumber"> 018 </span>ให้ท่านละความง่วงนั้นได้,  ถ้ายังละไม่ได้  แต่นั้นควรตรึกตรองพิจารณา
<span class="LineNumber"> 019 </span>ถึงธรรม  อันตนได้ฟังแล้วและได้เรียนแล้วอย่างไร  ด้วยน้ำใจของตน

<span class='footnote'>๑. องฺ. สตฺตก. ๒๓/๘๗.</span>
