<span class="LineNumber"> 001 </span>                     ๗.  ประวัติแห่งพระมหากัจจานะ 
<span class="LineNumber"> 002 </span>	พระมหากัจจานะนั้น  เป็นบุตรพราหมณ์ปุโรหิต  กัจจานโคตร
<span class="LineNumber"> 003 </span>กัจจายนโคตรก็เรียก  ในกรุงอุชเชนี  ชื่อ กัญจนะ  เติบใหญ่ขึ้น  เรียน
<span class="LineNumber"> 004 </span>จบไตรเพทแล้ว   เมื่อบิดาถึงแก่กรรมแล้ว  ได้เป็นปุโรหิตแทนที่  ใน
<span class="LineNumber"> 005 </span>รัชสมัยแห่งพระเจ้าจัณฑปัชโชต.
<span class="LineNumber"> 006 </span>	ในคราวพุทธุปบาทกาล  ท้าวเธอได้ทรงสดับว่า  พระศาสดาได้
<span class="LineNumber"> 007 </span>ตรัสรู้แล้วทรงสั่งสอนประชุมชน  ธรรมที่ทรงแสดงนั้น  เป็นธรรม
<span class="LineNumber"> 008 </span>อันแท้จริง  ให้สำเร็จประโยชน์แก่ผู้ปฏิบัติตาม  มีพระราชประสงค์จะ
<span class="LineNumber"> 009 </span>ใคร่เชิญเสด็จพระศาสดาไปประกาศพระศาสนาที่กรุงอุชเชนี  จึงตรัสสั่ง
<span class="LineNumber"> 010 </span>กัจจานปุโรหิตไปเชิญเสด็จ.  กัจจานปุโรหิตทูลลาจะบวชด้วย   ครั้นทรง
<span class="LineNumber"> 011 </span>อนุญาตแล้ว  ออกจากกรุงอุชเชนีพร้อมด้วยบริวาร ๗ คน  มาถึงที่
<span class="LineNumber"> 012 </span>ประทับพระศาสดาแล้ว  เข้าไปเฝ้า  ได้ฟังพระธรรมเทศนา  บรรลุ
<span class="LineNumber"> 013 </span>พระอรหัตพร้อมทั้ง ๘ คนแล้ว  ทูลขออุปสมบท  พระศาสดาก็ทรง
<span class="LineNumber"> 014 </span>อนุญาตให้เป็นภิกษุ  ด้วยพระพุทธพจน์โดยนัยหนหลัง.   ท่านทูลเชิญ
<span class="LineNumber"> 015 </span>เสด็จไปกรุงอุชเชนี  ตามพระราชประสงค์ของพระเจ้าจัณฑปัชโชต.
<span class="LineNumber"> 016 </span>พระศาสดารับสั่งว่า  ท่านไปเองเถิด  เมื่อท่านไปแล้ว  พระเจ้าแผ่นดิน
<span class="LineNumber"> 017 </span>จักทรงเลื่อมใส.   ท่านถวายบังคมลา  พาภิกษุบริวาร ๗ องค์กลับไป
<span class="LineNumber"> 018 </span>กรุงอุชเชนี  ประกาศพระพุทธศาสนาให้พระเจ้าจัณฑปัชโชตและชาว
<span class="LineNumber"> 019 </span>พระนครเลื่อมใสแล้ว  กลับมาสำนักพระศาสดา.
<span class="LineNumber"> 020 </span>	พระมหากัจจานะนั้น  เป็นผู้ฉลาดในการอธิบายความแห่งคำที่
