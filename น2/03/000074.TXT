<span class="LineNumber"> 001 </span>	พระศาสดาทรงพยากรณ์ว่า  หมู่ชนนั้น  ควรจะนำตัณหาที่เป็น 
<span class="LineNumber"> 002 </span>เหตุถือมั่น  ในส่วนเบื้องบนเบื้องต่ำเบื้องขวาง  คือท่ามกลางทั้งหมด
<span class="LineNumber"> 003 </span>ให้สิ้นเชิง  เพราะเขาถือมั่นสิ่งใด ๆ ในโลก  มารย่อมติดตามเขาได้
<span class="LineNumber"> 004 </span>โดยสิ่งนั้น ๆ  เหตุนั้น  ภิกษุเมื่อรู้อยู่  เห็นหมู่สัตว์ผู้ติดอยู่ในวัฏฏะ
<span class="LineNumber"> 005 </span>เป็นด้าวแห่งมารนี้ว่า  ติดอยู่เพราะความถือมั่นดังนี้  พึงเป็นคนมีสติ
<span class="LineNumber"> 006 </span>ไม่ถือมั่นกังวลในโลกทั้งปวง.
<span class="LineNumber"> 007 </span>	ครั้นพระศาสดาทรงแก้ปัญหา  ที่ภัทราวุธมาณพทูลถามอย่างนี้
<span class="LineNumber"> 008 </span>แล้ว  อุทยมาณพทูลถามปัญหาเป็นที่ ๑๓ ว่า   ข้าพระเจ้ามีความ
<span class="LineNumber"> 009 </span>ประสงค์จะทูลถามปัญหา  จึงมาเฝ้าพระองค์ผู้ทรงนั่งบำเพ็ญฌาน  มี
<span class="LineNumber"> 010 </span>พระสันดานปราศจากกิเลสธุลี  หาอาสวะมิได้  ได้ทรงทำกิจที่จำจะ
<span class="LineNumber"> 011 </span>ต้องทำเสร็จแล้ว  บรรลุถึงฝั่งแห่งธรรมทั้งปวง  ขอพระองค์จงทรง
<span class="LineNumber"> 012 </span>แสดงธรรมเป็นเครื่องพ้น  (จากกิเลส)  ที่ควรรู้ทั่วถึง  เป็นเครื่อง
<span class="LineNumber"> 013 </span>ทำลายอวิชชาความเขลาไม่รู้แจ้งเสีย.
<span class="LineNumber"> 014 </span>	พระศาสดาทรงพยากรณ์ว่า  เรากล่าวธรรมเป็นเครื่องละความ
<span class="LineNumber"> 015 </span>พอใจในกามและโทมนัสเสียทั้ง ๒ อย่าง  เป็นเครื่องบรรเทาความง่วง
<span class="LineNumber"> 016 </span>เป็นเครื่องห้ามความรำคาญ  มีอุเบกขากับสติเป็นธรรมบริสุทธิ์  มี
<span class="LineNumber"> 017 </span>ความตรึกประกอบด้วยธรรมเป็นเบื้องหน้า  ว่าธรรมเป็นเครื่องพ้น
<span class="LineNumber"> 018 </span>(จากกิเลส)  ที่ควรรู้ทั่วถึง  เป็นเครื่องทำลายอวิชชาความเขลาไม่
<span class="LineNumber"> 019 </span>รู้แจ้งเสีย.
<span class="LineNumber"> 020 </span>	อุ.  โลกมีอะไรผูกพันไว้  อะไรเป็นเครื่องสัญจรของโลกนั้น
<span class="LineNumber"> 021 </span>ท่านกล่าวกันว่า  นิพพาน ๆ ดังนี้  เพราะละอะไรได้ ?
