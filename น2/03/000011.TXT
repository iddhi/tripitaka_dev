<span class="LineNumber"> 001 </span>                              ๒.  ประวัติแห่งพระยสะ   
<span class="LineNumber"> 002 </span>	พระยสะนั้น  เป็นบุตรเศรษฐีในเมืองพาราณสี  เป็นผู้บริบูรณ์
<span class="LineNumber"> 003 </span>มีเรือน ๓ หลังเป็นที่อยู่ใน ๓ ฤดู  ครั้งหนึ่ง เป็นฤดูฝน  ยสกุลบุตร
<span class="LineNumber"> 004 </span>อยู่ในปราสาทเป็นที่อยู่ในฤดูฝน  บำเรอด้วยดนตรีล้วนแต่สตรี
<span class="LineNumber"> 005 </span>ประโคม  ไม่มีบุรุษเจือปน.   ค่ำวันหนึ่ง  ยสกุลบุตรนอนหลับก่อน
<span class="LineNumber"> 006 </span>หมู่ชนบริวารหลับต่อภายหลัง  แสงไฟตามสว่างอยู่  ยสกุลบุตรตื่น
<span class="LineNumber"> 007 </span>ขึ้น  เห็นหมู่ชนบริวารนอนหลับ  มีอาการพิกลต่าง ๆ บางนางมีพิณ
<span class="LineNumber"> 008 </span>ตกอยู่ที่รักแร้  บางนางมีตะโพนวางอยู่ข้างคอ  บางนางมีเปิงมางตก
<span class="LineNumber"> 009 </span>อยู่ ณ อก  บางนางสยายผม  บางนางมีเขฬะไหล  บางนางบ่นละเมอ
<span class="LineNumber"> 010 </span>ต่าง ๆ  ไม่เป็นที่ตั้งแห่งความยินดีเหมือนก่อน ๆ  หมู่ชนบริวารนั้น
<span class="LineNumber"> 011 </span>ปรากฏแก่ยสกุลบุตร  ดุจซากศพที่ทิ้งอยู่ในป่าช้า.   ครั้นยสกุลบุตร
<span class="LineNumber"> 012 </span>ได้เห็นแล้ว  เกิดความสลดใจคิดเบื่อหน่าย  ออกอุทาน  (วาจา
<span class="LineNumber"> 013 </span>ที่เปล่งด้วยอำนาจความสลดใจ)  ว่า  ที่นี่วุ่นวายหนอ  ที่นี่ขัดข้อง
<span class="LineNumber"> 014 </span>หนอ  ยสกุลบุตรรำคาญใจ  จึงสวมรองเท้าเดินออกจากประตูเรือนไป
<span class="LineNumber"> 015 </span>แล้ว  ออกประตูเมืองตรงไปในทางที่จะไปป่าอิสิปตนมฤคทายวัน  เวลา
<span class="LineNumber"> 016 </span>นั้นจวนใกล้รุ่ง   พระศาสดาเสด็จจงกรมอยู่ในที่แจ้ง  ทรงได้ยินเสียง
<span class="LineNumber"> 017 </span>ยสกุลบุตรออกอุทานนั้น  เดินมายังที่ใกล้  จึงตรัสเรียกว่า  ที่นี่ไม่
<span class="LineNumber"> 018 </span>วุ่นวาย  ที่นี่ไม่ขัดข้อง  ท่านมาที่นี่เถิด  นั่งลงเถิด  เราจักแสดงธรรม
<span class="LineNumber"> 019 </span>แก่ท่าน  ยสกุลบุตรได้ยินอย่างนั้นแล้ว  คิดว่า  ได้ยินว่า  ที่นี่ไม่วุ่นวาย
<span class="LineNumber"> 020 </span>ที่นี่ไม่ขัดข้อง  จึงถอดรองเท้าเสีย  เข้าไปใกล้ไหว้แล้ว  นั่ง ณ ที่
