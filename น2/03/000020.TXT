<span class="LineNumber"> 001 </span>โดยลำดับ   ถึงกรุงราชคฤห์  ประทับอยู่ ณ สวนตาลหนุ่มอันชื่อว่า 
<span class="LineNumber"> 002 </span>ลัฏฐิวัน   พระเจ้าพิมพิสารพระเจ้าแผ่นดินมคธ  ทรงทราบข่าวนั้นแล้ว
<span class="LineNumber"> 003 </span>เสด็จพระราชดำเนินพร้อมด้วยราชบริวารเป็นอันมาก  ไปเฝ้าพระศาสดา
<span class="LineNumber"> 004 </span>ถึงลัฏฐิวัน.  พระศาสดา  ทอดพระเนตรเห็นอาการของพวกราชบริวาร
<span class="LineNumber"> 005 </span>เหล่านั้นต่าง ๆ กัน  ยังไม่อ่อนน้อมโดยเรียบร้อย   ซึ่งควรจะรับพระ
<span class="LineNumber"> 006 </span>ธรรมเทศนาได้  มีพระพุทธประสงค์จะให้พระอุรุเวลกัสสปะ  ซึ่งเป็น
<span class="LineNumber"> 007 </span>ที่นับถือของชนเหล่านั้น   ประกาศความไม่มีแก่นสารแห่งลัทธิเก่า
<span class="LineNumber"> 008 </span>ให้เขาทราบ  จะได้สิ้นความเคลือบแคลง  แล้วตั้งใจฟังพระธรรมเทศนา
<span class="LineNumber"> 009 </span>จึงตรัสถามพระอุรุเวลกัสสปะว่า  กัสสปะผู้อยู่ในอุรุเวลามานาน  ท่าน
<span class="LineNumber"> 010 </span>เคยเป็นอาจารย์สั่งสอนหมู่ชฎิลผู้ผอมเพราะกำลังพรต   ท่านเห็นเหตุ
<span class="LineNumber"> 011 </span>อะไรแล้ว  จึงละไฟที่ตนเคยบูชาแล้วตามลัทธิแต่ก่อน   เราถาม
<span class="LineNumber"> 012 </span>เนื้อความนั้นกะท่าน  เหตุไฉนท่านจึงละการบูชาเพลิงของท่านเสีย.
<span class="LineNumber"> 013 </span>พระอุรุเวลกัสสปะกราบทูลว่า  ยัญทั้งหลายกล่าวสรรเสริญผล  คือ  รูป
<span class="LineNumber"> 014 </span>เสียง  และรส  เป็นอารมณ์ที่สัตว์ปรารถนา  และสตรีทั้งหลาย  แสดงว่า
<span class="LineNumber"> 015 </span>บุชายัญแล้วก็จะได้ผล  คืออารมณ์ที่ปรารถนามีรูปเป็นต้นเหล่านี้  ข้าพ-
<span class="LineNumber"> 016 </span>เจ้าได้รู้ว่า  ผลคือกามนั้น  เป็นมลทินเครื่องเศร้าหมองตกอยู่ในกิเลส
<span class="LineNumber"> 017 </span>ยัญทั้งหลายย่อมกล่าวสรรเสริญผลล้วนแต่มลทินอย่างเดียว   เหตุนั้น
<span class="LineNumber"> 018 </span>ข้าพเจ้า  จึงมิได้ยินดีในการเซ่นบูชาเพลิงที่ได้เคยทำมาแล้วแต่ปางก่อน
<span class="LineNumber"> 019 </span>พระศาสดา  ตรัสถามต่อไปอีกว่า  กัสสปะ  ก็ใจของท่านไม่ยินดีใน
<span class="LineNumber"> 020 </span>อารมณ์เหล่านั้น  คือ รูป เสียง และรส  ซึ่งเป็นวัตถุกามแล้ว  ก็ทีนั้น
<span class="LineNumber"> 021 </span>ใจของท่านยินดีแล้วในสิ่งใดเล่า  ในเทวโลกหรือในมนุษยโลก  ท่าน
