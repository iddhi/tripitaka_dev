<span class="LineNumber"> 001 </span>                                         คำนำ
<span class="LineNumber"> 002 </span>                                (เมื่อพิมพ์ครั้งที่ ๗)

<span class="LineNumber"> 003 </span>	หนังสืออนุพุทธประวัติที่พิมพ์ครั้งนี้  คงเค้าความตามฉบับเดิม
<span class="LineNumber"> 004 </span>เป็นแต่ชำระระเบียบอักษรให้ต้องกับนิยมในบัดนี้จนตลอด  เพื่ออนุโลม
<span class="LineNumber"> 005 </span>ให้ยุกติ  เป็นระเบียบเดียวกันกับหนังสือแบบเรียนธรรมวินัยอย่างอื่น ๆ
<span class="LineNumber"> 006 </span>ที่ใช้เป็นหลักสูตรแห่งการเรียน  ซึ่งพิมพ์ใหม่ในยุคนี้.
<span class="LineNumber"> 007 </span>                  โดยพระกระแสรับสั่งสมเด็จพระสังฆราชเจ้า
<span class="LineNumber"> 008 </span>							<B>พระสาสนโสภณ</B>

<span class="LineNumber"> 009 </span>วัดเทพศิรินทราวาส
<span class="LineNumber"> 010 </span>วันที่ ๑  พฤษภาคม  พ.ศ. ๒๔๖๙


<span class="LineNumber"> 011 </span>                                               คำนำ  
<span class="LineNumber"> 012 </span>	พระสาวกสงฆ์จัดว่าเป็นรัตนะประการหนึ่งในรัตนะ  ๓  อันเป็น
<span class="LineNumber"> 013 </span>สรณะของพุทธศาสนิก  เพราะว่า  แม้พระพุทธเจ้าได้ตรัสรู้และทรง
<span class="LineNumber"> 014 </span>แสดงธรรม  แต่เมื่อขาดผู้รู้ธรรมและรับปฏิบัติ  ความตรัสรู้ของ
<span class="LineNumber"> 015 </span>พระพุทธเจ้าก็ไม่สำเร็จประโยชน์.  และพระสาวกสงฆ์นั้น  ได้เป็นกำลัง
<span class="LineNumber"> 016 </span>ใหญ่ของพระศาสนา   ในอันช่วยประกาศพระธรรมประดิษฐานพระ
<span class="LineNumber"> 017 </span>ศาสนาขึ้นเพื่อประโยชนสุขแก่ชนเป็นอันมาก   ตลอดถึงชนผู้เกิดใน
<span class="LineNumber"> 018 </span>ภายหลัง  นับว่าเป็นบุรพการีรองพระศาสดาลงมาของพุทธศาสนิก  ดุจ
<span class="LineNumber"> 019 </span>บุรพการีรองท่านผู้เป็นต้นวงศ์แห่งสกุล.   น่าเสียดายนักว่า  ประวัติของ
<span class="LineNumber"> 020 </span>พระสาวกไม่ค่อยมีนักในบาลี  ที่มีก็เพียงเป็นท่อนเป็นตอน   เพียงเข้า
<span class="LineNumber"> 021 </span>มาอุปสมบท  นอกจากนั้นก็รู้ได้โดยกาลที่กล่าวถึงในที่นั้นบ้าง  ที่นี้
<span class="LineNumber"> 022 </span>บ้าง  โดยธรรมเทศนาของท่านบ้าง.   เรื่องพระสาวกค่อยกล่าวถึงมาก
<span class="LineNumber"> 023 </span>ในปูนอรรถกถา  แต่ก็เป็นเรื่องกระจัดกระจาย  ไม่เป็นหลักในทาง
<span class="LineNumber"> 024 </span>ตำนาน.  มีอาจารย์บางท่านได้รวบรวมประวัติของพระสาวกบ้างก็มี
<span class="LineNumber"> 025 </span>เช่นพระอรรถกถาจารย์ผู้รจนามโนรถปูรณี  อรรถกถาอังคุตตรนิกาย
<span class="LineNumber"> 026 </span>พรรณนาความบาลีตอนเอตทัคคะ  คือตอนที่ทรงยอกย่องพระสาวกว่า
<span class="LineNumber"> 027 </span>เป็นเยี่ยมในทางหนึ่ง ๆ  แต่ก็พรรณนาเพียงเข้ามาอุปสมบท  และได้
<span class="LineNumber"> 028 </span>รับยอกย่องเป็นเอตทัคคะ  แต่น่าเสียใจว่า  ท่านมุ่งกล่าวบุรพกรรมของ
<span class="LineNumber"> 029 </span>พระสาวกเหล่านั้นมากกว่ากล่าวประวัติในปัจจุบัน  เรื่องที่รจนานั้น
<span class="LineNumber"> 030 </span>กลายเป็นนิยายไป   อ่านแล้วไม่นำให้เกิดความเลื่อมใสและนับถือ
<span class="LineNumber"> 031 </span>อีกเรื่องหนึ่ง  อสีติมหาสาวกนิพพาน  อาจารย์ในปูนใดรจนาขึ้น
<span class="LineNumber"> 032 </span>หาทราบไม่  ยังไม่พบปกรณ์เป็นที่มาอันรจนาในภาษามคธ  พบแต่ที่
<span class="LineNumber"> 033 </span>รจนาในภาษาไทย  เรื่องทีเล่าถึงนั้น  ไม่ได้หมายจะให้เป็นตำนาน
<span class="LineNumber"> 034 </span>เก็บเรื่องจากที่นั้นบ้าง  ที่นี้บ้าง  เอามาประจุในพระโอษฐ์ของพระ
<span class="LineNumber"> 035 </span>สาวกนั้น ๆ  ให้ตรัสสอนใครต่อใครในสมัยจะนิพพาน  เพื่อสะกิดใจ
<span class="LineNumber"> 036 </span>ผู้ฟังผู้อ่านให้เกิดสงสารและรันทด  มุ่งจะให้กถานั้นมีรสชาติในทางนั้น
<span class="LineNumber"> 037 </span>หาหลักในทางคำนานมิได้.
<span class="LineNumber"> 038 </span>	ข้าพเจ้าพอใจจะรวบรวมเรื่องพระสาวก   รจนาขึ้นไว้ให้เป็น
<span class="LineNumber"> 039 </span>ตำนาน  ด้วยเห็นว่า  พระสาวกผู้เป็นอุปการแก่พระพุทธศาสนามีหลาย
<span class="LineNumber"> 040 </span>พระองค์  จะได้เชิดชูพระคุณของท่าน  นำเพื่อร่วมศาสนาให้เกิด
<span class="LineNumber"> 041 </span>ปสาทะและนับถือ   ความดีของพระสาวกปรากฏแล้ว   จักเชิดชูพระ
<span class="LineNumber"> 042 </span>เกียรติคุณของพระศาสดายิ่งขึ้น.  เพราะที่มาบกพร่องอยู่ดังกล่าวแล้ว
<span class="LineNumber"> 043 </span>เรื่องที่รจนาขึ้น  จึงไม่พ้นจากความบกพร่อง  แต่หมายใจอยู่ว่า
<span class="LineNumber"> 044 </span>รจนาพอเป็นเค้าแล้ว  ภายหลังพบเรื่องที่ควรจะเก็บมารวบรวมไว้ได้
<span class="LineNumber"> 045 </span>จักทำอย่างนั้น  ความสนใจมีอยู่  เรื่องที่รวบรวมขึ้นนี้  จักค่อยกว้าง
<span class="LineNumber"> 046 </span>ออกตามวิสัย  ถ้าท่านผู้อื่นมีฉันทะร่วมกับข้าพเจ้า   บางทีท่านจักช่วย
<span class="LineNumber"> 047 </span>บุรณะเรื่องให้สมบูรณ์ขึ้นอีก.   ข้าพเจ้าเห็นอำนาจประโยชน์อย่างนี้
<span class="LineNumber"> 048 </span>จึงรจนาอนุพุทธประวัติเรื่องนี้ขึ้น.
<span class="LineNumber"> 049 </span>	จำนวนพระสาวกนั้น  ในปูนบาลีไม่จำกัด  เป็นแต่กล่าวถึง
<span class="LineNumber"> 050 </span>พระสาวกผู้ได้รับยกย่องเป็นเอตทัคคะ  ๔๑  พระองค์  ควรจะถือเป็น
<span class="LineNumber"> 051 </span>เกณฑ์กำหนดพระมหาสาวกได้อยู่.  ในปูนอรรถกถา  กำหนดจำนวน
<span class="LineNumber"> 052 </span>พระมหาสาวก  ๘๐  พระองค์  แต่ยังไม่เคยพบปกรณ์ที่ระบุพระนาม
<span class="LineNumber"> 053 </span>พบแต่พระนามที่จารึกติดไว้ที่รูปพระอสีติมหาสาวก   ได้มาแต่ไหนหา
<span class="LineNumber"> 054 </span>ทราบไม่  แต่มีเกณฑ์อันพึงจะกำหนดอย่างนั้นอยู่   เช่นพระอัญญา-
<span class="LineNumber"> 055 </span>โกณฑัญญะเป็นเอตทัคคะ   สงเคราะห์พระปัญจวัคคีย์อีก  ๔  พระองค์
<span class="LineNumber"> 056 </span>เข้าด้วย,  พระอุรุเวลกัสสปะเป็นเอคทัคคะ  สงเคราะห์พระกัสสปะน้อง
<span class="LineNumber"> 057 </span>ชายอีก  ๒  พระองค์เข้าด้วย.  พระโมฆราชเป็นเอตทัคคะ  สงเคราะห์
<span class="LineNumber"> 058 </span>พระคณะเดียวกันอีก  ๑๕  พระองค์เข้าด้วย.  อีกเกณฑ์หนึ่งสงเคราะห์
<span class="LineNumber"> 059 </span>สาวกผู้มีชื่อระบุไว้ในประถมโพธิกาล  แต่มิได้อยู่ในจำนวนเอตทัคคะ
<span class="LineNumber"> 060 </span>คือพระยสะกับพระสหายอีก ๔  พระองค์.  โดย ๒  เกณฑ์นี้  ได้พระ
<span class="LineNumber"> 061 </span>สาวกเอตทัคคะ  ๔๑  พระสาวกสหจรแห่งเอตทัคคะ  ๒๓  พระสาวกใน
<span class="LineNumber"> 062 </span>ประถมโพธิกาล  ๑  สหจร  ๔  รวมเป็น  ๖๙  พระองค์  อีก  ๑๑  พระ
<span class="LineNumber"> 063 </span>องค์  เป็นพระสาวกที่จัดเข้าโดยหาเกณฑ์มิได้  แต่มีนามระบุอยู่ใน
<span class="LineNumber"> 064 </span>มัชฌิมโพธิกาลบ้าง  ในปัจฉิมโพธิกาลบ้าง  กรมพระสมมตอมรพันธุ์
<span class="LineNumber"> 065 </span>ได้สอบพระนามพระอสีติมหาสาวกอันจารึกไว้   หรือกล่าวถึงในที่
<span class="LineNumber"> 066 </span>นั้น ๆ  ได้พบว่าแผกกันก็มี  เช่นนี้เป็นอันสันนิษฐานได้ชัดว่า  จำนวน
<span class="LineNumber"> 067 </span>๑๑  รูปหลังนั้นเอง  เป็นเหตุแห่งความแผกกัน  เพราะต่างอาจารย์
<span class="LineNumber"> 068 </span>ต่างเลือกจัดเข้าเพื่อเต็มจำนวน  ๘๐  เลือกไม่ต้องกัน.  ในเรื่องนี้
<span class="LineNumber"> 069 </span>ข้าพเจ้าจักถือเอาพระสาวกเป็นเอตทัคคะ  กับพระสาวกระบุชื่อไว้ใน
<span class="LineNumber"> 070 </span>ประถมโพธิกาลรวม  ๔๒  พระองค์เป็นหลัก  เมื่อได้กล่าวถึงท่านโดย
<span class="LineNumber"> 071 </span>เป็นเจ้าของประวัติแล้ว  พระสาวกสหจรของท่านอีก  ๒๗  พระองค์.
<span class="LineNumber"> 072 </span>เป็นอันกล่าวถึงด้วย.  เช่นนี้จักเป็นหลักว่ากล่าวครบทั้ง ๘๐  พระองค์.
<span class="LineNumber"> 073 </span>	การเรียงลำดับพระสาวกอยู่ข้างยากมาก.   ในบาลีเอตทัคคะไม่
<span class="LineNumber"> 074 </span>ได้คิดจักลำดับเลย  จะจับหาหลักก็เป็นอันได้โดยยาก  หากจะได้บ้าง
<span class="LineNumber"> 075 </span>ก็คงไม่ตลอด  เพราะความบกพร่องแห่งปกรณ์ทั้งหลายตั้งแต่บาลี
<span class="LineNumber"> 076 </span>ลงมา  ไม่ได้กำหนดระยะกาลไว้ว่าเรื่องนั้นมีขึ้นเมื่อพรรษาที่เท่านั้น
<span class="LineNumber"> 077 </span>แต่ตรัสรู้   กล่าวแต่เพียงว่า  สมัยนั้น  ที่ตรงกับคำว่า   คราวหนึ่ง  ข้าพเจ้า
<span class="LineNumber"> 078 </span>จัดลำดับในที่นี้  พระสกวกที่ระบุชื่อในพระถมโพธิกาลตามลำดับแห่ง
<span class="LineNumber"> 079 </span>อุปสมบทก่อน   ถัดจากนั้น  พระสาวกผู้เป็นอหิภิกขุ  โดยอนุมานว่าเป็น
<span class="LineNumber"> 080 </span>ผู้ใหญ่กว่ากัน  รองจากนั้นลงมา  พระสกวกผู้มิใช่เอหิภิกขุที่เป็นผู้ใหญ่
<span class="LineNumber"> 081 </span>ที่มีเรื่องระบุลำดับอยู่และที่มีชื่อเสียง  พ้นจากนั้นจักจัดตามเกณฑ์นคร
<span class="LineNumber"> 082 </span>ที่ได้เสด็จก่อนหรือหลัง.
<span class="LineNumber"> 083 </span>	ข้าพเจ้าหวังว่า  เรื่องนี้จักเป็นทางให้นักธรรมสนใจ  และสอด
<span class="LineNumber"> 084 </span>ส่องถึงเรื่องพระสาวกสืบไป.
<span class="LineNumber"> 085 </span>						กรม-วชิรญาณวโรรส
<span class="LineNumber"> 086 </span>วัดบวรนิเวศวิหาร
<span class="LineNumber"> 087 </span>วันที่ ๘  กุมภาพันธ์  พ.ศ. ๒๔๖๒
