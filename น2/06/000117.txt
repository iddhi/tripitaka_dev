<span class="LineNumber"> 001 </span>พราหมณ์  พวกภิกษุในภายหลังถูกห้ามไม่ให้เรียนลัทธิพราหมณ์ 
<span class="LineNumber"> 002 </span>จึงมีความรู้แคบ  แม้ในพระพุทธศาสนานี้เอง  เพราะไม่มีญาณจะ
<span class="LineNumber"> 003 </span>เปรียบเทียบกันได้.  ดิรัจฉานวิชานั้น  ดูเหมือนท่านแก้ครอบทั่วไป
<span class="LineNumber"> 004 </span>ทุกอย่าง  อันไม่เกี่ยวกับธรรมของภิกษุ  จักแสดงพอเห็นเป็นทาง 
<span class="LineNumber"> 005 </span>ปฏิบัติพอดีพองามในบัดนี้.
<span class="LineNumber"> 006 </span>           ๑.  ความรู้ในการทำเสน่ห์  เพื่อให้ชายนั้นหญิงนี้รักกัน.
<span class="LineNumber"> 007 </span>           ๒.  ความรู้ในการทำให้ผู้นั้นผู้นี้ถึงความวิบัติ.
<span class="LineNumber"> 008 </span>           ๓.  ความรู้ในทางใช้ภูตผีอวดฤทธิ์เดชต่าง ๆ.
<span class="LineNumber"> 009 </span>           ๔.  ความรู้ในทางทำนายทายทัก  เช่นรู้หวยว่าจะออกอะไร.
<span class="LineNumber"> 010 </span>           ๕.  ความรู้อันจะนำให้หลงงมงาย  เช่นหุงปรอทให้มีอิทธิฤทธิ์
<span class="LineNumber"> 011 </span>หุงเงินหรือทองแดงให้เป็นทอง.
<span class="LineNumber"> 012 </span>           เหล่านี้จัดเป็นดิรัจฉานวิชาได้  เพราะเป็นความรู้ที่เขาสงสัย
<span class="LineNumber"> 013 </span>ว่าลวงหรือหลง  ไม่ใช่ความรู้จริงจัง  ผู้บอกเป็นผู้ลวง  ผู้เรียนก็เป็น
<span class="LineNumber"> 014 </span>ผู้หัดเพื่อจะลวง หรือเป็นผู้หลงงมงาย.
<span class="LineNumber"> 015 </span>                                      ปาปสมาจาร
<span class="LineNumber"> 016 </span>           นี้เนื่องด้วยสมคบกับคฤหัสถ์  ด้วยการสมาคมอันมิชอบ  ที่ท่าน
<span class="LineNumber"> 017 </span>เรียกบุคคลผู้ทำว่า  ผู้ประทุษร้ายสกุล   โดยอธิบายอันกล่าวแล้วใน
<span class="LineNumber"> 018 </span>สังฆาทิเสส  สิกขาบทที่  ๑๓  มีประเภท  ดังนี้ :-
<span class="LineNumber"> 019 </span>           ๑.  ให้ของกำนัลแก่สกุลอย่างคฤหัสถ์เขาทำ.  แสดงไว้ในบาลีว่า
<span class="LineNumber"> 020 </span>ให้ดอกไม้และผลไม้เป็นต้น.
<span class="LineNumber"> 021 </span>           ๒.  ทำสวนดอกไม้ไว้  ตลอดถึงร้อยดอกไม้เพื่อบำเรอเขา.
