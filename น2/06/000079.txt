<span class="LineNumber"> 001 </span>เกิดใหม่ได้  เป็นอย่างไรบ้าง.  จริงอยู่  เด็ก  ๑๒  ขวบนั้นอีก  ๔  ปี 
<span class="LineNumber"> 002 </span>อายุได้  ๑๖  ขวบ อาจมีบุตรในปีนั้นก็ได้  ฝ่ายเด็กเกิดใหม่อายุได้ ๔
<span class="LineNumber"> 003 </span>ขวบ  ก็ยังต้องการคนเลี้ยง  และคน  ๑๖  ขวบอาจเลี้ยงก็ได้  แต่จะ 
<span class="LineNumber"> 004 </span>เรียกว่าเป็นคนคราวบิดาได้ละหรือ  ข้าพเจ้าเห็นเป็นไม่ได้เลย  เป็น
<span class="LineNumber"> 005 </span>ได้เพียงพี่เลี้ยงน้องเท่านั้น  อันจะนับว่าพอเป็นบิดาเขาได้  ก็ต้อง
<span class="LineNumber"> 006 </span>เทียบเมื่อเขาเกิด  ฉันใด อันจะนับว่าพอเป็นอาจารย์เขาได้ ก็ควร
<span class="LineNumber"> 007 </span>เทียบเมื่อเขาบวช  ฉันนั้น.
<span class="LineNumber"> 008 </span>           อนึ่ง  เป็นธรรมเนียมของภิกษุผู้จะเข้าไปในเจดียสถาน  อันเป็น
<span class="LineNumber"> 009 </span>ที่ระลึกถึงพระศาสดา  จะแสดงอาการเคารพไม่กั้นร่มไม่สวมรองเท้า
<span class="LineNumber"> 010 </span>ไม่ห่มคลุมเข้าไป  ไม่แสดงการดูหมิ่นต่าง ๆ เช่นพูดเสียงดัง  และนั่ง
<span class="LineNumber"> 011 </span>เหยียดเท้าเป็นต้น  ไม่ถ่ายอุจจาระปัสสาวะ  และไม่ถ่มเขฬะในลาน
<span class="LineNumber"> 012 </span>พระเจดีย์ต่อหน้าพระปฏิมา  นี้นับว่าเคารพในพระศาสดา.
<span class="LineNumber"> 013 </span>           อนึ่ง  เป็นธรรมเนียมของภิกษุผู้จะทำวินัยกรรมต่อกัน  เช่นบอก
<span class="LineNumber"> 014 </span>ปาริสุทธิ  ปวารณา  แสดงอาบัติ  จะทำผ้าห่มเฉวียงบ่า  นั่งกระหย่ง
<span class="LineNumber"> 015 </span>ประณมมือทำ และเมื่อฟังวินัยกถา  หรือธรรมเทศนา  นิ่งฟังไม่พูดจา
<span class="LineNumber"> 016 </span>กันเสีย  และระวังเพื่อจะไม่ไอกลบเสียงผู้แสดง  ไม่มีเหตุจำเป็น  ไม่ลุก
<span class="LineNumber"> 017 </span>ไปเสียในเวลาที่ท่านกำลังแสดงค้างอยู่  รอจนจบจึงลุก  ถ้าเป็นกถาที่
<span class="LineNumber"> 018 </span>ยาว  เช่นเทศนายันรุ่ง  รอชั่วจบกัณฑ์หนึ่ง ๆ.  อักษรจารึกพระธรรม
<span class="LineNumber"> 019 </span>ไม่เดินข้ามหรือย่ำเหยียบ.  นี้นับว่าเคารพในพระธรรม.
<span class="LineNumber"> 020 </span>           อนึ่ง  เป็นธรรมเนียมของภิกษุผู้จะเข้าประชุมสงฆ์  จะห่มผ้า
<span class="LineNumber"> 021 </span>เฉวียงบ่า  เว้นไว้แต่ในละแวกบ้าน  และแสดงอาการสำรวมเรียบร้อย
