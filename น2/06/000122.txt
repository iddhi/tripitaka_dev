<span class="LineNumber"> 001 </span>จะเห็นว่า  ภิกษุเอาเป็นธุระในทางที่เขามีลูกหรือขาดลูก  เป็นการ 
<span class="LineNumber"> 002 </span>เกินดีเกินงาม  อีกอย่างหนึ่ง  เพ่งการรักษาไข้เจ็บ  ภิกษุรู้ไม่สันทัด
<span class="LineNumber"> 003 </span>ในทางแพทย์  แต่กล้าเกินความรู้  ประกอบยาให้เขากินผิด ๆ  ถูก ๆ
<span class="LineNumber"> 004 </span>ก็น่ากลัวเป็นอันตรายแก่ตนไข้  เพื่อป้องกันข้อหลัง  บ้านเมืองที่เขา 
<span class="LineNumber"> 005 </span>บำรุงการแพทย์เจริญแล้ว  เขาจึงห้ามคนผู้ไม่ได้ถือหนังสือคู่มือเป็น
<span class="LineNumber"> 006 </span>แพทย์  มิให้รักษาคนไข้  เพราะฉะนั้น  การปรับอาบัติทุกกฏในวินีต-
<span class="LineNumber"> 007 </span>วัตถุนั้น  โดยฐานใดฐานหนึ่ง  ก็ชอบทั้งนั้น.
<span class="LineNumber"> 008 </span>           ต่อมาในวิภังค์แห่งสังฆาทิเสส  สิกขาบทที่  ๑๓  แก้บทปาป-
<span class="LineNumber"> 009 </span>สมาจาร  จัดเอาการหมอเข้าในพวกปาปสมาจารด้วยอย่างหนึ่ง.
<span class="LineNumber"> 010 </span>           พระอรรถกถาจารย์  พรรณนาอรรถแห่งเรื่องทำยาในวินีต-
<span class="LineNumber"> 011 </span>วัตถุแห่งตติยปาราชิกสิกขาบท  ห้ามมิให้ทำยาแก่ตนทั่วไป  ยกเว้น
<span class="LineNumber"> 012 </span>สหธรรมมิก  มารดาบิดา  คนอุปัฏฐากมารดาบิดา  ไวยาวัจกรของ
<span class="LineNumber"> 013 </span>ตน  คนปัณฑุปลาส  ญาติทั้งฝ่ายมารดาทั้งฝ่ายบิดา  ไม่นับถึงเขยและ
<span class="LineNumber"> 014 </span>สะใภ้ ท่านอนุญาตให้ทำยาแก่คนเหล่านี้ได้ เมื่อโยมของอุปัชฌายะ
<span class="LineNumber"> 015 </span>อาจารย์  หรือผู้เป็นเขยเป็นสะใภ้เจ็บลง  ทำเพื่ออุปัชฌายะอาจารย์
<span class="LineNumber"> 016 </span>และญาติของตน  ท่านอนุญาต.  ส่วนคนจรเข้ามาในวัด  เจ็บไข้มาก่อน
<span class="LineNumber"> 017 </span>ก็ตาม  เจ็บลงในวัดก็ตาม  ทำยาให้เขาได้  แต่อย่าหวังอุปการะตอบ.
<span class="LineNumber"> 018 </span>           ปัจจัยได้เพราะทำเวชกรรมแก่ตนต้องห้าม  เป็นของที่เกลียดชัง
<span class="LineNumber"> 019 </span>ของภิกษุผู้เคร่งครัด  แสดงไว้ในอรรถกถาทั้งหลาย.
<span class="LineNumber"> 020 </span>           เวชกรรม  แม้เป็นการที่ดูถูกดูหมิ่นและถูกรังเกียจถึงปานนี้
<span class="LineNumber"> 021 </span>แต่ก็ยังมีภิกษุทำอยู่  จะว่าเพราะอดอยากไม่มีทางหาอย่างอื่นก็หาไม่
