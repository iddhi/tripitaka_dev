<span class="LineNumber"> 001 </span>ทาเท้าให้  และพัดให้ท่าน.  ถ้าอาคันตุกะอ่อนกว่าตน  ก็เป็นแต่บอก 
<span class="LineNumber"> 002 </span>อาสนะให้นั่ง  บอกให้น้ำฉันน้ำใช้  ให้เธอถือเอาฉันเอาใช้เอง  [ ใน
<span class="LineNumber"> 003 </span>บัดนี้  สั่งให้ผู้อื่นทำให้เป็นการสมควร ]. 
<span class="LineNumber"> 004 </span>           ฆ.  ถ้าอาคันตุกะมาเพื่อจะอยู่ที่วัด เอาใจเอื้อเฟื้อ  แสดง
<span class="LineNumber"> 005 </span>เสนาสนะให้  ถ้ามีแก่ใจ  ช่วยปัดกวาดให้ด้วย  บอกที่ทางและกติกา-
<span class="LineNumber"> 006 </span>สงฆ์ให้รู้  ตามข้อที่อาคันตุกะจะพึงถาม  อันกล่าวแล้วในอาคันตุก-
<span class="LineNumber"> 007 </span>วัตรนั้น.
<span class="LineNumber"> 008 </span>           ๕.  ภิกษุผู้จะไปอยู่  ณ  ที่อื่น  พึงประพฤติดังนี้ :-
<span class="LineNumber"> 009 </span>           ก.  เก็บงำเสนาสนะ  ถ้าเห็นหลังคารั่วหรือชำรุด  อาจมุง
<span class="LineNumber"> 010 </span>อาจซ่อมได้  ทำให้เสร็จก่อน ถ้ารกหรือเปรอะเปื้อนชำระให้สะอาด
<span class="LineNumber"> 011 </span>ก่อน  เก็บเครื่องเสนาสนะ  คือ  เตียงตั่งฟูกหมอน  และเครื่องใช้ไว้
<span class="LineNumber"> 012 </span>ให้เรียบร้อย  อย่าทิ้งให้เกลื่อนกลาด  ให้พ้นอันตราย  ปิดหน้าต่าง
<span class="LineNumber"> 013 </span>ประตูลั่นดาลหรือกุญแจ.
<span class="LineNumber"> 014 </span>           ข. บอกมอบคืนเสนาสนะแก่ภิกษุผู้เป็นเสนาสนคาหาปกะ  ถ้า
<span class="LineNumber"> 015 </span>ไม่มี  บอกแม้แก่เพื่อนภิกษุผู้อยู่ด้วยกัน  ถ้าตนอยู่รูปเดียว  บอกแก่
<span class="LineNumber"> 016 </span>หัวหน้าทายกหรือแก่นายบ้าน.
<span class="LineNumber"> 017 </span>           ค.  บอกลาท่านผู้ที่ตนพึ่งพำนักอยู่  กล่าวคืออุปัชฌายะ  หรือ
<span class="LineNumber"> 018 </span>อาจารย์ผู้ให้นิสัย.  ในบัดนี้  บอกลาพระเถระเจ้าอาวาสด้วย.
<span class="LineNumber"> 019 </span>           ๖.  ภิกษุผู้จะเข้าไป  เพื่อรับบิณฑบาตในละแวกบ้าน  ควร
<span class="LineNumber"> 020 </span>ประพฤติให้ถูกธรรมเนียมดังนี้ :-
