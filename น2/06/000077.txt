<span class="LineNumber"> 001 </span>จะพึงอุปัฏฐากสัทธิวิหาริก. 
<span class="LineNumber"> 002 </span>           ใน  ๓  อย่างนี้  ไม่มีปรับอาบัติเหมือนในการไหว้.
<span class="LineNumber"> 003 </span>           อนึ่ง  ครั้งพระศาสดายังทรงพระชนม์อยู่  ภิกษุทั้งหลายต่างพูด
<span class="LineNumber"> 004 </span>เรียกกันว่า   " อาวุโส "   ที่แปลตามพยัญชนะว่า   " ผู้มีอายุ "   ตรง 
<span class="LineNumber"> 005 </span>ความของเราว่า   " คุณ "  ตั้งตัวเป็นผู้เสมอกัน  เว้นไว้แต่เป็นผู้ใหญ่
<span class="LineNumber"> 006 </span>ผู้น้อยกว่ากันไกลไม่ไล่เลี่ย  เช่นเป็นอุปัชฌายะกับสัทธิวิหาริก  เช่นนี้
<span class="LineNumber"> 007 </span>ผู้น้อยพูดเรียกท่านผู้ใหญ่ว่า   " ภนฺเต "   แปลกันมาว่า   " ท่านผู้เจริญ "
<span class="LineNumber"> 008 </span>ตรงความของเราว่า   " ท่าน "   ผู้ใหญ่พูดเรียกผู้น้อยว่า   " อาวุโส "
<span class="LineNumber"> 009 </span>ตรงคำของเราว่า   " เธอ. "   ก่อนหน้าปรินิพพาน  ตรัสสั่งภิกษุทั้งหลาย
<span class="LineNumber"> 010 </span>ให้เรียกกันตามแก่อ่อน  ให้ผู้อ่อนเรียกผู้แก่ว่า   " ภนฺเต "   ให้ผู้แก่
<span class="LineNumber"> 011 </span>เรียกผู้อ่อนว่า  " อาวุโส "   จึงใช้เป็นธรรมเนียมสืบมาจนกาลนี้.  ข้อนี้   
<span class="LineNumber"> 012 </span>มาในมหาปรินิพพานสูตร  ในพระวินัยหาได้กล่าวถึงไม่  จึงไม่มีข้อ
<span class="LineNumber"> 013 </span>ปรับอาบัติแก่ผู้ทำผิดแบบ.
<span class="LineNumber"> 014 </span>           อีกอย่างหนึ่ง  พวกภิกษุให้ออกชื่อกัน  นำคำว่า   " อายสฺมา "
<span class="LineNumber"> 015 </span>ข้าหน้าชื่อ  เช่น   " อายสฺมา  อุปาลิ "   เป็นตัวอย่าง.  ศัพท์นี้แปล
<span class="LineNumber"> 016 </span>ตามพยัญชนะว่า   " ผู้มีอายุ "   ตรงความหมายของเราว่า   " ท่าน "   ยังใช้
<span class="LineNumber"> 017 </span>เรียกภิกษุผู้แก่กว่าและผู้ไล่เลี่ยกัน จนทุกวันนี้.
<span class="LineNumber"> 018 </span>           วจนะแห่งกิริยาในทางไวยากรณ์  ผู้อ่อนพูดแก่ผู้แก่ใช้พหุวจนะ
<span class="LineNumber"> 019 </span>เหมือนพูดแก่มากคน  ผู้แก่พูดกับผู้อ่อน  ใช้เอกวจนะ  เป็นพูดแก่คน
<span class="LineNumber"> 020 </span>เดียว.  คำเหล่านี้  ใช้ในวินัยกรรมนั้น ๆ  มีแสดงอาบัติเป็นต้น  ที่ให้
<span class="LineNumber"> 021 </span>พูดภาษามคธ. 
