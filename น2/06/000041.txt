<span class="LineNumber"> 001 </span>อรรถกถาจารย์จึงแก้เครื่องลาดที่ทำด้วยขนแกะ  ชี้เอาของที่วิจิตร 
<span class="LineNumber"> 002 </span>ในยุคของท่าน  ผ้าไหมนั้น  ก็แก้ว่าเป็นของขลิบด้วยทอง  ที่เราเรียก
<span class="LineNumber"> 003 </span>กันว่าขลิบลูกไม้.  มาบัดนี้  เครื่องลาดที่ทำด้วยขนแกะ  ก็เป็นของ
<span class="LineNumber"> 004 </span>มีดื่น  เป็นสามัญไปเสียแล้ว  ไม่น่าจะถือให้มากไป. เครื่องเสนาสนะ
<span class="LineNumber"> 005 </span>เป็นอกัปปิยะ  ที่เป็นของคฤหัสถ์  ทรงอนุญาตให้นั่งทับได้  แต่ไม่ให้ 
<span class="LineNumber"> 006 </span>นอนทับ  เดิมเว้นของ ๓  อย่าง  คือ  อาสันทิ ๑ บัลลังก์ ๑  ของที่
<span class="LineNumber"> 007 </span>ยัดนุ่น ๑  ภายหลังทรงอนุญาตอาสันทิ  และทรงอนุญาตให้นั่งทับ
<span class="LineNumber"> 008 </span>เตียงตั่งอันหุ้มนุ่ม  เช่นเก้าอี้เบายัดนุ่นอันเป็นของคฤหัสถ์ได้  นั่ง
<span class="LineNumber"> 009 </span>เบาะยัดนุ่นก็ได้เหมือนกัน  คงเว้นแต่บัลลังก์อย่างเดียว.  ภิกษุ ๒ รูป
<span class="LineNumber"> 010 </span>จะนอนบนเตียงเดียวกัน  บนเครื่องลาดอันเดียวกัน  หรือมีผ้าห่มผืน
<span class="LineNumber"> 011 </span>เดียวกันไม่ควร  ทรงห้ามไว้,  แต่จะนั่งบนเตียงหรือบนตั่งด้วยกัน ๒  รูป
<span class="LineNumber"> 012 </span>ได้อยู่  แต่ในบาลีให้นั่งได้เฉพาะกับภิกษุผู้มีพรรษาไล่เลี่ยกัน  แก่
<span class="LineNumber"> 013 </span>หรืออ่อนกว่ากันไม่ถึง ๓  พรรษา  เรียกสมานาสนิก,  ห้ามไม่ให้นั่ง
<span class="LineNumber"> 014 </span>กับผู้มีพรรษาห่างกันเกินกำหนดนั้น  เรียกอสมานาสนิก,  ตามมติของ
<span class="LineNumber"> 015 </span>ท่าน  อุปัชฌายะกับสัทธิวหาริกจะนั่งบนเตียงเดียวกันไม่งาม  แต่
<span class="LineNumber"> 016 </span>ข้าพเจ้ามีความเห็นแผกจากนี้  ดังจะกล่าวในวัตตกัณฑ์  ในหมวด
<span class="LineNumber"> 017 </span>จริยาวัตร.  ภิกษุจะนอนบนที่นอนอันโรยด้วยดอกไม้ไม่ควร  ทรง
<span class="LineNumber"> 018 </span>ห้ามไว้  ได้ดอกไม้มา  ทรงอนุญาตให้วางไว้ข้างหนึ่งในที่อยู่.  ใน
<span class="LineNumber"> 019 </span>เวลานี้  ใช้วางไว้บนที่บูชาพระ สมควรแท้.
