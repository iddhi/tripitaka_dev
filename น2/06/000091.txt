<span class="LineNumber"> 001 </span>โปรดให้สวดปาติโมกข์  ก็เพื่อจะให้ฟังจนชินจะได้จำได้  เพราะการ 
<span class="LineNumber"> 002 </span>เรียนการทรงธรรมวินัย  ใช้การฟังแล้วจำไว้เป็นทาง.  นอกจาก  ๒
<span class="LineNumber"> 003 </span>วันนี้  ทรงพระอนุญาตให้ทำอุโบสถเป็นพิเศษบ้างก็มี  ในคราวที่ภิกษุผู้
<span class="LineNumber"> 004 </span>แตกกันปรองดองกันเข้าได้  เช่นภิกษุชาวกรุงโกสัมพี  นี้เรียกสามัคคี 
<span class="LineNumber"> 005 </span>อุโบสถ.  นอกจากวันกำหนดนี้  ห้ามไม่ให้ทำอุโบสถพร่ำเพรื่อ.  โดย
<span class="LineNumber"> 006 </span>นัยนี้  วันอุโบสถจึงมี  ๓  คือ  วันที่ ๑๔  วันที่ ๑๕  และวันสามัคคี.
<span class="LineNumber"> 007 </span>           ภิกษุชุมนุมกันตั้งแต่  ๔  รูปขึ้นไป  ตรัสให้สวดปาติโมกข์  มี
<span class="LineNumber"> 008 </span>เพียง  ๓  รูป  ๒  รูป  เรียกว่าคณะ  ตรัสให้บอกความบริสุทธิ์ของตน
<span class="LineNumber"> 009 </span>แก่กันและกัน. มีรูปเดียว  เรียกบุคคล  ให้อธิษฐานใจเอา.  โดยนัยนี้
<span class="LineNumber"> 010 </span>ได้การก  คือผู้ทำก็เป็น ๓  คือ  สงฆ์  คณะ  บุคคล  และได้อาการ
<span class="LineNumber"> 011 </span>อันจะพึงทำก็เป็น  ๓  คือ  สวดปาติโมกข์  บอกความบริสุทธิ์  และ
<span class="LineNumber"> 012 </span>อธิษฐาน.
<span class="LineNumber"> 013 </span>           ในอาวาสหนึ่ง ๆ  [ ที่มีสีมา ]  ให้มีโรงไว้แห่งหนึ่ง เป็นที่
<span class="LineNumber"> 014 </span>สงฆ์ประชุมทำอุโบสถ กำหนดให้จุภิกษุได้ไม่น้อยกว่า  ๒๑  รูป  เมื่อ
<span class="LineNumber"> 015 </span>ึถึงวันกำหนด  ให้ประชุมกันทำในที่นั้น  นี้เรียกว่าโรงอุโบสถ.  สถาน
<span class="LineNumber"> 016 </span>ที่เราเรียกว่าอุโบสถหรือโบสถ์  อันเป็นหลักของวัดในบัดนี้นั้น  คือโรง
<span class="LineNumber"> 017 </span>อุโบสถนี้เอง  ในอาวาสเดียว  ห้ามไม่ให้มีโรงอุโบสถมากกว่าหนึ่ง
<span class="LineNumber"> 018 </span>ใช้แห่งหนึ่งอยู่ก่อน  ภายหลังใช้แห่งอื่น  ให้เลิกแห่งเดิมเสีย  และห้าม
<span class="LineNumber"> 019 </span>ไม่ให้เที่ยวทำอุโบสถตามบริเวณนั้น ๆ  [ นี้หมายเอาอาวาสที่มีสีมา
<span class="LineNumber"> 020 </span>ใหญ่  หมู่กุฎีอยู่ในสีมา ]  เว้นไว้แต่ภิกษุบางรูปเจ็บหนัก  ไม่อาจให้
<span class="LineNumber"> 021 </span>ปาริสุทธิ  ดังจะกล่าวข้างหน้า  และไม่อาจหามไปเข้าที่ชุมนุมสงฆ์  ถ้า
