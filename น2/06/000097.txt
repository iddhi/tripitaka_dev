<span class="LineNumber"> 001 </span>กัณฑ์.  ในบัดนี้  ภิกษุณีไม่มีแล้ว  กิจนี้ก็เป็นอันไม่ต้องทำ. 
<span class="LineNumber"> 002 </span>           กิจ  ๕  อย่างนี้  เรียกว่าบุพพกิจ  แปลว่า  ธุระอันจะพึงทำก่อน
<span class="LineNumber"> 003 </span>[ แต่สวดปาติโมกข์ ].
<span class="LineNumber"> 004 </span>           ภิกษุผู้จะทำอุโบสถ  ต้องชำระตนให้บริสุทธิ์จากอาบัติที่เป็น 
<span class="LineNumber"> 005 </span>เทสนาคามินี  คือแก้ได้ด้วยการแสดง  รู้ว่ามีอาบัติติดตัว  เข้าฟัง
<span class="LineNumber"> 006 </span>ปาติโมกข์  ถูกปรับอาบัติทุกกฏ  ขณะเมื่อฟัง  นึกขึ้นมาได้ก็ต้อง
<span class="LineNumber"> 007 </span>บอกแก่ภิกษุผู้นั่งใกล้ว่า  ข้าพเจ้ายังต้องอาบัติชื่อนั้น  ลุกจากที่นี้
<span class="LineNumber"> 008 </span>แล้วจักแสดง.
<span class="LineNumber"> 009 </span>           ภิกษุทั้งหลายละเมิดพระบัญญัติอย่างเดียวกัน ต้องอาบัติอย่าง
<span class="LineNumber"> 010 </span>เดียวกัน  อาบัติของเธอทั้งหลายนั้น  ท่านเรียกว่าสภาคาบัติ  ท่าน
<span class="LineNumber"> 011 </span>ห้ามไม่ให้แสดงต่อกัน  ห้ามไม่ให้รับของกัน  ขืนทำ  ท่านปรับเป็น
<span class="LineNumber"> 012 </span>ทุกกฏทั้งผู้แสดงทั้งผู้รับ  แต่อาบัตินั้น  ท่านยอมให้เป็นอันแสดงแล้ว.
<span class="LineNumber"> 013 </span>อาบัติต่างวัตถุ  แม้ชื่อเดียวกัน  เช่นปาจิตติยะเพราะนอนร่วมกับ
<span class="LineNumber"> 014 </span>อนุปสัมบันเกินกำหนด  และปาจิตติยะเพราะสอนธรรมแก่อนุป-
<span class="LineNumber"> 015 </span>สัมบันว่าพร้อมกันเข้า  ไม่จัดเป็นสภาคาบัติ  ต่างรูปต่างแสดงต่าง
<span class="LineNumber"> 016 </span>รับของกันได้.  ถ้าสงฆ์คือภิกษุทั้งปวงต้องสภาคาบัติ  ท่านให้สวด
<span class="LineNumber"> 017 </span>ประกาศในที่ประชุมแล้วฟังปาติโมกข์ได้  ข้อนี้จักไว้กล่าวข้างหน้า.
<span class="LineNumber"> 018 </span>อาบัติที่เป็นวุฏฐานคามินี  จะพ้นได้ด้วยอยู่กรรม  คือสังฆาทิเสส.
<span class="LineNumber"> 019 </span>ท่านให้บอกไว้แก่ภิกษุแม้รูปหนึ่งว่า  ข้าพเจ้าต้องอาบัติสังฆาทิเสสมี
<span class="LineNumber"> 020 </span>วัตถุอย่างนั้น ๆ  แล้วฟังปาติโมกข์ก็ได้.  วิธีนี้เป็นเครื่องกันไม่ให้
<span class="LineNumber"> 021 </span>ภิกษุปิดอาบัติสังฆาทิเสสอันเป็นเหตุอยู่ปริวาสไว้เกิน  ๑๕  วัน  ดีอยู่
