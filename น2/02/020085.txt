<span class="LineNumber"> 001 </span>	อธิบาย:  การรักษาศีลตามภูมิของตนให้บริสุทธ์  จัดเป็น   
<span class="LineNumber"> 002 </span>สีลวิสุทธิ.   สมาธิ  ทั้งที่เป็นอุปจาร  ทั้งที่เป็นอัปปนา  โดยที่สุด
<span class="LineNumber"> 003 </span>ขณิกสมาธิ  คือสมาธิชั่วขณะพอเป็นบทฐานแห่งวิปัสสนา  จัดเป็น 
<span class="LineNumber"> 004 </span>จิตตวิสุทธิ.  การพิจารณาเห็นนามรูปโดยสภาวะอย่างไร   รู้จักแยกออก
<span class="LineNumber"> 005 </span>เป็นส่วน  ๆ  โดยปัจจัตตลักษณะ  และยกขึ้นสู่ไตรลักษณะคือ  อนิจจตา
<span class="LineNumber"> 006 </span>ทุกขตา  อนัตตตา  โดยสามัญญลักษณะ  จัดเป็นทิฏฐิวิสุทธิ.  การ
<span class="LineNumber"> 007 </span>กำหนดจับปัจจัยแห่งนามรูปนั้นว่า  เพราะอะไรเกิดขึ้น   นามรูปจึงเกิด
<span class="LineNumber"> 008 </span>ขึ้น  เพราะอะไรดับ  นามรูปจึงดับ  จนเป็นเหตุสิ้นสงสัยในนามรูป
<span class="LineNumber"> 009 </span>ทั้งที่เป็นมาแล้วในอดีต  ทั้งที่กำลังเป็นอยู่ในปัจจุบัน  ทั้งจักเป็นใน
<span class="LineNumber"> 010 </span>อนาคต  จัดเป็นกังขาวิตรณวิสุทธิ.  ท่านกล่าวว่า  อวิชชา  ตัณหา
<span class="LineNumber"> 011 </span>อุปาทาน  กรรม  เป็นสามัญญปัจจัยแห่งนามรูป  อาหารเป็นวิสามัญญ-
<span class="LineNumber"> 012 </span>ปัจจัยแห่งรูป   อายตนะภายใน  ๖  ภายนอก  ๖   เป็นวิสามัญญปัจจัย
<span class="LineNumber"> 013 </span>แห่งวิญญาณอันเป็นส่วนจิต   ผัสสะอันเกิดเพราะวิญญาณ  เป็น
<span class="LineNumber"> 014 </span>วิสามัญญปัจจัยโดยตรงและโดยอ้อมแห่งเวทนา  สัญญา  สังขาร  อัน
<span class="LineNumber"> 015 </span>เป็นส่วนเจตสิกที่รวมกันเข้าเป็นนาม.  ญาณอันรู้จักหยั่งลงว่า  นี้ทาง
<span class="LineNumber"> 016 </span>นี้มิใช่ทาง   แห่งธรรมพิเศษ  จัดเป็นมัคคามัคคญาณทัสสนวิสุทธิ.
<span class="LineNumber"> 017 </span>พรรณนาตามมติของพระคันถรจนาจารย์ว่า   พระโยคาวจรเจริญ
<span class="LineNumber"> 018 </span>วิปัสสนามาถึงชั้นกังขาวิตรณวิสุทธิแล้ว  อุปกิเลสแห่งวิปัสสนา  ๑๐
<span class="LineNumber"> 019 </span>อย่างใดอย่างหนึ่งเกิดขึ้น  ไม่หลงไปว่าได้บรรลุมรรคผล  หยั่งรู้ว่า
<span class="LineNumber"> 020 </span>นั่นเป็นอุปกิเลสแห่งวิปัสสนา  คือมัวพะวงอยู่   วิปัสสนาจักไม่เจริญ
<span class="LineNumber"> 021 </span>ขึ้นไปอีก   ประคองวิปัสสนาจิตไว้ในวิถี  จัดเป็นมัคคามัคคญาณ-
