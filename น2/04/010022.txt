<span class="LineNumber"> 001 </span>เกิดเพราะความเพียรก็ดี  แม้ไม่ได้เสวยเลยก็ดี  ก็ควรจะตรัสรู้อุบาย  
<span class="LineNumber"> 002 </span>นั้นได้  เหมือนไม้แห้งที่ไกลจากน้ำ  บุคคลตั้งไว้บนบก  บุรุษอาจสี
<span class="LineNumber"> 003 </span>ให้เกิดไฟขึ้นได้  เพราะเป็นของแห้งและตั้งอยู่บนบกฉะนั้น  จำเดิม
<span class="LineNumber"> 004 </span>แต่กาลนั้น  พระองค์ทรงคิดจะทำความเพียร  เพื่อจะป้องกันจิต
<span class="LineNumber"> 005 </span>ไม่ให้น้อมไปในกามารมณ์ได้  จึงทรงบำเพ็ญทุกรกิริยา  คือ
<span class="LineNumber"> 006 </span>ทรมานพระกายให้ลำบาก   ซึ่งเป็นที่นิยมนับถือกันในครั้งนั้นว่าเป็น
<span class="LineNumber"> 007 </span>กุศลวัตรอันวิเศษ  อาจจะทำให้สิ่งที่ปรารถนาสำเร็จได้ก่อน  วาระแรก
<span class="LineNumber"> 008 </span>ทรงกดพระทนต์ด้วยพระทนต์  กดพระตาลุด้วยพระชิวหา  ไว้ให้แน่น
<span class="LineNumber"> 009 </span>จนพระเสโทไหลออกจากพระกัจฉะประเทศ  ในเวลานั้นได้เสวยทุกข-
<span class="LineNumber"> 010 </span>เวทนาอันกล้า  เปรียบเหมือนบุรุษมีกำลังจับบุรุษที่มีกำลังน้อยไว้ที่
<span class="LineNumber"> 011 </span>ศีรษะหรือที่คอ  บีบให้แน่นฉะนั้น  แม้พระกายกระวนกระวายไม่สงบ
<span class="LineNumber"> 012 </span>ระงับอย่างนี้  ทุกขเวทนานั้นก็ไม่อาจครอบงำพระหฤทัยให้กระสับ
<span class="LineNumber"> 013 </span>กระส่ายได้  พระองค์มีพระสติตั้งมั่นไม่ฟั่นเฟือน  ปรารภความเพียร
<span class="LineNumber"> 014 </span>ไม่ท้อถอย  ครั้นทรงเห็นว่าการทำอย่างนี้ไม่ใช่ทางตรัสรู้  จึงทรง
<span class="LineNumber"> 015 </span>เปลี่ยนอย่างอื่น  วาระที่  ๒  ทรงผ่อนกลั้นลมอัสสาสะปัสสาสะ
<span class="LineNumber"> 016 </span>ไม่ให้เดินสะดวกโดยช่องพระนาสิกและช่องพระโอษฐ์  ก็เกิดเสียงดังอู้
<span class="LineNumber"> 017 </span>ทางช่องพระกรรณทั้ง ๒  และปวดพระเศียร  เสียดพระอุทรร้อนใน
<span class="LineNumber"> 018 </span>พระกายเป็นกำลัง  แม้ถึงได้เสวยทุกขเวทนากล้าถึงเพียงนี้  ทุกข-
<span class="LineNumber"> 019 </span>เวทนานั้น  ก็ไม่ได้ครอบงำพระหฤทัยให้กระสับกระส่ายได้  มีพระสติ
<span class="LineNumber"> 020 </span>ตั้งมั่นไม่ฟั่นเฟือน  ปรารภความเพียรไม่ย่อหย่อน  ครั้นทรงเห็นว่า
<span class="LineNumber"> 021 </span>การทำอย่างนี้ ไม่ใช่ทางตรัสรู้  จึงทรงเปลี่ยนอย่างอื่นอีก  วาระที่ ๓
