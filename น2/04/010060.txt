<span class="LineNumber"> 001 </span>                                         ปริเฉทที่  ๖  
<span class="LineNumber"> 002 </span>	ครั้งก่อนแต่พระพุทธกาล  ในที่ไม่ไกลแต่เมืองราชคฤห์  มีบ้าน
<span class="LineNumber"> 003 </span>พราหมณ์  ๒  หมู่  ในบ้านหนึ่ง  พราหมณ์ผู้เป็นนายบ้านชื่ออุปติสสะ
<span class="LineNumber"> 004 </span>(อีกอย่างหนึ่ง  ชื่อวังคันตะ)  มีภริยาชื่อนางสารี  มีบุตรชายคนหนึ่ง
<span class="LineNumber"> 005 </span>เรียกตามโคตรของพ่อว่า  อุปติสสะ  อีกอย่างหนึ่ง  เรียกชื่อตามความ
<span class="LineNumber"> 006 </span>ที่เป็นลูกของนางสารีว่า  สารีบุตร  ในบ้านอีกหมู่หนึ่ง  พราหมณ์ผู้เป็น
<span class="LineNumber"> 007 </span>นายบ้านชื่อโกลิตะ  มีภริยาชื่อนางโมคคัลลี  มีลูกชายเรียกชื่อตามโคตร
<span class="LineNumber"> 008 </span>ของบิดาว่า  โกลิตะ  อีกอย่างหนึ่ง  เรียกตามความที่เป็นลูกของนาง
<span class="LineNumber"> 009 </span>โมคคัลลีว่า  โมคคัลลานะ  สองตระกูลนั้นเป็นสหายเนื่องกันมาแต่ครั้ง
<span class="LineNumber"> 010 </span>บรรพบุรุษ  บุตรของสองตระกูลนั้นมีอายุรุ่นราวคราวเดียวกัน  จึงได้เป็น
<span class="LineNumber"> 011 </span>เพื่อนเล่นด้วยกันมาแต่เล็ก  ครั้นเติบใหญ่ได้เรียนศิลปศาสตร์ที่ควรเรียน
<span class="LineNumber"> 012 </span>จบแล้ว  อุปติสสะและโกลิตะสองสหายนั้น  ได้เคยไปเที่ยวดูการเล่นที่
<span class="LineNumber"> 013 </span>เมืองราชคฤห์ด้วยกันเนือง ๆ  เมื่อดูอยู่นั้นย่อมร่าเริง  ในที่ควรร่าเริง
<span class="LineNumber"> 014 </span>สลดใจในที่ควรสลดใจ  ให้รางวัลในที่ควรให้  วันหนึ่งสองสหายนั้นชวน
<span class="LineNumber"> 015 </span>กันไปดูการเล่นเหมือนอย่างแต่ก่อน  แต่ไม่ร่าเริงเหมือนในวันก่อน ๆ
<span class="LineNumber"> 016 </span>โกลิตะถามอุปติสสะว่า ดูท่านไม่สนุกเหมือนในวันอื่น  วันนี้ดูในเศร้า
<span class="LineNumber"> 017 </span>ท่านเป็นอย่างไรหรือ.  โกลิตะ  อะไรที่เราจะควรดูในการเล่นนี้มีหรือ
<span class="LineNumber"> 018 </span>คนเหล่านี้ทั้งหมด  ยังไม่ทันถึงร้อยปี  ก็จักไม่มีเหลือ  จักล่วงไปหมด
<span class="LineNumber"> 019 </span>ดูการเล่นไม่มีประโยชน์อะไร  ควรขวนขวายหาธรรมเครื่องพ้นดีกว่า
<span class="LineNumber"> 020 </span>ข้านั่งคิดอยู่อย่างนี้  ส่วนเจ้าเล่าเป็นอย่างไร  อุปติสสะ  ข้าก็คิดเหมือน
