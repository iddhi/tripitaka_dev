<span class="LineNumber"> 001 </span>นับถือเลย  แม้ภายหลังพราหมณ์บางคนก็ได้กล่าววาจาปรามาสพระ 
<span class="LineNumber"> 002 </span>องค์ว่า  คนหัวโล้นดังนี้  อนึ่ง  ข้อที่ทรงผ้ากาสาวพัสตร์  คือผ้าย้อม 
<span class="LineNumber"> 003 </span>ด้วยรสฝาด  อันเกิดแต่ต้นไม้ซึ่งเป็นของเศร้าหมองนั้น  ก็เห็นจะเป็น
<span class="LineNumber"> 004 </span>เหตุอย่างเดียวกัน.
<span class="LineNumber"> 005 </span>	เมื่อพระผู้มีพระภาคเจ้า  ทรงละกามสุขออกบรรพชา  เพื่อจะ
<span class="LineNumber"> 006 </span>แสวงหาอุบายให้พ้นจากชราพยาธิมรณะอย่างนี้แล้ว  เพราะพระองค์
<span class="LineNumber"> 007 </span>ยังไม่เคยเสพลัทธินั้น ๆ ซึ่งเป็นที่นิยมนับถือว่าเป็นบุญอย่างยิ่ง  และ
<span class="LineNumber"> 008 </span>เป็นเหตุให้สำเร็จสิ่งที่ประสงค์นั้น ๆ   ซึ่งคณาจารย์สั่งสอนกันอยู่ใน
<span class="LineNumber"> 009 </span>ครั้นนั้น  ก็จำเป็นที่จะต้องทรงทดลองดูว่าลัทธิเหล่านั้น  จะเป็นอุบาย
<span class="LineNumber"> 010 </span>ที่จะให้สำเร็จความพระสงค์ได้บ้างกระมัง  จึงได้เสด็จออกไปอยู่ใน
<span class="LineNumber"> 011 </span>สำนักอาฬารดาบสกาลามโคตร  และอุทกดาบสรามบุตรโดยลำดับ
<span class="LineNumber"> 012 </span>ซึ่งมหาชนนับถือว่าเป็นคณาจารย์ใหญ่  ขอศึกษาลัทธิสมัยของท่าน ๆ
<span class="LineNumber"> 013 </span>ก็สั่งสอนตามลัทธิของตน ๆ  จนสิ้นแล้ว  สรรเสริญพระผู้มีพระภาคเจ้า
<span class="LineNumber"> 014 </span>ว่ามีความรู้เสมอด้วยตนแล้ว  ชวนให้อยู่ช่วยกันสั่งสอนหมู่ศิษย์
<span class="LineNumber"> 015 </span>ต่อไป  พระผู้มีพระเจ้าได้ทรงกระทำทดลองในลัทธินั้นทุกอย่าง
<span class="LineNumber"> 016 </span>แล้ว  เห็นว่าไม่ใช่ทางตรัสรู้อุบายนั้นได้  จึงทรงหลีกไปจากสำนัก
<span class="LineNumber"> 017 </span>ดาบสทั้งสองนั้น   เสด็จจาริกไปในมคธชนบท  บรรลุถึงอุรุเวลาประเทศ
<span class="LineNumber"> 018 </span>เสนานิคม  ได้ทอดพระเนตรเห็นพื้นที่ราบรื่น  แนวป่าเขียวสด  เป็น
<span class="LineNumber"> 019 </span>ที่เบิกบานใจ  แม่น้ำไหลมีน้ำใสสะอาด  มีท่าอันดี  น่ารื่นรมย์  โคจร-
<span class="LineNumber"> 020 </span>คามคือหมู่บ้านที่อาศัยเที่ยวภิกขาจาร  ก็ตั้งอยู่ใกล้โดยรอบ  ทรง
<span class="LineNumber"> 021 </span>พระดำริเห็นว่าประเทศนั้น   ควรเป็นที่ตั้งความเพียรของกุลบุตร  ผู้มี


