<span class="LineNumber"> 001 </span>คำชี้แจง
<span class="LineNumber"> 002 </span>	หนังสือพุทธานุพุทธประวัตินี้  สมเด็จพระมหาสมณเจ้า  กรม
<span class="LineNumber"> 003 </span>พระยาวชิรญาณวโรรส  ได้ทรงรวบรวมและเรียบเรียงขึ้นไว้  เมื่อ
<span class="LineNumber"> 004 </span>พ.ศ.  ๒๔๓๕  ปีเดียวกับรจนาหนังสืออุภัยพากย์ปริวัตน  และหนังสือ
<span class="LineNumber"> 005 </span>อื่นอีกหลายเรื่อง  ด้วยพระประสงค์จะให้มีหนังสือสำหรับศึกษาตำนาน
<span class="LineNumber"> 006 </span>อ่านเรียน  ตามที่ปรากฏในคำปรารภแห่งการรจนาหนังสือพุทธานุพุทธ-
<span class="LineNumber"> 007 </span>ประวัตินี้แล้ว.
<span class="LineNumber"> 008 </span>	ในคำปรารภไม่ได้บอกว่าทรงรจนาเมื่อไร   แต่มาปรากฏในคำ
<span class="LineNumber"> 009 </span>ปรารภและคำนำหนังสือพุทธประวัติ  (ทรงรจนาเมื่อ  พ. ศ.  ๒๔๕๕)
<span class="LineNumber"> 010 </span>ว่าทรงรจนาพุทธานุพุทธประวัติก่อนหนังสือนั้น ๒๑  ปี  จึงได้ความว่า
<span class="LineNumber"> 011 </span>ทรงรจนาใน  พ.ศ.  ๒๔๓๕  ซึ่งเป็นปีแรกที่ทรงครองวัดบวรนิเวศวิหาร
<span class="LineNumber"> 012 </span>และทรงฟื้นฟูการศึกษษ  วางรากฐานการตั้งมหามกุฏราชวิทยาลัย  (ใน
<span class="LineNumber"> 013 </span>พ. ศ.  ๒๔๓๖)   ต่อมาอีก  ๗  ปี  ถึง พ.ศ.  ๒๔๖๒   จึงทรงรจนาหนังสือ
<span class="LineNumber"> 014 </span>อนุพุทธประวัติขึ้นอกีเล่มหนึ่ง  เป็นอันว่าหนังสือนี้แต่งก่อนพุทธประวัติ
<span class="LineNumber"> 015 </span>๒๑  ปี  และก่อนอนุพุทธประวัติ  ๒๘  ปี
<span class="LineNumber"> 016 </span>	อนึ่ง  ในท้ายคำปรารภหนังสือพุทธประวัติมีอยู่ว่า  "ข้อความ
<span class="LineNumber"> 017 </span>แห่งใดแห่งหนึ่งในหนังสือเรื่องนี้  (พุทธประวัติ)   ที่แย้งกันต่อข้อความ
<span class="LineNumber"> 018 </span>ในเรื่องพุทธานุพุทธประวัติ  ที่รจนาไว้  ๒๐  ปีมาแล้ว  ผู้ศึกษาก็ดี
<span class="LineNumber"> 019 </span>ผู้อ่านก็ดี   พึงรู้ว่า  พึ่งสอบสวนได้บ้าง  พึ่งลงสันนิษฐานได้บ้าง
<span class="LineNumber"> 020 </span>เมื่อภายหลังแต่คราวนั้น  เป็นอันบอกแก้ข้อความในหนังสือนั้น
<span class="LineNumber"> 021 </span>(พุทธานุพุทธประวัติ)   ไว้ในที่นี้ด้วย  ดังนี้.  เพราะฉะนั้น  ขอท่าน
<span class="LineNumber"> 022 </span>ผู้ศึกษาและผู้อ่านเรื่องนี้พึงทราบตามนี้ด้วย.
<span class="LineNumber"> 023 </span>						พระอมราภิรักขิต<SUP>๑</SUP>
<span class="LineNumber"> 024 </span>มหามกุฏราชวิทยาลัย
<span class="LineNumber"> 025 </span>๑๔  กรกฎาคม  ๒๔๘๙

<span class='footnote'>๑.  ภายหลังเลื่อนขึ้นเป็น  พระธรรมดิลก  เจ้าอาวาสวัดบรมนิวาส.</span>

