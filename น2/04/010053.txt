<span class="LineNumber"> 001 </span>บริขารชฎิลลอยไปตามกระแสน้ำ  สำคัญว่าเกิดอันตรายแก่พี่ชายตน  
<span class="LineNumber"> 002 </span>พร้อมทั้งบริวารรีบไปถึง  เห็นอุรุเวลกัสสปะผู้พี่ชายถือเพศเป็นภิกษุแล้ว
<span class="LineNumber"> 003 </span>ถามทราบความว่าพรหมจรรย์นี้ประเสริฐแล้ว  ลอยบริขารชฎิลเสียใน
<span class="LineNumber"> 004 </span>แม่น้ำ   พร้อมด้วยบริวารเข้าเฝ้าพระศาสดา  ทูลขออุปสมบท  พระองค์
<span class="LineNumber"> 005 </span>ก็ประทานอุปสมบทแก่เธอทั้งหลายนั้น  ฝ่ายคยากัสสปะ  น้องชายน้อย
<span class="LineNumber"> 006 </span>ได้เห็นบริขารชฎิลลอยไปตามกระแสน้ำ  สำคัญว่าเกิดอันตรายแก่พี่ชาย
<span class="LineNumber"> 007 </span>ทั้งสอง  พร้อมกับบริวารรีบมาถึง  เห็นพี่ชายทั้งสองถือเพศบรรพชิต
<span class="LineNumber"> 008 </span>แล้ว  ถามทราบความว่า  พรหมจรรย์นี้ประเสริฐแล้ว  ลอยบริขารของ
<span class="LineNumber"> 009 </span>ตนเสียในแม่น้ำ  พร้อมด้วยบริวารเข้าไปเฝ้าพระศาสดาทูลขออุปสมบท
<span class="LineNumber"> 010 </span>พระองค์ก็ประทานอุปสมบท  ให้เป็นภิกษุโดยนัยหนหลัง.
<span class="LineNumber"> 011 </span>	พระศาสดาเสด็จอยู่ในอุรุเวลาประเทศ  ตามควรแก่ความต้องการ
<span class="LineNumber"> 012 </span>แล้ว  พร้อมด้วยหมู่ชฎิลเก่านั้น  เสด็จไปยังคยาสีสะประเทศใกล้แม่น้ำ
<span class="LineNumber"> 013 </span>คยา  ประทับอยู่  ณ  ที่นั้น  ตรัสเรียกภิกษุเหล่านั้นมาพร้อมแล้วทรงแสดง
<span class="LineNumber"> 014 </span>ธรรมว่า  ภิกษุทั้งหลาย  สิ่งทั้งปวงเป็นของร้อน  อะไรเล่าเชื่อว่าสิ่งทั้ง
<span class="LineNumber"> 015 </span>ปวง  จักษุคือนัยน์ตา  รูป  วิญญาณอาศัยจักษุ  สัมผัสคือความถูกต้อง
<span class="LineNumber"> 016 </span>อาศัยจักษุ  เวทนาที่เกิดเพราะจักษุสัมผัสเป็นปัจจัย  คือสุขบ้าง  ทุกข์บ้าง
<span class="LineNumber"> 017 </span>ไม่ใช่สุขไม่ใช่ทุกข์บ้าง  (หมวดหนึ่ง),  โสตคือ  หู  เสียง  วิญญาณ
<span class="LineNumber"> 018 </span>อาศัยโสต  สัมผัสอาศัยโสต  เวทนาที่เกิดเพราะโสตสัมผัสเป็นปัจจัย
<span class="LineNumber"> 019 </span>สุขบ้าง  ทุกข์บ้าง ไม่ใช่สุขไม่ใช่ทุกข์บ้าง  (หมวดหนึ่ง),  ฆานะคือ
<span class="LineNumber"> 020 </span>จมูก  กลิ่น  วิญญาณอาศัยฆานะ  สัมผัสอาศัยฆานะ  เวทนาที่เกิดแต่
<span class="LineNumber"> 021 </span>ฆานสัมผัสเป็นปัจจัย  เป็นสุขบ้าง  ทุกข์บ้าง ไม่ใช่สุขไม่ใช่ทุกข์บ้าง





