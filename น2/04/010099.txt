<span class="LineNumber"> 001 </span>                                       ปริเฉทที่  ๙  
<span class="LineNumber"> 002 </span>	วันหนึ่ง  พระศาสดาทรงพระดำเนินอยู่ในพระวิหาร  ทอดพระ
<span class="LineNumber"> 003 </span>เนตรเห็นราธพราหมณ์  มีร่างกายอันผอม มีผิวเศร้าหมองไม่สดใส
<span class="LineNumber"> 004 </span>ตรัสถามได้ความว่า  ราธพราหมณ์อยากจะบวชไม่มีใครบวชให้  เมื่อ
<span class="LineNumber"> 005 </span>ไม่ได้บวชสมประสงค์  จึงได้เป็นเช่นนั้น  จึงรับสั่งถามภิกษุทั้งหลาย
<span class="LineNumber"> 006 </span>ว่า   ใครระลึกถึงอุปการะของพราหมณ์ผู้นั้นได้บ้าง  พระสารีบุตร
<span class="LineNumber"> 007 </span>ทูลว่า  ข้าพระเจ้านึกได้อยู่  วันหนึ่ง  ข้าพระเจ้าเที่ยวไปบิณฑบาต
<span class="LineNumber"> 008 </span>ในกรุงราชคฤห์   พราหมณ์ผู้นั้นได้ให้อาหารแก่ข้าพระเจ้าทัพพีหนึ่ง
<span class="LineNumber"> 009 </span>พระศาสดาตรัสว่าดีละ ๆ  สารีบุตร  สัตบุรุษเป็นคนกตัญญูกตเวที ถ้า
<span class="LineNumber"> 010 </span>อย่างนั้น สารีบุตรให้พราหมณ์นั้นบวชเถิด  ครั้นทรงพระอนุญาต  ให้
<span class="LineNumber"> 011 </span>พระสารีบุตรบวชราธพราหมณ์อย่างนี้แล้ว  ตรัสสั่งให้เลิกอุปสัมปทา
<span class="LineNumber"> 012 </span>ด้วยสรณคมน์  ๓  ที่ได้ทรงอนุญาตไว้แล้วแต่เดิม  ตั้งแต่วันนั้นเป็นต้น
<span class="LineNumber"> 013 </span>ไป  ทรงอนุญาตให้สงฆ์อุปสมบทกุลบุตรด้วยญัตติจตุตถกรรม  คือ
<span class="LineNumber"> 014 </span>ประกาศสงฆ์ให้ทราบด้วยความที่จะอุปสมบทคนชื่อนั้น  ครั้งหนึ่งก่อน
<span class="LineNumber"> 015 </span>เรียกว่าญัตติ  แล้วประกาศให้สงฆ์รู้ว่า  สงฆ์อุปสมบทคนชื่อนั้น
<span class="LineNumber"> 016 </span>อีก ๓  ครั้ง  เรียกว่าอนุสสาวนา  อย่างนี้เรียกว่าอุปสมบทด้วยญัตติ-
<span class="LineNumber"> 017 </span>จตุตถกรรม  ภายหลังทรงพระปรารภเหตุนั้น ๆ  ทรงตั้งแบบแผนสำหรับ
<span class="LineNumber"> 018 </span>อุปสมบทขึ้นโดยลำดับเต็มที่ดังนี้ :-
<span class="LineNumber"> 019 </span>	ให้ผู้ที่จะอุปสมบท  ปลงผมและหนวดเสียก่อนแล้ว นุ่งผ้า
<span class="LineNumber"> 020 </span>กาสาวพัสตร์ (คือผ้าที่ย้อมด้วยรสฝาด)   ทำผ้าห่มเฉวียงบ่าข้างหนึ่ง
<span class="LineNumber"> 021 </span>ไหว้เท้าแล้ว  นั่งกระโหย่งประณมมือ  ถืออุปัชฌายะในภิกษุผู้ฉลาด
