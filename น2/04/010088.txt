<span class="LineNumber"> 001 </span>อุปสีวมาณพทูลถามปัญหาคำรบ  ๖  ว่า  ลำพังข้าพระเจ้าผู้เดียวไม่ได้ 
<span class="LineNumber"> 002 </span>อาศัยอะไรแล้ว  ไม่อาจข้ามห้วงทะเลใหญ่  คือกิเลสได้  ขอพระองค์
<span class="LineNumber"> 003 </span>ตรัสบอกอารมณ์ที่หน่วงเหนี่ยว   ซึ่งข้าพระเจ้าจงควรอาศัยข้ามห้วงนี้ 
<span class="LineNumber"> 004 </span>แก่ข้าพระเจ้าเถิด.
<span class="LineNumber"> 005 </span>	พระศาสดาทรงพยากรณ์ว่า  ท่านจงเป็นผู้มีสติเพ่งอากิญจัญญา-
<span class="LineNumber"> 006 </span>ยตนฌาน  อาศัยอารมณ์ว่าไม่มี ๆ  ดังนี้  ข้ามห้วงเสียเถิด  ท่านจง
<span class="LineNumber"> 007 </span>ละกามทั้งหลายเสีย  เป็นคนเว้นจากความสงสัย  เห็นธรรมที่สิ้นไปแห่ง
<span class="LineNumber"> 008 </span>ความทะเยอทะยานอยากให้ปรากฏชัด  ทั้งกลางคืนกลางวันเถิด.
<span class="LineNumber"> 009 </span>	อุ.  ผู้ใดปราศจากความกำหนัดในกามทั้งหลายทั้งปวงแล้ว  ล่วง
<span class="LineNumber"> 010 </span>ฌานอื่นได้แล้ว  อาศัยอากิญจัญญายตนฌาน  (คือความเพ่งใจว่า
<span class="LineNumber"> 011 </span>"ไม่มีอะไร"   เป็นอารมณ์)   น้อมใจแล้วในอากิญจัญญายตนฌาน
<span class="LineNumber"> 012 </span>ซึ่งเป็นธรรมที่เปลื้องสัญญาอย่างประเสริฐสุด  ผู้นั้นจะตั้งอยู่ในอากิญ-
<span class="LineNumber"> 013 </span>จัญญายตนฌานนั้น  ไม่มีเสื่อมบ้างหรือ.
<span class="LineNumber"> 014 </span>	พ.  ผู้นั้นจะต้องอยู่ในอากิญจัญญายตนฌานนั้น ไม่มีเสื่อม.
<span class="LineNumber"> 015 </span>	อุ.  ถ้าผู้นั้นจะตั้งอยู่ในอากิญจัญญายตนฌานนั้น  ไม่มีเสื่อมสิ้นปี
<span class="LineNumber"> 016 </span>เป็นอันมาก  เขาจะเป็นคนยั่งยืนอยู่ในอากิญจัญญายตนฌานนั้น หรือ
<span class="LineNumber"> 017 </span>จะดับขันธปรินิพพาน  วิญญาณของคนเช่นนั้นจะเป็นฉันใด.
<span class="LineNumber"> 018 </span>	พ.  เปลวไฟอันกำลังลมเป่าแล้วดับไป  ไม่ถึงความนับว่าได้ไป
<span class="LineNumber"> 019 </span>แล้วในทิศไหน  ฉันใด  ท่านผู้รู้พันไปแล้วจากกองนามรูป  ย่อมดับ
<span class="LineNumber"> 020 </span>ไม่มีเชื้อเหลือ  (คือดับพร้อมทั้งกิเลสทั้งขันธ์)  ไม่ถึงความนับว่าไป
<span class="LineNumber"> 021 </span>เกิดเป็นอะไร  ฉันนั้น.
