<span class="LineNumber"> 001 </span>เรือนเศรษฐีนั้นแล้ว  ทรงนั่ง  ณ  อาสนะที่แต่งไว้ถวาย  มารดาและ
<span class="LineNumber"> 002 </span>ภริยาเก่าของพระยสะเข้าไปเฝ้า  พระองค์ทรงแสดงอนุปุพพีกถาและ 
<span class="LineNumber"> 003 </span>อริยสัจ  ให้สตรีทั้งสองนั้นเห็นธรรมแล้ว  สตรีทั้งสองทูลสรรเสริญ
<span class="LineNumber"> 004 </span>ธรรมเทศนาแล้ว  แสดงตนเป็นอุบาสิกาถึงพระรัตนะเป็นที่ระลึกโดย
<span class="LineNumber"> 005 </span>นัยหนหลัง  ต่างแต่เป็นผู้ชายเรียกว่าอุบาสก  ผู้หญิงเรียกว่าอุบาสิกา 
<span class="LineNumber"> 006 </span>เท่านั้น   สตรีทั้งสองนั้นได้เป็นอุบาสิกาขึ้นในโลกก่อนกว่าหญิงอื่น
<span class="LineNumber"> 007 </span>ครั้นถึงเวลา  มารดาบิดาและภรรยาเก่าแห่งพระสยะ ก็อังคาสพระ
<span class="LineNumber"> 008 </span>ศาสดาและพระสยะด้วยของเคี้ยว  ของฉันอันประณีตโดยเคารพ  ด้วยมือ
<span class="LineNumber"> 009 </span>ของตน  ครั้นฉันเสร็จแล้ว  พระศาสดาตรัสพระธรรมเทศนาสั่งสอน
<span class="LineNumber"> 010 </span>ชนทั้ง ๓  ให้เห็น  ให้สมาทาน  ให้อาจหาญ  ให้รื่นเริงแล้ว  เสด็จไป
<span class="LineNumber"> 011 </span>ป่าอิสิปตนมฤคทายวัน.
<span class="LineNumber"> 012 </span>	ฝ่ายสหายของพระยสะ  ๔  คน  ชื่อ  วิมละ  ๑  สุพาหุ ๑  ปุณณชิ ๑
<span class="LineNumber"> 013 </span>ควัมปติ ๑  เป็นบุตรแห่งเศรษฐีสืบ ๆ มา  ในเมืองพาราณสี  ได้
<span class="LineNumber"> 014 </span>ทราบว่า  ยสกุลบุตรออกบวชแล้ว  จึงคิดว่า  ธรรมวินัยที่ยสกุลบุตร
<span class="LineNumber"> 015 </span>ออกบวชนั้น  จักไม่เลวทรามแน่แล้ว  คงเป็นธรรมวินัยอันประเสริฐ
<span class="LineNumber"> 016 </span>ครั้นคิดอย่างนั้นแล้วพร้อมกันทั้ง ๔  คน  ไปหาพระยสะ  ๆ  ก็พาสหาย  ๔
<span class="LineNumber"> 017 </span>คนนั้น ไปเฝ้าพระศาสดาทูลขอให้ทรงสั่งสอน  พระองค์ทรงสั่งสอนให้
<span class="LineNumber"> 018 </span>กุลบุตรทั้ง ๔  นั้นเห็นธรรมแล้ว ประทานอุปสมบทอนุญาตให้เป็นภิกษุ
<span class="LineNumber"> 019 </span>แล้ว  ทรงสั่งสอนให้บรรลุพระอรหัตผล  ครั้งนั้นมีพระอรหันต์ขึ้นใน
<span class="LineNumber"> 020 </span>โลก ๑๑  องค์  ฝ่ายสหายของยสะอีก ๕๐  คนเป็นชาวชนบทได้ทราบข่าว
