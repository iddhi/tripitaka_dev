<span class="LineNumber"> 001 </span>ปรุงอาขยาต คือ  วิภัตติ  วาจก  และปัจจัย ถ้าจะต้องการเป็นกัตตุรูป  
<span class="LineNumber"> 002 </span>ก็ต้องใช้เครื่องปรุงของกัตตุวาจก  หรือเหตุกัตตุวาจก, กัมมรูปก็ใช้
<span class="LineNumber"> 003 </span>เครื่องปรุงของกัมมวาจก  หรือเหตุกัมมวาจก, ภาวรูปก็ใช้เครื่องปรุง
<span class="LineNumber"> 004 </span>ของภาววาจก,  เช่นเห็นศัพท์ว่า <B>สิกฺขโก</B> (ผู้ศึกษา)  ถ้าค้นดูธาตุก็จะเห็น
<span class="LineNumber"> 005 </span>ว่าเป็น สิกฺข  ธาตุ  และเป็นกัตตุรูป กัตตุสาธนะ เพราะบ่งผู้ทำเอง  ฉะนั้น
<span class="LineNumber"> 006 </span>เวลาตั้งวิเคราะห์ก็ต้องตั้งเป็นกัตตุวาจก ได้รูปเป็น <B>สิกฺขติ</B>  แล้วเติม
<span class="LineNumber"> 007 </span><B>อิติ </B>(เพราะเหตุนั้น) มาต่อเข้าสนธิกับ <B>สิกฺขติ</B> ได้รูปเป็น<B> สิกฺขตี-ติ</B>
<span class="LineNumber"> 008 </span>บทแปลงซึ่งเป็นตัวสาธนะก็คือ  <B>สิกฺขโก</B>  ส่วนรูปวิเคราะห์อื่น  ก็พึงสังเกต
<span class="LineNumber"> 009 </span>ตามนัยที่ได้อธิบายมาแล้วในสาธนะนั้น ๆ เถิด แต่มีข้อแปลกอีกอย่าง
<span class="LineNumber"> 010 </span>หนึ่ง คือ  สำหรับรูปวิเคราะห์  ที่เป็นเหตุกัตตุวาจก ซึ่งท่านรวมเข้ากับ
<span class="LineNumber"> 011 </span>กัตตุวาจกเรียงว่ากัตตุรูปนั้น  มีที่ใช้บ้างห่าง ๆ ต้องสังเกตตามคำแปล
<span class="LineNumber"> 012 </span>จึงจะรู้ได้ เช่นศัพท์ว่า  <B>อาตาโป</B>  (ความเพียรซึ่งยังกิเลสให้ร้อนทั่ว)
<span class="LineNumber"> 013 </span><B>หตฺถิมารโก</B> (นายพรานผู้ยังช้างให้ตาย)  เป็นต้น  ตามคำแปลก็บ่งว่า
<span class="LineNumber"> 014 </span>เป็นรูปเหตุกัตตุวาจก  เพราะมีคำว่า <B>"ยัง"</B>  ซึ่งหมายถึงตัวการัต
<span class="LineNumber"> 015 </span>(ตัวที่ถูกใช้ให้ทำ)  บ่งปรากฏอยู่ ฉะนั้นเวลาจะตั้งวิเคราะห์  ต้องนำ
<span class="LineNumber"> 016 </span>ธาตุไปปรุงให้เป็นเหตุกัตตุวาจก  เช่น  <B>อาตาโป</B>  เป็น อา บทหน้า
<span class="LineNumber"> 017 </span>ตปฺ ธาตุ นำไปประกอบเป็นเหตุกัตตุวาจก  ได้รูปเป็น อาตาเปติ
<span class="LineNumber"> 018 </span>(ยัง-ให้ร้อนทั่ว)  ตั้งเป็นรูป วิ. ว่า <B>อาตาเปตี-ติ  อาตาโป</B>
<span class="LineNumber"> 019 </span>(วายาโม  ความเพียร)  (กิเลสํ ยังกิเลส)  ย่อมให้ร้อนทั่ว  เหตุนั้น
<span class="LineNumber"> 020 </span>(โส  วายาโม  ความเพียรนั้น)  ชื่อว่า  <B>อาตาโป</B>  (ยังกิเลสให้ร้อนทั่ว).
