<span class="LineNumber"> 001 </span>                                           คำชี้แจง 
<span class="LineNumber"> 002 </span>	สมเด็จพระมหาสมณเจ้า  กรมพระยาวชิรญาณวโรรส  ทรง
<span class="LineNumber"> 003 </span>เรียบเรียงหนังสืออุภัยพากยปริวัตน์ขึ้นเมื่อ  พ.ศ.  ๒๔๓๕  เพื่อเป็นแบบ
<span class="LineNumber"> 004 </span>เรียนกำกับไปกับบาลีไวยากรณ์  ถ้อยคำสำนวนทั้งในพากย์บาลีทั้งใน
<span class="LineNumber"> 005 </span>พากย์ไทย  ได้ทรงเรียบเรียงขึ้นเองเกือบตลอด  มีคาถา  ๒  ๓  แห่ง
<span class="LineNumber"> 006 </span>เท่านั้นที่นำมาจากคัมภีร์ธรรมบท  หนังสือนี้ได้ทรงไว้เป็นแบบทั้งความ
<span class="LineNumber"> 007 </span>รู้ไวยากรณ์และความรู้ทางพระศาสนา  ดังจะเห็นได้จากตัวอย่างนั้น ๆ.
<span class="LineNumber"> 008 </span>	หนังสือนี้  ได้พิมพ์มาตามแบบเดิมที่ทรงเรียบเรียงไว้  เว้นแต่
<span class="LineNumber"> 009 </span>การแก้ไขมาใช้ตัวอักษรตามยุคนั้น ๆ  ซึ่งสมเด็จพระพุทธโฆษาจารย์
<span class="LineNumber"> 010 </span>(ครั้งยังดำรงตำแหน่งพระสาสนโสภณ)  กรรมการ  ได้ตรวจชำระ
<span class="LineNumber"> 011 </span>โดยพระกระแสรับสั่งของ  กรมหลวงชินวรสิริวัตฒน์  สมเด็จพระสังฆ-
<span class="LineNumber"> 012 </span>ราชเจ้า  นายกกรรมการครั้งหนึ่ง  เมื่อ  พ. ศ.  ๒๔๖๙  และเจ้าหน้าที่
<span class="LineNumber"> 013 </span>ได้ทำอีกครั้งหนึ่ง   เมื่อ  พ. ศ.  ๒๔๘๐  เท่านั้น.
<span class="LineNumber"> 014 </span>	หนังสือนี้เคยพิมพ์แยกกันเป็น ๒  ภาค  ตามประสงค์ในเวลานั้น
<span class="LineNumber"> 015 </span>แต่ผู้ศึกษานิยมใช้ตลอดทั้ง ๒  ภาค  ฉะนั้นในครั้งนี้  จึงให้พิมพ์รวม
<span class="LineNumber"> 016 </span>ภาคที่  ๑  และภาคที่ ๒  เป็นเล่มเดียวกัน  เพื่อความสะดวก  กับให้ทำ
<span class="LineNumber"> 017 </span>สารบาญไว้ด้วย.
<span class="LineNumber"> 018 </span>						พระอมราภิรักขิต
<span class="LineNumber"> 019 </span>มหามกุฏราชวิทยาลัย
<span class="LineNumber"> 020 </span>๔  กรกฎาคม  ๒๔๘๙


<span class="LineNumber"> 021 </span>                                              คำนำ
<span class="LineNumber"> 022 </span>                                 (พิมพ์ครั้งที่ ๑/๒๔๓๖)   

<span class="LineNumber"> 023 </span>	หนังสือเล่มนี้  สำหรับเป็นแบบฝึกหัดผู้แรกเรียนภาษามคธให้เข้า
<span class="LineNumber"> 024 </span>ใจวิธีแปลมคธเป็นไทยและแปลไทยเป็นมคธ  แต่งไว้เพื่อเป็นแบบเรียน
<span class="LineNumber"> 025 </span>กำกับไปกับบาลีไวยากรณ์  อาจารย์ผู้จะสินศิษย์ให้เรียนหนังสือฉบับนี้
<span class="LineNumber"> 026 </span>สอนได้ตั้งแต่เวลาศิษย์เรียนแจกแบบ อ  การันต์ในปุํลิงค์ได้แล้วเป็นต้น
<span class="LineNumber"> 027 </span>ไป  แต่ต้องให้เรียนบาลีไวยากรณ์ตามกำหนดอย่างนี้  นาม  อาขยาต
<span class="LineNumber"> 028 </span>กิริยากิตก์  อัพยยศัพท์  สมาส  ตัทธิต  นามกิตก์  สนธิ  ในเวลาสอน
<span class="LineNumber"> 029 </span>หนังสือเล่มนี้  เมื่อถึงแบบใด  อาจารย์ต้องแนะให้ศิษย์เข้าใจความแบบ
<span class="LineNumber"> 030 </span>นั้นให้ดีก่อน  จึงให้แปลประโยคเหล่านั้น  อาจารย์ไม่ควรบอกให้ศิษย์
<span class="LineNumber"> 031 </span>ว่าตามไป   เช่นบอกหนังสือกันโดยธรรมดา  ควรจะให้ศิษย์แปล
<span class="LineNumber"> 032 </span>ประโยคเหล่านั้น  เขียนลงในกระดานชะนวนหรือในสมุด  หรือใน
<span class="LineNumber"> 033 </span>กระดาษแล้วคอยตรวจดู  ประโยคใดผิด  ควรชี้คำผิดในประโยคนั้นให้
<span class="LineNumber"> 034 </span>ศิษย์ทราบว่า  ผิดเพราะอย่างนั้น ๆ  ถ้าไม่มีหนังสือปทานุกรม  ศิษย์
<span class="LineNumber"> 035 </span>ไม่ทราบศัพท์ใดควรบอกศัพท์นั้นให้  แต่อย่าบอกลักษณะไวยากรณ์  มี
<span class="LineNumber"> 036 </span>วิภัตติเป็นต้น  ที่ศิษย์เรียนมาแล้ว  ควรให้ศิษย์ในหนังสือปทานุกรมนั้น
<span class="LineNumber"> 037 </span>เอง  สอนอย่างนี้  ศิษย์จะต้องอาศัยกำลังความคิดและความจำของ
<span class="LineNumber"> 038 </span>ตนเองมาก  จะได้ความรู้ดี  อาจารย์จะสอนศิษย์ได้มากคนด้วย.
<span class="LineNumber"> 039 </span>							<B>กรมหมื่นวชิรญาณวโรรส</B>
