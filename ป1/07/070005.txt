<span class="LineNumber"> 001 </span>                                            พยัญชนะ  
<span class="LineNumber"> 002 </span>	อักขระที่เหลือจากสระนั้น  ๓๓ ตัว  มี ก เป็นต้น  มีนิคคหิตเป็น
<span class="LineNumber"> 003 </span>ที่สุด  ชื่อพยัญชนะ คำว่า  พยัญชนะ  แปลว่าทำเนื้อความให้ปรากฏ
<span class="LineNumber"> 004 </span>และเป็นนิสิต คือต้องอาศัยสระ  จึงจะออกเสียงได้  โดยนัยนี้ สระ
<span class="LineNumber"> 005 </span>กับ  พยัญชนะ  ต่างกัน  สระ แปลว่า  เสียง  ออกเสียงได้ตามลำพังตน
<span class="LineNumber"> 006 </span>เอง และทำพยัญชนะให้ออกเสียงได้  เรียกว่า  นิสัย  เป็นที่อาศัย
<span class="LineNumber"> 007 </span>ของพยัญชนะ  ส่วน พยัญชนะ  แปลว่า  ทำเนื้อความให้ปรากฏ  และ
<span class="LineNumber"> 008 </span>เป็นนิสิต  ต้องอาศัยสระออกสำเนียง.
<span class="LineNumber"> 009 </span>	สระ และ พยัญชนะ จะใช้แต่อย่างใดอย่างหนึ่งเท่านั้นย่อมไม่ได้
<span class="LineNumber"> 010 </span>เพราะลำดังสระเอง  แม้ออกเสียงได้ ถ้าพยัญชนะไม่อาศัยแล้ว  ก็จะ
<span class="LineNumber"> 011 </span>มีเสียงเป็นอย่างเดียวกันหมด  ถ้าพยัญชนะไม่ชัด  ยากที่จะ
<span class="LineNumber"> 012 </span>สังเกตได้ เช่นจะถามว่า ไปไหนมา ถ้าพยัญชนะไม่อาศัย  สำเนียง
<span class="LineNumber"> 013 </span>ก็จะเป็นตัว อ เป็นอย่างเดียวไปหมดว่า  "ไอ ไอ๋ อา"  ต่อพยัญชนะ
<span class="LineNumber"> 014 </span>เข้าอาศัยจึงจะออกสำเนียงปรากฏชัดว่า  "ไปไหนมา"  ดังนี้  ส่วน
<span class="LineNumber"> 015 </span>พยัญชนะถ้าไม่อาศัยสระ  ก็ไม่มีสำเนียงออกมาได้  ฉะนั้น พยัญชนะ
<span class="LineNumber"> 016 </span>ทุกตัวจึงต้องอาศัยสระออกสำเนียง.
<span class="LineNumber"> 017 </span>	พยัญชนะ ๓๓ ตัวนี้ จัดเป็น ๒ พวก  คือ ที่เป็นพวก ๆ กัน
<span class="LineNumber"> 018 </span>ตามฐานกรณ์ที่เกิด  เรียก  วรรค ๑.  ที่ไม่เป็นพวกเป็นหมู่กันตาม
<span class="LineNumber"> 019 </span>ฐานกรณ์ที่เกิด เรียก อวรรค ๑.  พยัญชนะวรรค  จัดเป็น ๕ วรรค
<span class="LineNumber"> 020 </span>มีวรรคละ ๕ ตัว  เรียกตามพยัญชนะที่อยู่ต้นวรรค  ดังนี้ :-
