<span class="LineNumber"> 001 </span>                                    คำชี้แจง 
<span class="LineNumber"> 002 </span>	ในคราวทำคำอธิบายบาลีไวยากรณ์  เมื่อ พ.ศ.  ๒๔๘๑  ข้าพเจ้า
<span class="LineNumber"> 003 </span>รับภาระแต่งอภิบายสมัญญาภิธานและสนธิ  ตามที่ปรากฏในหนังสือ
<span class="LineNumber"> 004 </span>เล่มนี้.
<span class="LineNumber"> 005 </span>	สมัญญาภิธานนั้น มีทั้งความรู้เบื้องต้นและเบื้องปลายรวมกัน
<span class="LineNumber"> 006 </span>คือถ้าต้องการรู้เพียงว่า ในภาษาบาลีมีอักษรเท่าไร  ออกเสียง
<span class="LineNumber"> 007 </span>อย่างไร  ก็ไม่ยาก  แต่ถ้าจะรู้ให้ตลอดถึงฐานกรณ์  และที่มาของ
<span class="LineNumber"> 008 </span>เสียงและอักษร ก็นับว่าเป็นความรู้เบื้องปลาย  การศึกษาให้รู้จัก
<span class="LineNumber"> 009 </span>สมัญญาภิธานดี  จะเป็นอุปการะในการออกเสียงและการเขียนสะกด
<span class="LineNumber"> 010 </span>(สังโยค).
<span class="LineNumber"> 011 </span>	สนธิ คือต่อคำศัพท์  เป็นวิธีนิยมในภาษาบาลีอย่างหนึ่ง เช่น
<span class="LineNumber"> 012 </span>คำปกติ  จิรํ  อาคโต อสิ  ถ้าพูดเป็นสนธิว่า จิรมาคโตสิ  ดังนี้
<span class="LineNumber"> 013 </span>คำสนธิฟังไพเราะกว่าปกติ  แต่ผู้ศึกษาต้องรู้จักวิธีต่อ  วิธีแยก  และ
<span class="LineNumber"> 014 </span>ความนิยมใช้ ฉะนั้น  จึงต้องเข้าใจวิธีสนธิให้แจ้งชัด.
<span class="LineNumber"> 015 </span>	ข้าพเจ้าเขียนคำอธิบายหนังสือนี้  เพื่อต้องการช่วยการศึกษา
<span class="LineNumber"> 016 </span>ดังกล่าว  ได้พิมพ์  ๒ คราวหมดไปแล้ว  จึงให้พิมพ์ขึ้นอีกตามฉบับ
<span class="LineNumber"> 017 </span>เดิม.

