<span class="LineNumber"> 001 </span>                            วิสุทฺธิมคฺเค 
<span class="LineNumber"> 002 </span>ปรินิพฺพายนฺตา   ทิฏฺ€ปุพฺพาติ   เกจิ  อมฺเหหิ  อากาเส  ปลฺลงฺกํ 
<span class="LineNumber"> 003 </span>อาภุชิตฺวา  นิสินฺนกาติ  ฯ  เถโร  อาห  อหนฺทานิ  โว  จงฺกมนฺตเมว 
<span class="LineNumber"> 004 </span>ปรินิพฺพายมานํ  ทสฺเสสฺสามีติ  ฯ  ตโต  จงฺกเม  เลขํ  กตฺวา  อหํ 
<span class="LineNumber"> 005 </span>อิโต  จงฺกมโกฏิโต  ปรโกฏึ  คนฺตฺวา  นิวตฺตมาโน  อิมํ  เลขํ ปตฺวา ว 
<span class="LineNumber"> 006 </span>ปรินิพฺพายิสฺสามีติ   วตฺวา   จงฺกมนํ   โอรุยฺห  ปรภาคํ  คนฺตฺวา 
<span class="LineNumber"> 007 </span>นิวตฺตมาโน เอเกน ปาเทน เลขํ อกฺกนฺตกฺขเณเยว ปรินิพฺพายิ ฯ 
<span class="LineNumber"> 008 </span>	ตสฺมา หเว อปฺปมตฺโต   อนุยุฺเชถ ปณฺฑิโต 
<span class="LineNumber"> 009 </span>	เอวํ อเนกานิสํสํ      อานาปานสฺสตึ สทาติ ฯ 
<span class="LineNumber"> 010 </span>	   อิทํ อานาปานสฺสติยํ วิตฺถารกถามุขํ ฯ 
<span class="LineNumber"> 011 </span>	อานาปานสฺสติยา   อนนฺตรํ   อุทฺทิฏฺ€ํ   ปน   อุปสมานุสฺสตึ ภาเวตุ-
<span class="LineNumber"> 012 </span>กาเมน  รโหคเตน  ปฏิสลฺลีเนน  ยาวตา  ภิกฺขเว ธมฺมา สงฺขตา 
<span class="LineNumber"> 013 </span>วา  อสงฺขตา  วา  วิราโค  เตสํ  (ธมฺมานํ)  อคฺคมกฺขายติ  ยทิทํ 
<span class="LineNumber"> 014 </span>มทนิมฺมทโน  ปิปาสวินโย  อาลยสมุคฺฆาโต  วฏฺฏูปจฺเฉโท  ตณฺหกฺขโย 
<span class="LineNumber"> 015 </span>วิราโค   นิโรโธ  นิพฺพานนฺติ<SUP>๑</SUP>  เอวํ  สพฺพทุกฺขูปสมสงฺขาตสฺส 
<span class="LineNumber"> 016 </span>นิพฺพานสฺส คุณา อนุสฺสริตพฺพา ฯ 
<span class="LineNumber"> 017 </span>	ตตฺถ  ยาวตาติ  ยตฺตกา  ฯ  ธมฺมาติ  สภาวา  ฯ  สงฺขตา  วา 
<span class="LineNumber"> 018 </span>อสงฺขตา  วาติ  สงฺคมฺม  สมาคมฺม  ปจฺจเยหิ  กตา  วา  อกตา วา ฯ 
<span class="LineNumber"> 019 </span>วิราโค  เตสํ  ธมฺมานํ  อคฺคมกฺขายตีติ  เตสํ  สงฺขตาสงฺขตธมฺมานํ 
<span class="LineNumber"> 020 </span>วิราโค  อคฺคมกฺขายติ  เสฏฺโ€  อุตฺตโมติ  วุจฺจติ  ฯ  ตตฺถ  วิราโคติ 
<span class="LineNumber"> 021 </span>น  ราคาภาวมตฺตเมว  อถโข  ยทิทํ  มทนิมฺมทโน  ฯเปฯ  นิพฺพานนฺติ 
<span class='footnote'>๑. องฺ. จตุกฺก. ๒๑/๔๔ ฯ </span>
