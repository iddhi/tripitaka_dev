<span class="LineNumber"> 001 </span>                                 วิสุทฺธิมคฺเค 
<span class="LineNumber"> 002 </span>อพฺภนฺตรํ  ปวิสนฺโต  ตาลล อาหจฺจ นิพฺพายติ ฯ เอวํ ตาว อสฺสาส-
<span class="LineNumber"> 003 </span>ปสฺสาสา เวทิตพฺพา  ฯ  ยา  ปน  เตสํ  ทีฆรสฺสตา  สา  อทฺธานวเสน 
<span class="LineNumber"> 004 </span>เวทิตพฺพา  ฯ  ยถา  หิ  โอกาสทฺธานํ  ผริตฺวา  €ิตํ  อุทกํ  วา 
<span class="LineNumber"> 005 </span>วาลิกา  วา  ทีฆมุทกํ  ทีฆา  วาลิกา  รสฺสมุทกํ  รสฺสา  วาลิกาติ 
<span class="LineNumber"> 006 </span>วุจฺจติ   เอวํ   วุณฺณวิจุณฺณาปิ   อสฺสาสปสฺสาสา   หตฺถิสรีเร  จ 
<span class="LineNumber"> 007 </span>อหิสรีเร  จ  เตสํ  อตฺตภาวสงฺขาตํ  ทีฆํ  อทฺธานํ  สณิกํ  ปูเรตฺวา 
<span class="LineNumber"> 008 </span>สณิกเมว   นิกฺขมนฺติ   ตสฺมา  ทีฆาติ  วุจฺจนฺติ  ฯ  สุนขสสาทีนํ 
<span class="LineNumber"> 009 </span>อตฺตภาวสงฺขาตํ  รสฺสํ  อทฺธานํ  สีฆํ  ปูเรตฺวา  สีฆเมว  นิกฺขมนฺติ 
<span class="LineNumber"> 010 </span>ตสฺมา  รสฺสาติ  วุจฺจนฺติ  ฯ  มนุสฺเสสุ  ปน  เกจิ  หตฺถิอหิอาทโย 
<span class="LineNumber"> 011 </span>วิย   กาลทฺธานวเสน  ทีฆํ  อสฺสสนฺติ  จ  ปสฺสสนฺติ  จ  เกจิ 
<span class="LineNumber"> 012 </span>สุนขสสาทโย   วิย  รสฺสํ  ตสฺมา  เตสํ  กาลวเสน  ทีฆมทฺธานํ 
<span class="LineNumber"> 013 </span>นิกฺขมนฺตา  จ  ปวิสนฺตา  จ  เต  ทีฆา  อิตฺตรมทฺธานํ  นิกฺขมนฺตา  จ 
<span class="LineNumber"> 014 </span>ปวิสนฺตา จ รสฺสาติ เวทิตพฺพา ฯ 
<span class="LineNumber"> 015 </span>	ตตฺรายํ  ภิกฺขุ  นวหากาเรหิ  ทีฆํ  อสฺสสนฺโต  จ  ปสฺสสนฺโต  จ 
<span class="LineNumber"> 016 </span>ทีฆํ  อสฺสสามิ  ปสฺสสามีติ  ปชานาติ  ฯ  เอวํ  ปชานโต  จสฺส 
<span class="LineNumber"> 017 </span>เอเกนากาเรน   กายานุปสฺสนา   สติปฏฺ€านภาวนา   สมฺปชฺชตีติ 
<span class="LineNumber"> 018 </span>เวทิตพฺพา  ฯ  ยถาห  ปฏิสมฺภิทายํ  ฯ  กถํ  ทีฆํ  อสฺสสนฺโต อสฺสสามีติ 
<span class="LineNumber"> 019 </span>ปชานาติ  ทีฆํ  ปสฺสสนฺโต  ทีฆํ  ปสฺสสามีติ  ปชานาติ  ทีฆํ  อสฺสาสํ 
<span class="LineNumber"> 020 </span>อทฺธานสงฺขาเต  อสฺสสติ  ทีฆํ  ปสฺสาสํ  อทฺธานสงฺขาเต  ปสฺสสติ 
<span class="LineNumber"> 021 </span>ทีฆํ อสฺสาสปสฺสาสํ อทฺธานสงฺขาเต อสฺสสติปิ ปสฺสสติปิ ทีฆํ 
<span class="LineNumber"> 022 </span>อสฺสาสปสฺสาสํ   อทฺธานสงฺขาเต   อสฺสสโตปิ   ปสฺสสโตปิ  ฉนฺโท 
