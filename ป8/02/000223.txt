<span class="LineNumber"> 001 </span>                               อิทฺธิวิธนิทฺเทโส  
<span class="LineNumber"> 002 </span>อิจฺฉิติจฺฉิตปฺปการาเยว  โหนฺตีติ  ฯ  เอส  นโย  พหุธาปิ  หุตฺวา 
<span class="LineNumber"> 003 </span>เอโก โหตีติอาทีสุ ฯ อยํ ปน วิเสโส ฯ 
<span class="LineNumber"> 004 </span>	อิมินา   ภิกฺขุนา  เอวํ  พหุภาวํ  นิมฺมินิตฺวา  ปุน  เอโกว 
<span class="LineNumber"> 005 </span>หุตฺวา   จงฺกมิสฺสามิ   สชฺฌายํ   กริสฺสามิ   ปฺหํ   ปุจฺฉิสฺสามีติ 
<span class="LineNumber"> 006 </span>จินฺเตตฺวา  วา  อยํ  วิหาโร  อปฺปภิกฺขุโก  สเจ เกจิ อาคมิสฺสนฺติ กุโต 
<span class="LineNumber"> 007 </span>อิเม  เอตฺตกา  เอกสทิสา  ภิกฺขู  อทฺธา  เถรสฺส  เอส อานุภาโวติ มํ 
<span class="LineNumber"> 008 </span>ชานิสฺสนฺตีติ  อปฺปิจฺฉตาย  วา  อนฺตราว  เอโก  โหมีติ  อิจฺฉนฺเตน 
<span class="LineNumber"> 009 </span>ปาทกชฺฌานํ  สมาปชฺชิตฺวา  วุฏฺ€าย  เอโก  โหมีติ  ปริกมฺมํ  กตฺวา 
<span class="LineNumber"> 010 </span>ปุน   สมาปชฺชิตฺวา   วุฏฺ€าย   เอโก  โหมีติ  อธิฏฺ€าตพฺพํ  ฯ 
<span class="LineNumber"> 011 </span>อธิฏฺ€านจิตฺเตน  สทฺธึเยว  เอโก  โหติ  ฯ  เอวํ  อกโรนฺโต  ปน 
<span class="LineNumber"> 012 </span>ยถาปริจฺฉินฺนกาลวเสน สยเมว เอโก โหติ ฯ 
<span class="LineNumber"> 013 </span>	อาวิภาวํ   ติโรภาวนฺติ  เอตฺถ  อาวิภาวํ  กโรติ  ติโรภาวํh 
<span class="LineNumber"> 014 </span>กโรตีติ  อยมตฺโถ  ฯ  อิทเมว  หิ  สนฺธาย  ปฏิสมฺภิทายํ  วุตฺตํ 
<span class="LineNumber"> 015 </span>อาวิภาวนฺติ   เกนจิ  อนาวฏํ  โหติ  อปฺปฏิจฺฉนฺนํ  วิวฏํ  ปากฏํ 
<span class="LineNumber"> 016 </span>ติโรภาวนฺติ  เกนจิ  อาวฏํ  โหติ  ปฏิจฺฉนฺนํ  ปิหิตํ  ปฏิกุชฺชิตนฺติ<SUP>๑</SUP> ฯ 
<span class="LineNumber"> 017 </span>ตตฺรายํ  อิทฺธิมา  อาวิภาวํ  กาตุกาโม  อนฺธการํ  วา  อาโลกํ 
<span class="LineNumber"> 018 </span>กโรติ  ปฏิจฺฉนฺนํ  วา  วิวฏํ  อนาปาถํ  วา  อาปาถํ  กโรติ  ฯ 
<span class="LineNumber"> 019 </span>กถํ  ฯ  อยํ  หิ  ยถา  ปฏิจฺฉนฺโนปิ  ทูเร  €ิโตปิ  วา  ทิสฺสติ  เอวํ 
<span class="LineNumber"> 020 </span>อตฺตานํ  วา  ปรํ  วา  กาตุกาโม  ปาทกชฺฌานโต  วุฏฺ€าย  อิทํ 
<span class="LineNumber"> 021 </span>อนฺธการฏฺ€านํ   อาโลกชาตํ  โหตูติ  วา  อิทํ  ปฏิจฺฉนฺนํ  วิวฏํ 
<span class='footnote'>๑. ขุ. ป. ๓๑/๕๙๒ ฯ </span>
