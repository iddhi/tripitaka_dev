<span class="LineNumber"> 001 </span>                          พฺรหฺมวิหารนิทฺเทโส 
<span class="LineNumber"> 002 </span>ปุน  ตเถว  ปโรทิ  ฯ  เอเตนุปาเยน  เถโร  ตตฺเถว วสิตฺวา ตตฺเถว 
<span class="LineNumber"> 003 </span>ปรินิพฺพายีติ ฯ เอวํ เมตฺตาวิหารี ภิกฺขุ อมนุสฺสานํ ปิโย โหติ ฯ 
<span class="LineNumber"> 004 </span>	เทวตา  รกฺขนฺตีติ  ปุตฺตมิว  มาตาปิตโร  เทวตา  รกฺขนฺติ  ฯ 
<span class="LineNumber"> 005 </span>นาสฺส  อคฺคิ  วา  วิสํ  วา  สตฺถํ  วา  กมตีติ เมตฺตาวิหาริกสฺส กาเย 
<span class="LineNumber"> 006 </span>อุตฺตราย  อุปาสิกาย  วิย  อคฺคิ  วา  สํยุตฺตภาณกจูฬสิวตฺเถรสฺเสว 
<span class="LineNumber"> 007 </span>วิสํ  วา  สงฺกิจฺจสามเณรสฺเสว  สตฺถํ  วา  น  กมติ  น  ปวิสติ  ฯ 
<span class="LineNumber"> 008 </span>นาสฺส  กายํ  วิโกเปตีติ  วุตฺตํ  โหติ  ฯ  เธนุวตฺถุมฺปิ  เจตฺถ 
<span class="LineNumber"> 009 </span>กถยนฺติ ฯ 
<span class="LineNumber"> 010 </span>	เอกา  กิร  เธนุ  วจฺฉกสฺส  ขีรธารํ  มุฺจมานา  อฏฺ€าสิ  ฯ 
<span class="LineNumber"> 011 </span>เอโก   ลุทฺทโก   ตํ   วิชฺฌิสฺสามีติ   หตฺเถน  สมฺปริวตฺเตตฺวา 
<span class="LineNumber"> 012 </span>ทีฆทณฺฑํ  สตฺตึ  มุฺจิ  ฯ  สา  ตสฺสา  สรีรํ  อาหจฺจ  ตาลปณฺณํ  วิย 
<span class="LineNumber"> 013 </span>ปวตฺตมานา  คตา  ฯ  เนว  อุปจารพเลน  น  อปฺปนาพเลน  เกวลํ 
<span class="LineNumber"> 014 </span>วจฺฉเก  พลวปิยจิตฺตตาย  เอวํ  มหานุภาวา  เมตฺตาติ  ฯ  ตุวฏํ 
<span class="LineNumber"> 015 </span>จิตฺตํ  สมาธิยตีติ  เมตฺตาวิหาริโน  ขิปฺปเมว  จิตฺตํ  สมาธิยติ  นตฺถิ 
<span class="LineNumber"> 016 </span>ตสฺส  ทนฺธายิตตฺตํ  ฯ  มุขวณฺโณ  วิปฺปสีทตีติ  พนฺธนา  ปมุตฺตํ<SUP>๑</SUP> 
<span class="LineNumber"> 017 </span>ตาลปกฺกํ  วิย  จสฺส  วิปฺปสนฺนวณฺณํ  มุขํ  โหติ  ฯ  อสมฺมุฬฺโห  กาลํ 
<span class="LineNumber"> 018 </span>กโรตีติ   เมตฺตาวิหาริโน  สมฺโมหมรณํ  นาม  นตฺถิ  อสมฺมุฬฺโหว 
<span class="LineNumber"> 019 </span>นิทฺโทกฺกมนฺโต   วิย  กาลํ  กโรติ  ฯ  อุตฺตรึ  อปฺปฏิวิชฺฌนฺโตติ 
<span class="LineNumber"> 020 </span>เมตฺตาสมาปตฺติโต   จ   อุตฺตรึ   อรหตฺตํ  อธิคนฺตุํ  อสกฺโกนฺโต 
<span class="LineNumber"> 021 </span>อิโต  จวิตฺวา  สุตฺตปฺปพุทฺโธ  วิย  พฺรหฺมโลกํ  อุปฺปชฺชตีติ  ฯ  อยํ 
<span class='footnote'>๑. ม. ปวุตฺตํ ฯ </span>
