<span class="LineNumber"> 001 </span>                               วิสุทฺธิมคฺเค 
<span class="LineNumber"> 002 </span>ภิกฺขเว  ภิกฺขุ  อิมเมว  กายํ  อุทฺธํ  ปาทตลา  อโธ  เกสมตฺถกา
<span class="LineNumber"> 003 </span>ตจปริยนฺตํ   ปูรนฺนานปฺปการสฺส   อสุจิโน   ปจฺจเวกฺขติ   อตฺถิ 
<span class="LineNumber"> 004 </span>อิมสฺมึ  กาเย  เกสา  โลมา  นขา  ทนฺตา  ตโจ  มํสํ  นหารู 
<span class="LineNumber"> 005 </span>อฏฺ€ี   อฏฺ€ิมิฺชํ   วกฺกํ  หทยํ  ยกนํ  กิโลมกํ  ปิหกํ  ปปฺผาสํ 
<span class="LineNumber"> 006 </span>อนฺตํ  อนฺตคุณํ  อุทริยํ  กรีสํ  ปิตฺตํ  เสมฺหํ  ปุพฺโพ  โลหิตํ  เสโท 
<span class="LineNumber"> 007 </span>เมโท  อสฺสุ  วสา  เขโฬ  สิงฺฆาณิกา  ลสิกา  มุตฺตนฺติ<SUP>๑</SUP>  เอวํ 
<span class="LineNumber"> 008 </span>มตฺถลุงฺคํ   อฏฺ€ิมิฺเชน   สงฺคเหตฺวา  ปฏิกูลมนสิการวเสน  เทสิตํ 
<span class="LineNumber"> 009 </span>ทฺวตฺตึสาการกมฺมฏฺ€านํ อิทมิธ กายคตาสตีติ อธิปฺเปตํ ฯ 
<span class="LineNumber"> 010 </span>	ตตฺรายํ   ปาลิวณฺณนาปุพฺพงฺคโม  ภาวนานิทฺเทโส  ฯ  อิมเมว 
<span class="LineNumber"> 011 </span>กายนฺติ   อิมํ   จาตุมฺมหาภูติกํ   ปูติกายํ  ฯ  อุทฺธํ  ปาทตลาติ 
<span class="LineNumber"> 012 </span>ปาทตลโต  อุปริ  ฯ  อโธ  เกสมตฺถกาติ  เกสคฺคโต  เหฏฺ€า  ฯ 
<span class="LineNumber"> 013 </span>ตจปริยนฺตนฺติ  ติริยํ  ตจปริจฺฉินฺนํ  ฯ  ปูรนฺนานปฺปการสฺส  อสุจิโน 
<span class="LineNumber"> 014 </span>ปจฺจเวกฺขตีติ  นานปฺปการเกสาทิอสุจิปูริโต  อยํ  กาโยติ  ปสฺสติ  กถํ 
<span class="LineNumber"> 015 </span>อตฺถิ  อิมสฺมึ  กาเย  เกสา  โลมา  นขา  ฯเปฯ  มุตฺตนฺติ  ฯ  ตตฺถ 
<span class="LineNumber"> 016 </span>อตฺถีติ  สํวิชฺชนฺติ  ฯ  อิมสฺมินฺติ  ยฺวายํ  อุทฺธํ  ปาทตลา  อโธ 
<span class="LineNumber"> 017 </span>เกสมตฺถกา  ตจปริยนฺโต  ปูโร  นานปฺปการสฺส  อสุจิโนติ  วุจฺจติ 
<span class="LineNumber"> 018 </span>ตสฺมึ  ฯ  กาเยติ  สรีเร  ฯ  สรีรํ  หิ  อสุจิสฺจยโต  กุจฺฉิตานํ 
<span class="LineNumber"> 019 </span>เกสาทีนฺเจว   จกฺขุโรคาทีนฺจ   โรคสตานํ  อายภูตโต  กาโยติ 
<span class="LineNumber"> 020 </span>วุจฺจติ  ฯ  เกสา  โลมาติ  เอเต  เกสาทโย  ทฺวตฺตึสาการา  ฯ ตตฺถ 
<span class="LineNumber"> 021 </span>อตฺถิ  อิมสฺมึ  กาเย  เกสา  อตฺถิ  อิมสฺมึ กาเย โลมาติ เอวํ สมฺพนฺโธ 
<span class='footnote'>๑. ที. มหา.๑๐/๓๒๘ ฯ  ๒. ยุ. ปริโตติ ทิสฺสติ ฯ </span>
