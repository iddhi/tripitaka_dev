<span class="LineNumber"> 001 </span>                                    วิสุทฺธิมคฺเค  
<span class="LineNumber"> 002 </span>โมทนวเสน  ปโมทนลกฺขณาว  มุทิตา ตโต ปรํ ปน กตฺตพฺพาภาวโต 
<span class="LineNumber"> 003 </span>อชฺฌุเปกฺขิกตฺตสงฺขาเตน     มชฺฌตฺตากาเรน     ปฏิปชฺชิตพฺพํ มชฺฌตฺตา-
<span class="LineNumber"> 004 </span>การปฺปวตฺติลกฺขณาว  อุเปกฺขา  ตสฺมา  อิโต  หิตาทิอาการวสา 
<span class="LineNumber"> 005 </span>ปนาสํ  ป€มํ  เมตฺตา  วุตฺตา  อถ  กรุณา  มุทิตา  อุเปกฺขาติ  อยํ 
<span class="LineNumber"> 006 </span>กโม เวทิตพฺโพ ฯ 
<span class="LineNumber"> 007 </span>	ยสฺมา   ปน   สพฺพาเปตา   อปฺปมาเณ  โคจเร  ปวตฺตนฺติ 
<span class="LineNumber"> 008 </span>อปฺปมาณา   หิ  สตฺตา  เอตาสํ  โคจรภูตา  เอกสตฺตสฺสาปิ  จ 
<span class="LineNumber"> 009 </span>เอตฺตเก  ปเทเส  เมตฺตาทโย  ภาเวตพฺพาติ  เอวํ  ปมาณํ อคฺคเหตฺวา 
<span class="LineNumber"> 010 </span>สกลผรณาวเสเนว ปวตฺตาติ ฯ เตน วุตฺตํ 
<span class="LineNumber"> 011 </span>	   วิสุทฺธิมคฺคาทิวสา จตสฺโส 
<span class="LineNumber"> 012 </span>	   หิตาทิอาการวสา ปนาสํ 
<span class="LineNumber"> 013 </span>	   กโม ปวตฺตนฺติ จ อปฺปมาเณ 
<span class="LineNumber"> 014 </span>	   ตา โคจเร เยน ตทปฺปมฺาติ ฯ 
<span class="LineNumber"> 015 </span>	เอวํ  อปฺปมาณโคจรตาย  เอกลกฺขณาสุ  จาปิ  เอตาสุ  ปุริมา 
<span class="LineNumber"> 016 </span>ติสฺโส  ติกจตุกฺกชฺฌานิกาว โหนฺติ ฯ กสฺมา ฯ โสมนสฺสาวิปฺป-
<span class="LineNumber"> 017 </span>โยคโต<SUP>๑</SUP> ฯ กสฺมา  ปนาสํ  โสมนสฺเสน  อวิปฺปโยโคติ  ฯ  โทมนสฺส-
<span class="LineNumber"> 018 </span>สมุฏฺ€ิตานํ พฺยาปาทาทีนํ  นิสฺสรณตฺตา  ฯ  ปจฺฉิมา  ปน  อวเสส-
<span class="LineNumber"> 019 </span>เอกชฺฌานิกาว  ฯ กสฺมา   ฯ   อุเปกฺขาเวทนาสมฺปโยคโต   ฯ   น   หิ 
<span class="LineNumber"> 020 </span>สตฺเตสุ   มชฺฌตฺตาการปฺปวตฺตา   พฺรหฺมวิหารุเปกฺขา  อุเปกฺขาเวทนํ 
<span class="LineNumber"> 021 </span>วินา  วตฺตตีติ  ฯ  โย  ปเนวํ  วเทยฺย  ยสฺมา  ภควตา  อฏฺ€กนิปาเต 
<span class='footnote'>๑. ยุ. โสมนสฺเสน อวิปฺปโยคโต ฯ </span>
