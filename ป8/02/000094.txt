<span class="LineNumber"> 001 </span>                                   วิสุทฺธิมคฺเค  
<span class="LineNumber"> 002 </span>	   สพฺพา ทิสา อนุปริคมฺม เจตสา 
<span class="LineNumber"> 003 </span>	   เนวชฺฌคา ปิยตรมตฺตนา กฺวจิ 
<span class="LineNumber"> 004 </span>	   เอวํ ปิโย ปุถุ อตฺตา ปเรสํ 
<span class="LineNumber"> 005 </span>	   ตสฺมา น หึเส ปรมตฺตกาโมติ<SUP>๑</SUP> 
<span class="LineNumber"> 006 </span>วทตา  อยํ  นโย  ทสฺสิโตว  ฯ  ตสฺมา  สกฺขิภาวตฺถํ  ป€มํ  อตฺตานํ 
<span class="LineNumber"> 007 </span>เมตฺตาย  ผริตฺวา  ตทนนฺตรํ  สุขปฺปวตฺตนตฺถํ  ยฺวาสฺส  ปิโย  มนาโป 
<span class="LineNumber"> 008 </span>ครุภาวนีโย  อาจริโย  วา  อาจริยมตฺโต  วา  อุปชฺฌาโย  วา 
<span class="LineNumber"> 009 </span>อุปชฺฌายมตฺโต   วา   ตสฺส  ทานปิยวจนาทีนิ  ปิยมนาปตฺตการณานิ 
<span class="LineNumber"> 010 </span>สีลสุตาทีนิ  ครุภาวนียตฺตการณานิ  จ  อนุสฺสริตฺวา  เอส  สปฺปุริโส 
<span class="LineNumber"> 011 </span>สุขิโต  โหตุ  นิทฺทุกฺโขติอาทินา  นเยน  เมตฺตา  ภาเวตพฺพา  ฯ 
<span class="LineNumber"> 012 </span>เอวรูเป จ ปุคฺคเล กามํ อปฺปนา สมฺปชฺชติ ฯ 
<span class="LineNumber"> 013 </span>	อิมินา   ปน   ภิกฺขุนา   ตาวตเกเนว  ตุฏฺ€ึ  อนาปชฺชิตฺวา 
<span class="LineNumber"> 014 </span>สีมสมฺเภทํ  กตฺตุกาเมน  ตทนนฺตรํ  อติปฺปิยสหายเก  อติปฺปิยสหายกโต 
<span class="LineNumber"> 015 </span>มชฺฌตฺเต  มชฺฌตฺตโต  เวริปุคฺคเล  เมตฺตา  ภาเวตพฺพา  ฯ ภาเวนฺเตน 
<span class="LineNumber"> 016 </span>จ  เอเกกสฺมึ  โกฏฺ€าเส  มุทุํ  กมฺมนิยํ  จิตฺตํ  กตฺวา  ตทนนฺตเร 
<span class="LineNumber"> 017 </span>ตทนนฺตเร  อุปสํหริตพฺพํ  ฯ  ยสฺส  ปน  เวริปุคฺคโล  วา  นตฺถิ มหา-
<span class="LineNumber"> 018 </span>ปุริสชาติกตฺตา  วา  อนตฺถํ  กโรนฺเตปิ  ปเร เวริสฺาว อนุปฺปชฺชติ 
<span class="LineNumber"> 019 </span>เตน  มชฺฌตฺเต  เม  เมตฺตาจิตฺตํ  กมฺมนิยํ  ชาตํ  อิทานิ  นํ  เวริมฺหิ 
<span class="LineNumber"> 020 </span>อุปสํหรามีติ  พฺยาปาโรปิ  น  กาตพฺโพ  ฯ  ยสฺส  ปน  อตฺถิ  ตํ 
<span class="LineNumber"> 021 </span>สนฺธาย  วุตฺตํ  มชฺฌตฺตโต  เวริปุคฺคเล  เมตฺตา  ภาเวตพฺพาติ  ฯ 
<span class='footnote'>๔. สํ. ส. ๑๕/๑๐๙ ฯ </span>
