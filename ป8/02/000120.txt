<span class="LineNumber"> 001 </span>                              วิสุทฺธิมคฺเค  
<span class="LineNumber"> 002 </span>อารภิตฺวา  สีมสมฺเภทํ  กตฺวา  อปฺปนา  วฑฺเฒตพฺพา  ฯ  ตโต  ปรํ 
<span class="LineNumber"> 003 </span>ปฺจหากาเรหิ  อโนธิโส  ผรณา  สตฺตหากาเรหิ  โอธิโส  ผรณา 
<span class="LineNumber"> 004 </span>ทสหากาเรหิ   ทิสาผรณาติ   อยํ   วิกุพฺพนา  สุขํ  สุปตีติอาทโย 
<span class="LineNumber"> 005 </span>อานิสํสา   จ   เมตฺตายํ   วุตฺตนเยเนว  เวทิตพฺพาติ  ฯ  อยํ กรุณา-
<span class="LineNumber"> 006 </span>ภาวนาย วิตฺถารกถา ฯ 
<span class="LineNumber"> 007 </span>	มุทิตาภาวนํ   อารภนฺเตนาปิ   น   ป€มํ   ปิยปุคฺคลาทีสุ 
<span class="LineNumber"> 008 </span>อารภิตพฺพา  ฯ  น  หิ  ปิโย  ปิยภาวมตฺเตเนว  มุทิตาย  ปทฏฺ€านํ 
<span class="LineNumber"> 009 </span>โหติ  ปเคว  มชฺฌตฺตเวริโน  ฯ  ลิงฺควิสภาคกาลกตา  อกฺเขตฺตเมว  ฯ 
<span class="LineNumber"> 010 </span>อติปฺปิยสหายโก   ปน   สิยา   ปทฏฺ€านํ   ฯ  โย  อฏฺ€กถายํ โสณฺฑ-
<span class="LineNumber"> 011 </span>สหาโยติ  วุตฺโต  โส  หิ  มุทิตมุทิโตว  โหติ  ป€มํ  หสิตฺวา 
<span class="LineNumber"> 012 </span>ปจฺฉา  กเถติ  ตสฺมา  โส  วา  ป€มํ  มุทิตาย  ผริตพฺโพ  ฯ ปิยปุคฺคลํ 
<span class="LineNumber"> 013 </span>วา  สุขิตํ  วา<SUP>๑</SUP>  สชฺชิตํ  วา<SUP>๑</SUP>  โมทมานํ  ทิสฺวา วา สุตฺวา วา 
<span class="LineNumber"> 014 </span>โมทติ   วตายํ   สตฺโต   อโห   สาธุ  อโห  สุฏฺ€ูติ  มุทิตา 
<span class="LineNumber"> 015 </span>อุปฺปาเทตพฺพา  ฯ  อิมเมว  หิ  อตฺถวสํ  ปฏิจฺจ  วิภงฺเค  วุตฺตํ  กถฺจ 
<span class="LineNumber"> 016 </span>ภิกฺขุ  มุทิตาสหคเตน  เจตสา  เอกํ  ทิสํ  ผริตฺวา  วิหรติ  เสยฺยถาปิ 
<span class="LineNumber"> 017 </span>นาม  เอกํ  ปุคฺคลํ  ปิยํ  มนาปํ  ทิสฺวา  มุทิโต  อสฺส  เอวเมว 
<span class="LineNumber"> 018 </span>สพฺเพ  สตฺเต  มุทิตาย  ผรตีติ<SUP>๒</SUP>  ฯ  สเจปิสฺส  โส  โสณฺฑสหาโย 
<span class="LineNumber"> 019 </span>วา  ปิยปุคฺคโล  วา  อตีเต  สุขิโต  อโหสิ  สมฺปติ  ปน  ทุคฺคโต 
<span class="LineNumber"> 020 </span>ทุรูเปโต  อตีตเมวสฺส  สุขิตภาวํ  อนุสฺสริตฺวา  เอส  อตีเต  เอวํ 
<span class="LineNumber"> 021 </span>มหาโภโค  มหาปริวาโร  นิจฺจมุทิโต  อโหสีติ  ตเมวสฺส  มุทิตาการํ 
<span class='footnote'>๑. ยุ. อิเม เทฺว วาสทฺทา น ทิสฺสนฺติ ฯ  ๒. อภิ. วิ. ๓๕/๓๗๓ ฯ </span>
