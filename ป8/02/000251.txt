<span class="LineNumber"> 001 </span>                                 อภิญฺญานิทฺเทโส
<span class="LineNumber"> 002 </span>เทสนาวิลาเสน  จ  พฺยฺชนนานตฺตํ  กตํ  ฯ  เจตสา  เจโตติ  อตฺตโน 
<span class="LineNumber"> 003 </span>จิตฺเตน  เนสํ  จิตฺตํ  ฯ  ปริจฺจาติ  ปริจฺฉินฺทิตฺวา  ฯ  ปชานาตีติ 
<span class="LineNumber"> 004 </span>สราคาทีนํ วเสน นานปฺปการโต ชานาติ ฯ 
<span class="LineNumber"> 005 </span>	กถํ  ปเนตํ  าณํ  อุปฺปาเทตพฺพนฺติ  ฯ  เอตํ  หิ  ทิพฺพจกฺขุวเสน 
<span class="LineNumber"> 006 </span>อิชฺฌติ  ตํ  เอตสฺเสว  ปริกมฺมํ  ตสฺมา  เตน  ภิกฺขุนา  อาโลกํ 
<span class="LineNumber"> 007 </span>วฑฺเฒตฺวา  ทิพฺเพน  จกฺขุนา  ปรสฺส  หทยรูปํ  นิสฺสาย  วตฺตมานสฺส 
<span class="LineNumber"> 008 </span>โลหิตสฺส   วณฺณํ   ปสฺสิตฺวา  จิตฺตํ  ปริเยสิตพฺพํ  ฯ  ยทา  หิ 
<span class="LineNumber"> 009 </span>โสมนสฺสจิตฺตํ  ปวตฺตติ  ตทา  รตฺตํ  นิโคฺรธปกฺกสทิสํ  โหติ  ฯ  ยทา 
<span class="LineNumber"> 010 </span>โทมนสฺสจิตฺตํ   ปวตฺตติ   ตทา  กาฬกํ  ชมฺพูปกฺกสทิสํ  ฯ  ยทา 
<span class="LineNumber"> 011 </span>อุเปกฺขาจิตฺตํ   ปวตฺตติ   ตทา  ปสนฺนํ  ติลเตลสทิสํ  ฯ  ตสฺมา 
<span class="LineNumber"> 012 </span>เตน  อิทํ  รูปํ  โสมนสฺสินฺทฺริยสมุฏฺ€านํ  อิทํ  โทมนสฺสินฺทฺริย-
<span class="LineNumber"> 013 </span>สมุฏฺ€านํ อิทํ    อุเปกฺขินฺทฺริยสมุฏฺ€านนฺติ    ปรสฺส    หทยโลหิตวณฺณํ 
<span class="LineNumber"> 014 </span>ปสฺสิตฺวา  ปริเยสนฺเตน<SUP>๑</SUP>  เจโตปริยาณํ  ถามคตํ  กาตพฺพํ  ฯ เอวํ 
<span class="LineNumber"> 015 </span>ถามคเต   หิ   ตสฺมึ   อนุกฺกเมน   สพฺพมฺปิ   กามาวจรจิตฺตํ รูปาวจรา-
<span class="LineNumber"> 016 </span>รูปาวจรจิตฺตฺจ  ปชานาติ  จิตฺตา  จิตฺตเมว  สงฺกมนฺโต วินาปิ 
<span class="LineNumber"> 017 </span>หทยรูปทสฺสเนน  ฯ  วุตฺตมฺปิ  เจตํ  อฏฺ€กถายํ  อารุปฺเป  ปรสฺส  จิตฺตํ 
<span class="LineNumber"> 018 </span>ชานิตุกาโม  กสฺส  หทยรูปํ  ปสฺสติ  กสฺสินฺทฺริยวิการํ  โอโลเกตีติ  ฯ 
<span class="LineNumber"> 019 </span>น  กสฺสจิ  ฯ  อิทฺธิมโต  วิสโย  เอส  ยทิทํ  ยตฺถกตฺถจิ  จิตฺตํ 
<span class="LineNumber"> 020 </span>อาวชฺเชนฺโต  โสฬสปฺปเภทํ  จิตฺตํ  ชานาติ  ฯ  อกตาภินิเวสสฺส  วเสน 
<span class="LineNumber"> 021 </span>ปน อยํ กถาติ ฯ 
<span class='footnote'>๑. ยุ. ปสฺสิตฺวา ปสฺสิตฺวา จิตฺตํ ปริเยสนฺเตน ฯ </span>
