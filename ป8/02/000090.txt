<span class="LineNumber"> 001 </span>                                  วิสุทฺธิมคฺเค  
<span class="LineNumber"> 002 </span>อนุสฺสริตพฺโพเยว   ฯ   ตสฺเสวํ   มทนิมฺมทนตาทิคุณวเสน   อุปสมํ 
<span class="LineNumber"> 003 </span>อนุสฺสรโต  เนว  ตสฺมึ  สมเย  ราคปริยุฏฺ€ิตํ  จิตฺตํ  โหติ  น โทส-
<span class="LineNumber"> 004 </span>ปริยุฏฺ€ิตํ  จิตฺตํ  โหติ  น  โมหปริยุฏฺ€ิตํ  จิตฺตํ  โหติ  อุชุคตเมวสฺส 
<span class="LineNumber"> 005 </span>ตสฺมึ  สมเย  จิตฺตํ  โหติ  อุปสมํ  อารพฺภาติ  พุทฺธานุสฺสติอาทีสุ 
<span class="LineNumber"> 006 </span>วุตฺตนเยเนว  วิกฺขมฺภิตนีวรณสฺส  เอกกฺขเณ  ฌานงฺคานิ  อุปฺปชฺชนฺติ  ฯ 
<span class="LineNumber"> 007 </span>อุปสมคุณานํ   ปน   คมฺภีรตาย   นานปฺปการคุณานุสฺสรณาธิมุตฺตตาย 
<span class="LineNumber"> 008 </span>วา  อปฺปนํ  อปฺปตฺวา  อุปจารปฺปตฺตเมว  ฌานํ  โหติ  ฯ  ตเทตํ 
<span class="LineNumber"> 009 </span>อุปสมคุณานุสฺสรณวเสน   อุปฺปนฺนตฺตา   อุปสมานุสฺสติจฺเจว   สงฺขํ 
<span class="LineNumber"> 010 </span>คจฺฉติ  ฯ  ฉอนุสฺสติโย  วิย  จ  อยมฺปิ  อริยสาวกสฺเสว  อิชฺฌติ  ฯ 
<span class="LineNumber"> 011 </span>เอวํ  สนฺเตปิ  อุปสมครุเกน  ปุถุชฺชเนนาปิ  มนสิกาตพฺพา ฯ สุตวเสนาปิ 
<span class="LineNumber"> 012 </span>หิ  อุปสเม  จิตฺตํ  ปสีทติ  ฯ  อิมฺจ  ปน  อุปสมานุสฺสติมนุยุตฺโต 
<span class="LineNumber"> 013 </span>ภิกฺขุ  สุขํ  สุปติ  สุขํ  ปฏิพุชฺฌติ  สนฺตินฺทฺริโย  โหติ  สนฺตมานโส 
<span class="LineNumber"> 014 </span>หิโรตฺตปฺปสมนฺนาคโต   ปาสาทิโก   ปณีตาธิมุตฺติโก   สพฺรหฺมจารีนํ 
<span class="LineNumber"> 015 </span>ครุ  จ  ภาวนีโย  จ  อุตฺตรึ  อปฺปฏิวิชฺฌนฺโต  ปน  สุคติปรายโน 
<span class="LineNumber"> 016 </span>โหติ ฯ 
<span class="LineNumber"> 017 </span>	ตสฺมา หเว อปฺปมตฺโต   ภาวเยถ วิจกฺขโณ 
<span class="LineNumber"> 018 </span>	เอวํ อเนกานิสํสํ      อริเย อุปสเม สตินฺติ ฯ 
<span class="LineNumber"> 019 </span>	   อิทํ อุปสมานุสฺสติยํ วิตฺถารกถามุขํ ฯ 
<span class="LineNumber"> 020 </span>อิติ สาธุชนปามุชฺชตฺถาย กเต วิสุทฺธิมคฺเค สมาธิภาวนาธิกาเร 
<span class="LineNumber"> 021 </span>	อนุสฺสติกมฺมฏฺ€านนิทฺเทโส นาม อฏฺ€โม ปริจฺเฉโท ฯ 
