<span class="LineNumber"> 001 </span>                                  วิสุทฺธิมคฺเค 
<span class="LineNumber"> 002 </span>วุตฺตมฺปิ เจตํ 
<span class="LineNumber"> 003 </span>	อทนฺตทมนํ ทานํ     ทานํ สพฺพตฺถสาธกํ 
<span class="LineNumber"> 004 </span>	ทาเนน ปิยวาจาย   อุนฺนมนฺติ นมนฺติ จาติ ฯ 
<span class="LineNumber"> 005 </span>ตสฺเสวํ  เวริปุคฺคเล  วูปสนฺตปฏิฆสฺส  ยถา  ปิยาติปฺปิยสหายก-
<span class="LineNumber"> 006 </span>มชฺฌตฺเตสุ เอวํ ตสฺมิมฺปิ เมตฺตาวเสน จิตฺตํ ปวตฺตติ ฯ 
<span class="LineNumber"> 007 </span>	อถาเนน  ปุนปฺปุนํ  เมตฺตายนฺเตน  อตฺตนิ  ปิยปุคฺคเล  มชฺฌตฺเต 
<span class="LineNumber"> 008 </span>เวริปุคฺคเลติ  จตูสุ  ชเนสุ  สมจิตฺตตํ  สมฺปาเทนฺเตน  สีมสมฺเภโท 
<span class="LineNumber"> 009 </span>กาตพฺโพ  ฯ  ตสฺสิทํ  ลกฺขณํ  ฯ  สเจ  อิมสฺมึ ปุคฺคเล ปิย มชฺฌตฺตเวรีหิ 
<span class="LineNumber"> 010 </span>สทฺธึ  อตฺตจตุตฺเถ  เอกสฺมึ  ปเทเส  นิสินฺเน  โจรา  อาคนฺตฺวา 
<span class="LineNumber"> 011 </span>ภนฺเต  เอกํ  ภิกฺขุํ  อมฺหากํ  เทถาติ  วตฺวา  กึการณาติ  วุตฺเต 
<span class="LineNumber"> 012 </span>ตํ  มาเรตฺวา  คลโลหิตํ  คเหตฺวา  พลีกมฺมกรณตฺถายาติ  วเทยฺยุํ  ฯ 
<span class="LineNumber"> 013 </span>ตตฺร  เจโส  ภิกฺขุ  อสุกํ  วา  อสุกํ  วา  คณฺหนฺตูติ  จินฺเตยฺย 
<span class="LineNumber"> 014 </span>อกโตว  โหติ  สีมสมฺเภโท  ฯ  สเจปิ  มํ  คณฺหนฺตุ  มา  อิเม 
<span class="LineNumber"> 015 </span>ตโยติ  จินฺเตยฺย  อกโตว  โหติ  สีมสมฺเภโท  ฯ  กสฺมา  ยสฺส 
<span class="LineNumber"> 016 </span>ยสฺส  หิ  คหณํ  อิจฺฉติ  ตสฺส  ตสฺส  อหิเตสี  โหติ  อิตเรสํเยว 
<span class="LineNumber"> 017 </span>หิเตสี  โหติ  ฯ  ยทา  ปน  จตุนฺนํ  ชนานํ  อนฺตเร  เอกมฺปิ  โจรานํ 
<span class="LineNumber"> 018 </span>ทาตพฺพํ  น  ปสฺสติ  อตฺตนิ  จ  เตสุ  จ  ตีสุ  สมเมว  จิตฺตํ 
<span class="LineNumber"> 019 </span>ปวตฺตติ     กโต     โหติ     สีมสมฺเภโทติ     ฯ 
<span class="LineNumber"> 020 </span>เตนาหุ โปราณา 
<span class="LineNumber"> 021 </span>	อตฺตนิ หิตมชฺฌตฺเต   อหิเต จ จตุพฺพิเธ 
<span class="LineNumber"> 022 </span>	ยทา ปสฺสติ นานตฺตํ   หิตจิตฺโตว ปาณินํ 
