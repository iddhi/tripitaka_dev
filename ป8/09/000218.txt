<span class="LineNumber"> 001 </span>อันสัมปยุตด้วยอนาคามิมรรคนั้น  ชื่อว่าญาณในอนาคามิมรรค แล               
<span class="LineNumber"> 002 </span>                                   ตติยญาณ  จบ
<span class="LineNumber"> 003 </span>                               [จตุตถกมรรคญาณ] 
<span class="LineNumber"> 004 </span>           ผลจิตในลำดับแม้แห่งญาณนี้  ก็พึงทราบโดยนัยที่กล่าวแล้ว
<span class="LineNumber"> 005 </span>เหมือนกัน  ก็แล  ด้วยความเกิดขึ้นแห่งผลในลำดับตติมรรคเพียงนี้
<span class="LineNumber"> 006 </span>ท่านก็เป็นพระอริยบุคคลที่ ๖  ชื่อพระอนาคามี  (มีกำเนิดต่อไป)  เป็น
<span class="LineNumber"> 007 </span>โอปปาติกะ  ปรินิพพานในโลก  (สุทธาวาส) ที่อุปบัตินั้น  มีอันไม่กลับ
<span class="LineNumber"> 008 </span>มาจากโลกนั้นเป็นธรรม<SUP>๑</SUP> (คือ)  ไม่มาสู่โลกนี้อีกด้วยอำนาจปฏิสนธิ<SUP>๒</SUP>
<span class="LineNumber"> 009 </span>การปัจเวกขณ์ต่อนั้นไปก็มีนัยดังกล่าวแล้วนั่นแหละ  ก็ครั้นปัจเวกขณ์
<span class="LineNumber"> 010 </span>อย่างนั้นแล้ว  พระอริยสาวกอนาคามีนั้นนั่ง  ณ  อาสนะนั้นนั่งเอง  หรือ
<span class="LineNumber"> 011 </span>โดยสมัยอื่นอีก  ย่อมทำโยคะเพื่อบรรลุภูมิที่  ๔ เพื่อละรูปราคะ  อรูป-
<span class="LineNumber"> 012 </span>ราคะ  มานะ  อุทธัจจะ  อวิชชา  มิให้เหลือ  ท่านยังอินทรีย์  พละ
<span class="LineNumber"> 013 </span>และโพชฌงค์ให้ชุมนุมกันแล้ว  ย่ำยีเสียซึ่งสังขารนั่นแหละ  ด้วยญาณ
<span class="LineNumber"> 014 </span>(กำหนดไตรลักษณ์)  ว่า  มันไม่เที่ยง  เป็นทุกข์  เป็นอนัตตา  เปลี่ยน
<span class="LineNumber"> 015 </span>(ความกำหนดนั้น)  ไปมา  (จน)  หยั่งลงสู่วิถีวิปัสนา  เมื่อท่านปฏิบัติ
<span class="LineNumber"> 016 </span>ไปอย่างนั้น  ครั้นอนุโลมญาณและโคตรภูญาณ  เกิดขึ้นด้วยอาวัชนะ
<span class="LineNumber"> 017 </span>อันหนึ่ง  ในที่สุดแห่งสังขารุเบกขาญาณ  โดยนัยที่กล่าวแล้วนั่นแหละ

<span class='footnote'>๑.  บาลีทั่วเป็นไป  อนาวตฺติธมฺโม  ตสฺมา  โลกา  ปาฐะในมหาฎีกาก็อย่างนั้น  จึงเข้าใจว่าปาฐะ</span>
<span class='footnote'>จะตก  ตสฺมา  โลกา</span>
<span class='footnote'>๒.  มหาฎีกาว่า  แต่การมาเพื่อเฝ้าพระพุทธเจ้าและฟังธรรม  คงมีอยู่แท้</span>
