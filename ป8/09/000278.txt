<span class="LineNumber"> 001 </span>ฌานิกะเป็นต้น  ฌานิกะใดฌานิกะหนึ่งเหมือนกัน"  
<span class="LineNumber"> 002 </span>           การเข้าผลสมาบัตินั้น  ย่อมมีด้วยอาการอย่างนี้  เป็นอันดับแรก
<span class="LineNumber"> 003 </span>           ส่วนการยั้งอยู่แห่งผลสมาบัตินั้น  ย่อมมีด้วยอาการ ๓ ตามคำ 
<span class="LineNumber"> 004 </span>(ของพระธัมมทินนาเถรี)  ว่า "ดูกรอาวุโส  ปัจจัยขอการยั้งอยู่แห่ง
<span class="LineNumber"> 005 </span>อนิมิตตาเจโตวิมุติ  มี ๓ คือ  ไม่มนสิการถึงนิมิตทั้งปวง ๑  มนสิการ
<span class="LineNumber"> 006 </span>ถึงแต่ธาตุอันไม่มีนิมิต ๑ ตระเตรียมไว้ก่อน ๑"  ดังนี้  ในคำเหล่านั้น
<span class="LineNumber"> 007 </span>คำว่า  "<B>ปุพฺเพ  จ  อภิสงฺขาโร</B> -ตระเตรียมไว้ก่อน ๑"  หมายความว่า
<span class="LineNumber"> 008 </span>กำหนดกาลไว้ก่อนจะเข้าสมาบัติ  อธิบายว่า  เพราะกำหนดไว้ว่า  "เรา
<span class="LineNumber"> 009 </span>จักออกในการกาลชื่อโน้น"  กาลนั้นยังมาไม่ถึงเพียงใด  ความยั้งอยู่แห่งผล
<span class="LineNumber"> 010 </span>สมาบัตินั้นก็ยังมีอยู่เพียงนั้น  ความยั้งอยู่แห่งผลสมาบัตินั้น ย่อมมีด้วย
<span class="LineNumber"> 011 </span>อาการอย่างนี้แล
<span class="LineNumber"> 012 </span>           ส่วนการออกแห่งผลสมาบัตินั้น  ย่อมมีด้วยอาการ ๒ ตามคำ
<span class="LineNumber"> 013 </span>(ของพระธัมมทินนาเถรี)  ว่า  "ดูกรอาวุโส  ปัจจยของการออกแห่ง
<span class="LineNumber"> 014 </span>อนิมิตตาเจโตวิมุติมี ๒ คือ  มนสิการถึงนิมิตทั้งปวง ๑  ไม่มนสิการถึง
<span class="LineNumber"> 015 </span>ธาตุอันไม่มีนิมิต  ๑"  ดังนี้  ในคำเหล่านั้น  คำว่า  นิมิตทั้งปวง  ได้แก่
<span class="LineNumber"> 016 </span>รูปนิมิต  เวทนานิมิต  สัญญานิมิต  สังขารนิมิต  วิญญาณนิมิต  พระอริยะ
<span class="LineNumber"> 017 </span>(ผู้จะออก)  มิได้มนสิการถึงนิมิตเหล่านั้นหมดด้วยกันทีเดียวก็จริง  แต่
<span class="LineNumber"> 018 </span>คำว่านิมิตทั้งปวงนั่น  ท่านกล่าวโดยเป็นสรรพสังคาหิกะ  (รวมได้ด้วย
<span class="LineNumber"> 019 </span>กันทั้งหมด)  เพราะฉะนั้น  นิมิตใดเป็นอารมณ์แห่งภวังค์ได้  เมื่อ
<span class="LineNumber"> 020 </span>มนสิการถึงนิมิตนั้นเข้า  ความออกจากผลสมาบัติก็มีได้แล
<span class="LineNumber"> 021 </span>           ความออกแห่งผลสมาบัตินั้น  พึงทราบดังกล่าวมาฉะนี้
