<span class="LineNumber"> 001 </span>                               โลหิตํ - เลือด 
<span class="LineNumber"> 002 </span>           ว่า "ในโลหิตทั้งหลาย  สังสรณโลหิต  (โลหิตเดินฉ  ซาบซ่าน 
<span class="LineNumber"> 003 </span>ไปอยู่ทั่วสรีระ  ดังน้ำดี  (ชนิดไม่ติดที่)  สันนิจิตโลหิต  (โลหิตขัง)
<span class="LineNumber"> 004 </span>(ขังอยู่)  เต็มส่วนล่างที่อยู่ของตับ  มีประมาณเต็มปัตถะ  ๑  ยังไต  หัวใจ
<span class="LineNumber"> 005 </span>ตับ  และปอด  ให้ชุ่มอยู่ <SUP>๑</SUP>  ในโลหิต ๒ อย่างนั้น  วินิจฉัยในสังสรณ-
<span class="LineNumber"> 006 </span>โลหิต  ก็เช่นเดียวกับดีชนิดไม่ติดที่นั่นแล  ส่วนในโลหิตอีกอย่าง<SUP>๒</SUP>
<span class="LineNumber"> 007 </span>(คือ  สันนิจิตโลหิต)  พึงทราบวินิจฉัยดังนี้  ในน้ำที่บุคคลเทลงใน
<span class="LineNumber"> 008 </span>กระเบื้องหม้อเก่า  (ทะลุ  หยดลงไป)  ทำก้อนดินและก้อนกรวดเป็น
<span class="LineNumber"> 009 </span>ต้น<SUP>๓</SUP>  (ที่อยู่)  ข้างล่างให้เปียกด้วย  ก้อนดินและก้อนกรวดเป็นต้น  หา
<span class="LineNumber"> 010 </span>รู้ไม่ว่าเราถูกน้ำทำให้เปียกอยู่  น้ำเล่าก็หารู้ไม่ว่า  เราทำก้อนดินและ
<span class="LineNumber"> 011 </span>ก้อนกรวดเป็นต้นให้เปียก  ฉันใด  ที่ส่วนล่างของตับก็ดี  ไตเป็นต้น
<span class="LineNumber"> 012 </span>ก็ดี  หารู้ไม่ว่าโลหิต  (ขัง)  อยู่ในเรา  หรือว่าโลหิตทำเราให้ชุ่มอยู่
<span class="LineNumber"> 013 </span>โลหิตเล่าก็หารู้ไม่ว่าเรา  (ขังอยู่)  เต็มที่ส่วนล่างของตับ  ทำไตเป็นต้น
<span class="LineNumber"> 014 </span>ให้ชุ่มอยู่ฉันนั้นเหมือนกัน  ธรรม  (คือสิ่ง)  ทั้งหลายนั้นปราศจาก
<span class="LineNumber"> 015 </span>ความคิดคำนึง  และไตร่ตรองถึงกันและกัน  อันโลหิตเป็นโกฏฐาส
<span class="LineNumber"> 016 </span>แผนกหนึ่งในร่างกายนี้  ไม่มีความคิด  เป็นอัพยากฤต  ว่างเปล่า  (จาก
<span class="LineNumber"> 017 </span>อัตตา)  หาสัตว์  (คือวิญญาณ)  มิได้  เป็นของเหลว  มีอาการซึมซาบ
<span class="LineNumber"> 018 </span>ได้  เป็นอาโปธาตุ  ด้วยประการฉะนี้"
<span class='footnote'>๑.  ท่านอธิบายว่า  ตับชุ่ม  เพราะโลหิตขังอยู่ล่าง  นอกนั้นชุ่มเพราะโลหิตไหล</span>
<span class='footnote'>ผ่านไปข้างบนนิดหน่อย  ฟังดูแล้วก็เข้าใจยาก !.</span>
<span class='footnote'>๒.  ปาฐะใช้ศัพท์ว่า  อิตรํ  เข้าใจว่าคลาดเคลื่อน  เพราะเป็นคู่กับ  สํสรณโลหิเต  จึงควร</span>
<span class='footnote'>เป็น อิตเร  อนึ่ง  เป็น  อิตรํ  ไม่มีทางจะสัมพันธ์ให้สนิทได้  ในที่นี้แปลตามที่เห็นว่าถูก.</span>
<span class='footnote'>๓.  เลฑฺฑุขนฺธาทีนิ  เข้าใจว่าเป็น  เลฑฺฑุขณฺฑาทีนิ  ถูกกว่า.</span>


