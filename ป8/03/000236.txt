<span class="LineNumber"> 001 </span>                                    วิสุทฺธิมคฺเค  
<span class="LineNumber"> 002 </span>ยํ   หิ   อนิจฺจํ   ตํ   ทุกฺขํ  อตฺตโนปิ  อนิจฺจตํ  วา  อุทยพฺพยปฏิปีฬนํ 
<span class="LineNumber"> 003 </span>วา   วาเรตุํ   น   สกฺโกติ  กุโต  ตสฺส  การกาทิภาโว  ฯ  เตนาห 
<span class="LineNumber"> 004 </span>รูปฺจ   หีทํ   ภิกฺขเว   อตฺตา   อภวิสฺส   นยิทํ   รูปํ   อาพาธาย 
<span class="LineNumber"> 005 </span>สํวตฺเตยฺยาติอาทิ<SUP>๑</SUP>  ฯ  อิติ  อิทมฺปิ  อนตฺตา อสารกฏฺเ€นาติ เอตสฺส 
<span class="LineNumber"> 006 </span>วเสน   เอกํ   สมฺมสนํ   เภทโต   ปน  เอกาทสวิธํ  โหติ  ฯ  เอส 
<span class="LineNumber"> 007 </span>นโย เวทนาทีสุ ฯ  
<span class="LineNumber"> 008 </span>	ยํ  ปน  อนิจฺจํ  ตํ  ยสฺมา  นิยมโต  สงฺขตาทิเภทํ  โหติ  เตนสฺส 
<span class="LineNumber"> 009 </span>ปริยายทสฺสนตฺถํ   นานากาเรหิ   วา   มนสิการปฺปวตฺติทสฺสนตฺถํ   รูปํ 
<span class="LineNumber"> 010 </span>อตีตานาคตปจฺจุปฺปนฺนํ   อนิจฺจํ  สงฺขตํ  ปฏิจฺจสมุปฺปนฺนํ  ขยธมฺมํ  วยธมฺมํ 
<span class="LineNumber"> 011 </span>วิราคธมฺมํ  นิโรธธมฺมนฺติ<SUP>๒</SUP> ปุน ปาลิ วุตฺตา ฯ เอส นโย -
<span class="LineNumber"> 012 </span>เวทนาทีสูติ ฯ โส   ตสฺเสว   ปฺจสุ   ขนฺเธสุ   อนิจฺจทุกฺขอนตฺตา-
<span class="LineNumber"> 013 </span>สมฺมสนสฺส ถิรภาวตฺถาย   ยํ   ตํ   ภควตา   กตเมหิ   จตฺตาลีสาย   อากาเรหิ 
<span class="LineNumber"> 014 </span>อนุโลมิกํ  ขนฺตึ  ปฏิลภติ  กตเมหิ  จตฺตาลีสาย  อากาเรหิ สมฺมตฺตนิยามํ 
<span class="LineNumber"> 015 </span>โอกฺกมตีติ   เอตสฺส  วิภงฺเค  ปฺจกฺขนฺเธ  อนิจฺจโต  ทุกฺขโต  โรคโต 
<span class="LineNumber"> 016 </span>คณฺฑโต  สลฺลโต  อฆโต  อาพาธโต  ปรโต  ปโลกโต อีติโต อุปทฺทวโต 
<span class="LineNumber"> 017 </span>ภยโต   อุปสคฺคโต   จลโต   ปภงฺคุโต  อทฺธุวโต  อตาณโต  อเลณโต 
<span class="LineNumber"> 018 </span>อสรณโต  ริตฺตโต  ตุจฺฉโต  สุฺโต อนตฺตโต อาทีนวโต วิปริณามธมฺมโต 
<span class="LineNumber"> 019 </span>อสารกโต   อฆมูลโต   วธกโต   วิภวโต   สาสวโต   สงฺขตโต 
<span class="LineNumber"> 020 </span>มารามิสโต   ชาติธมฺมโต   ชราธมฺมโต   พฺยาธิธมฺมโต   มรณธมฺมโต 
<span class="LineNumber"> 021 </span>โสกธมฺมโต   ปริเทวธมฺมโต   อุปายาสธมฺมโต   สงฺกิเลสิกธมฺมโตติ 
<span class='footnote'>๑. สํ. ขนฺธวาร. ๑๗/๘๒ ฯ ๒. ขุ. ป. ๓๑/๗๗ ฯ </span>
