<span class="LineNumber"> 001 </span>                          พุทฺธโฆสปฺปวตฺติกถา  
<span class="LineNumber"> 002 </span>ตํ  ทเมตุํ  วฏฺฏตีติ  ตฺวา  ตํ อามนฺเตตฺวา เอวมาห พฺราหฺมณ 
<span class="LineNumber"> 003 </span>โก นุโข คทฺรภรวํ  วิรวตีติ  ฯ  โภ  ปพฺพชิต  คทฺรภานํ  รวํ กึ 
<span class="LineNumber"> 004 </span>ชานาสีติ ฯ อาม ชานามีติ  ฯ  โส  ปน  ตีสุ  เวเทสุ อิติหาส-
<span class="LineNumber"> 005 </span>ปฺจเมสุ ยานิ คณฺ€ิฏฺ€านานิ เตสํ  นยํ  เนว  อตฺตนา  ปสฺสติ  
<span class="LineNumber"> 006 </span>นาปิสฺส  อาจริโย อทฺทส ฯ เตสุ โส เถรํ   ปุจฺฉิ ฯ  เถโร  หิ  ปกติยาปิ  
<span class="LineNumber"> 007 </span>ติณฺณํ  เวทานํ  ปารคู  หุตฺวา อิทานิ   ปน   ปฏิสมฺภิทปฺปตฺโต   
<span class="LineNumber"> 008 </span>อโหสิ  เตนสฺส  นตฺถิ  เตสํ  ปฺหานํ วิสชฺชเน  ภาโรติ  ตาวเทว  
<span class="LineNumber"> 009 </span>เต  ปฺเห  วิสชฺเชตฺวา  พฺราหฺมณํ  อาห โก  พฺราหฺมณ  อหํ  
<span class="LineNumber"> 010 </span>ตยา  พหุํ  ปุจฺฉิโต  อิทานิ  ตํ  เอกปฺหํ  ปุจฺฉามิ พฺยากริสฺสสิ  
<span class="LineNumber"> 011 </span>เม  ปฺหนฺติ  ฯ  อาม  โภ  ปพฺพชิต  ปุจฺฉาติ  ฯ  เถโร จิตฺตยมเก  
<span class="LineNumber"> 012 </span>อิมํ  ปฺหํ  ปุจฺฉิ  ยสฺส  จิตฺตํ  อุปฺปชฺชติ  น  นิรุชฺฌติ  ตสฺส 
<span class="LineNumber"> 013 </span>จิตฺตํ   นิรุชฺฌิสฺสติ  น  อุปฺปชฺชิสฺสติ  ยสฺส  วา  ปน  จิตฺตํ  นิรุชฺฌิสฺสติ 
<span class="LineNumber"> 014 </span>น  อุปฺปชฺชิสฺสติ  ตสฺส  จิตฺตํ อุปฺปชฺชติ น นิรุชฺฌตีติ<SUP>๑</SUP> ฯ พฺราหฺมณ-
<span class="LineNumber"> 015 </span>มาณโว อุทฺธํ  วา  อโธ  วา  ธาเรตุํ  อสกฺโกนฺโต  กึ นาม 
<span class="LineNumber"> 016 </span>โภ ปพฺพชิต อิทนฺติ อาห ฯ   พุทฺธมนฺโต   นามายํ   พฺราหฺมณาติ  ฯ  
<span class="LineNumber"> 017 </span>สกฺกา  ปนิมํ  โภ มยฺหมฺปิ   ทาตุนฺติ ฯ   สกฺกา   พฺราหฺมณ   อมฺเหหิ   
<span class="LineNumber"> 018 </span>คหิตปพฺพชฺชํ คณฺหนฺตสฺส   ทาตุนฺติ ฯ   ตโต   พฺราหฺมณมาณโว   
<span class="LineNumber"> 019 </span>มนฺตตฺถาย ปพฺพชฺชํ   ยาจิ  ฯ  เถโร  ตํ  ปพฺพาเชตฺวา  อุปสมฺปาเทตฺวา  
<span class="LineNumber"> 020 </span>เตปิฏกํ พุทฺธวจนํ อุคฺคณฺหาเปสิ ฯ โส พุทฺธโฆโสติ โลเก ปากโฏ 
<span class="LineNumber"> 021 </span>อโหสิ ฯ 
<span class='footnote'>๑. อภิ. ย. ๓๙/๑ ฯ  </span>
