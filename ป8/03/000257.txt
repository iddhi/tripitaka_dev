<span class="LineNumber"> 001 </span>                  มคฺคามคฺคาณทสฺสนวิสุทฺธินิทฺเทโส  
<span class="LineNumber"> 002 </span>	ยํ   ปน  วุตฺตํ  อรูปสตฺตกวเสนาติ  ตตฺถ  อยํ  มาติกา  กลาปโต 
<span class="LineNumber"> 003 </span>ยมกโต   ขณิกโต   ปฏิปาฏิโต   ทิฏฺ€ิอุคฺฆาฏนโต   มานสมุคฺฆาฏนโต 
<span class="LineNumber"> 004 </span>นิกนฺติปริยาทานโตติ ฯ  
<span class="LineNumber"> 005 </span>	ตตฺถ   กลาปโตติ ฯ   ผสฺสปฺจมกา  ธมฺมา  ฯ  กถํ  กลาปโต 
<span class="LineNumber"> 006 </span>สมฺมสตีติ  ฯ  อิธ  ภิกฺขุ  อิติ  ปฏิสฺจิกฺขติ  เย  อิเม  เกสา  อนิจฺจา 
<span class="LineNumber"> 007 </span>ทุกฺขา   อนตฺตาติ   สมฺมสเน   อุปฺปนฺนา   ผสฺสปฺจมกา   ธมฺมา  เย 
<span class="LineNumber"> 008 </span>จ  โลมา  ฯเปฯ  มตฺถลุงฺคํ  อนิจฺจํ  ทุกฺขมนตฺตาติ  สมฺมสเน  อุปฺปนฺนา 
<span class="LineNumber"> 009 </span>ผสฺสปฺจมกา   ธมฺมา   สพฺเพ   เต   อิตริตรํ   อปฺปตฺวา   ปพฺพปพฺพํ 
<span class="LineNumber"> 010 </span>โอธิโอธิ  หุตฺวา  ตตฺตกปาเล  ปกฺขิตฺตติลา  วิย  ตฏตฏายนฺตา  วินฏฺ€า 
<span class="LineNumber"> 011 </span>ตสฺมา  อนิจฺจา  ทุกฺขา  อนตฺตาติ  ฯ  อยํ  ตาว  วิสุทฺธิกถายํ  นโย ฯ 
<span class="LineNumber"> 012 </span>อริยวํสกถายํ   ปน   เหฏฺ€า  รูปสตฺตเก  สตฺตสุ  €าเนสุ  รูปํ  อนิจฺจํ 
<span class="LineNumber"> 013 </span>ทุกฺขมนตฺตาติ   ปวตฺตจิตฺตํ   อปเรน   จิตฺเตน   อนิจฺจํ   ทุกฺขมนตฺตาติ 
<span class="LineNumber"> 014 </span>สมฺมสนฺโต   กลาปโต   สมฺมสตีติ   วุตฺตํ ฯ  ตํ  ยุตฺตตรํ  ฯ  ตสฺมา 
<span class="LineNumber"> 015 </span>เสสานิปิ เตเนว นเยน วิภชิสฺสาม ฯ  
<span class="LineNumber"> 016 </span>	ยมกโตติ ฯ  อิธ  ภิกฺขุ  อาทานนิกฺเขปรูปํ  อนิจฺจํ  ทุกฺขม-
<span class="LineNumber"> 017 </span>นตฺตาติ สมฺมสิตฺวา   ตมฺปิ   จิตฺตํ   อปเรน   จิตฺเตน   อนิจฺจํ   ทุกฺขม-
<span class="LineNumber"> 018 </span>นตฺตาติ สมฺมสติ  ฯ  วโยวุฑฺฒตฺถคมรูปํ  อาหารมยํ  อุตุมยํ  กมฺมชํ  
<span class="LineNumber"> 019 </span>จิตฺตสมุฏฺ€านํ ธมฺมตารูปํ   อนิจฺจํ   ทุกขมนตฺตาติ   สมฺมสิตฺวา   ตมฺปิ  
<span class="LineNumber"> 020 </span>จิตฺตํ  อปเรน จิตฺเตน อนิจฺจํ ทุกฺขมนตฺตาติ สมฺมสติ ฯ เอวํ 
<span class="LineNumber"> 021 </span>ยมกโต สมฺมสติ นาม ฯ 
