<span class="LineNumber"> 001 </span>                               อินฺทฺริย  สจฺจนิทฺเทโส 
<span class="LineNumber"> 002 </span>สีตุทกปานกาเล   สีตนรกุปปนฺโน   วิย   อุณฺหยาคุภตฺตาทิอชฺโฌหรณ-
<span class="LineNumber"> 003 </span>กาเล องฺคารวุฏฺ€ิสมฺปริกิณฺโณ   วิย   โลณมฺพิลาทิอชฺโฌหรณกาเล 
<span class="LineNumber"> 004 </span>ขาราวตจฺฉิกาทิกมฺมกรณ<SUP>๑</SUP>   ปฺปตฺโต   วิย  ติพฺพํ  ทุกฺขมนุโภติ  อิทํ 
<span class="LineNumber"> 005 </span>คพฺภปริหรณมูลกํ ทุกฺขํ ฯ  
<span class="LineNumber"> 006 </span>	ยํ   ปนสฺส   มุฬฺหคพฺภาย   มาตุยา   มิตฺตามจฺจสุหชฺชาทีหิปิ 
<span class="LineNumber"> 007 </span>อทสฺสนารเห   ทุกฺขุปฺปตฺติฏฺ€าเน   เฉทนผาลนาทีหิ   ทุกฺขํ   อุปฺปชฺชติ 
<span class="LineNumber"> 008 </span>อิทํ คพฺภวิปตฺติมูลกํ ทุกฺขํ ฯ  
<span class="LineNumber"> 009 </span>	ยํ   วิชายมานาย   มาตุยา   กมฺมเชหิ   วาเตหิ  ปริวตฺเตตฺวา 
<span class="LineNumber"> 010 </span>นรกปปาตํ   วิย  อติภยานกํ  โยนิมคฺคํ  ปฏิปาฏิยมานสฺส  ปรมสมฺพาเธน 
<span class="LineNumber"> 011 </span>โยนิมุเขน   ตาฬจฺฉิคฺคเฬน   มหาหตฺถิโน   วิย   นิกฺกฑฺฒิยมานสฺส 
<span class="LineNumber"> 012 </span>นรกสตฺตสฺส   วิย  จ  สงฺฆาตปพฺพเตหิ  วิจุณฺณิยมานสฺส  ทุกฺขํ  อุปฺปชฺชติ 
<span class="LineNumber"> 013 </span>อิทํ วิชายนมูลกํ ทุกฺขํ ฯ  
<span class="LineNumber"> 014 </span>	ยํ   ปน   ชาตสฺส  ตรุณวณสทิสสุขุมาลสรีรสฺส  หตฺถคฺคหณ-
<span class="LineNumber"> 015 </span>นฺหาปน โธวนโจฬปริมชฺชนาทิกาเล   สูจิมุข   ขุรธาราหิ   วิชฺฌนผาลน-
<span class="LineNumber"> 016 </span>สทิสํ ทุกฺขมุปฺปชฺชติ อิทํ มาตุกุจฺฉิโต พหินิกฺขมนมูลกํ ทุกฺขํ ฯ  
<span class="LineNumber"> 017 </span>	ยํ   ตโต   ปรํ   ปวตฺติยํ   อตฺตนาว   อตฺตานํ   วเธนฺตสฺส อเจลก-
<span class="LineNumber"> 018 </span>วตฺตาทิวเสน   อาตาปนปริตาปนานุโยคมนุยุตฺตสฺส   โกธวเสน 
<span class="LineNumber"> 019 </span>อภุฺชนฺตสฺส อุพฺพนฺธนฺตสฺส จ ทุกฺขํ โหติ อิทํ อตฺตุปกฺกมูลกํ ทุกฺขํ ฯ  
<span class="LineNumber"> 020 </span>	ยํ   ปน   ปรโต   วธพนฺธนาทีนิ   อนุภวนฺตสฺส   อุปฺปชฺชติ  อิทํ 
<span class="LineNumber"> 021 </span>ปรุปกฺกมมูลกํ ทุกฺขนฺติ ฯ 
<span class='footnote'>๑. สรีรํ วาสุยาทีหิ ตจฺเฉตฺวา ขาราวเสจนกรณํ ขาราวตจฺฉิกกมฺมนฺติ ฏีกา ฯ  </span>
