<span class="LineNumber"> 001 </span>                                 วิสุทฺธิมคฺเค  
<span class="LineNumber"> 002 </span>อชาตผโล   ตเมนํ   ปุริโส   มูเล   ฉินฺเทยฺย   เย   ตสฺส  รุกฺขสฺส 
<span class="LineNumber"> 003 </span>อชาตผลา  เต  อชาตาเยว  น  ชายนฺติ  อนิพฺพตฺตาเยว  น นิพฺพตฺตนฺติ 
<span class="LineNumber"> 004 </span>อนุปฺปนฺนาเยว   น   อุปฺปชฺชนฺติ   อปาตุภูตาเยว   น   ปาตุภวนฺติ 
<span class="LineNumber"> 005 </span>เอวเมว   อุปฺปาโท   เหตุ   อุปฺปาโท  ปจฺจโย  กิเลสานํ  นิพฺพตฺติยา 
<span class="LineNumber"> 006 </span>อุปฺปาเท   อาทีนวํ   ทิสฺวา   อนุปฺปาเท   จิตฺตํ  ปกฺขนฺทติ  อนุปฺปาเท 
<span class="LineNumber"> 007 </span>จิตฺตสฺส   ปกฺขนฺทตฺตา   เย  อุปฺปาทปจฺจยา  กิเลสา  นิพฺพตฺเตยฺยุํ  เต 
<span class="LineNumber"> 008 </span>อชาตาเยว   น  ชายนฺติ  ฯเปฯ  อปาตุภูตาเยว  น  ปาตุภวนฺติ  เอวํ 
<span class="LineNumber"> 009 </span>เหตุนิโรธา   ทุกฺขนิโรโธ   ปวตฺตํ   เหตุ   นิมิตฺตํ   เหตุ   อายูหนา 
<span class="LineNumber"> 010 </span>เหตุ ฯเปฯ   อนายูหเน   จิตฺตสฺส  ปกฺขนฺทตฺตา  เย  อายูหนปจฺจยา 
<span class="LineNumber"> 011 </span>กิเลสา   นิพฺพตฺเตยฺยุํ   เต   อชาตา ฯเปฯ   อปาตุภูตาเยว   น ปาตุ-
<span class="LineNumber"> 012 </span>ภวนฺติ   เอวํ   เหตุนิโรธา  ทุกฺขนิโรโธ  เอวํ  อตฺถิ  มคฺคภาวนา อตฺถิ 
<span class="LineNumber"> 013 </span>ผลสจฺฉิกิริยา อตฺถิ กิเลสปฺปหานํ อตฺถิ ธมฺมาภิสมโยติ<SUP>๑</SUP> ฯ  
<span class="LineNumber"> 014 </span>	เอเตน   กึ  ทีปิตํ  โหติ  ฯ  ภูมิลทฺธานํ  กิเลสานํ  ปหานํ  ทีปิตํ 
<span class="LineNumber"> 015 </span>โหติ ฯ   ภูมิลทฺธา  ปน  กึ  อตีตานาคตา  อุทาหุ  ปจฺจุปฺปนฺนาติ  ฯ 
<span class="LineNumber"> 016 </span>ภูมิลทฺธุปฺปนฺนาเยว  นาม  เต  ฯ  อุปฺปนฺนํ  หิ  วตฺตมานภูตาปคโตกาส- 
<span class="LineNumber"> 017 </span>กตภูมิลทฺธวเสน   อเนกปฺปเภทํ ฯ   ตตฺถ   สพฺพมฺปิ   อุปฺปาท ชรา-
<span class="LineNumber"> 018 </span>ภงฺคสมงฺคิสงฺขาตํ   วตฺตมานุปฺปนฺนํ   นาม  ฯ  อารมฺมณรสมนุภวิตฺวา 
<span class="LineNumber"> 019 </span>นิรุทฺธํ   อนุภูตาปคตสงฺขาตํ   กุสลากุสลํ   อุปฺปาทาทิตฺตยมนุปฺปตฺวา 
<span class="LineNumber"> 020 </span>นิรุทฺธํ   ภูตาปคตสงฺขาตํ   เสสํ   สงฺขตฺจ   ภูตาปคตุปฺปนฺนํ  นาม  ฯ 
<span class="LineNumber"> 021 </span>ยานิสฺส   ตานิ   ปุพฺเพ   กตานิ   กมฺมานีติ   เอวมาทินา   นเยน 
<span class='footnote'>๑. ขุ. ป. ๓๑/๖๐๖ ฯ </span>
