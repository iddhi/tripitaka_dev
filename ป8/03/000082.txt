<span class="LineNumber"> 001 </span>                                   วิสุทฺธิมคฺเค  
<span class="LineNumber"> 002 </span>กมโต วินิจฺฉโย เวทิตพฺโพ ฯ  
<span class="LineNumber"> 003 </span>	ชาติอาทีนํ   นิจฺฉยาติ ฯ   เย  เต  อริยสจฺจานิ  นิทฺทิสนฺเตน 
<span class="LineNumber"> 004 </span>ภควตา   ชาติปิ   ทุกฺขา   ชราปิ   ทุกฺขา   มรณมฺปิ   ทุกฺขํ โสก-
<span class="LineNumber"> 005 </span>ปริเทวทุกฺขโทมนสฺสุปายาสาปิ   ทุกฺขา   อปฺปิเยหิ   สมฺปโยโค ทุกฺโข   
<span class="LineNumber"> 006 </span>ปิเยหิ   วิปฺปโยโค   ทุกฺโข   ยมฺปิจฺฉํ  น  ลภติ  ตมฺปิ  ทุกฺขํ สงฺขิตฺเตน   
<span class="LineNumber"> 007 </span>ปฺจุปาทานกฺขนฺธาปิ   ทุกฺขาติ<SUP>๑</SUP>  ทุกฺขนิทฺเทเส  ทฺวาทส ธมฺมา  ยายํ  
<span class="LineNumber"> 008 </span>ตณฺหา  โปโนพฺภวิกา  นนฺทิราคสหคตา  ตตฺร ตตฺราภินนฺทินี เสยฺยถีทํ  
<span class="LineNumber"> 009 </span>กามตณฺหา  ภวตณฺหา  วิภวตณฺหาติ<SUP>๒</SUP>  สมุทยนิทฺเทเส ติวิธา ตณฺหา  
<span class="LineNumber"> 010 </span>โย  ตสฺสาเยว  ตณฺหาย  อเสสวิราคนิโรโธ  จาโค ปฏินิสฺสคฺโค มุตฺติ  
<span class="LineNumber"> 011 </span>อนาลโยติ<SUP>๓</SUP>  เอวํ  นิโรธนิทฺเทเส  อตฺถโต  เอกเมว นิพฺพานํ กตมํ   
<span class="LineNumber"> 012 </span>ทุกฺขนิโรธคามินีปฏิปทา   อริยสจฺจํ   อยเมว  อริโย  อฏฺ€งฺคิโก มคฺโค  
<span class="LineNumber"> 013 </span>เสยฺยถีทํ  สมฺมาทิฏฺ€ิ  ฯเปฯ สมฺมาสมาธีติ<SUP>๔</SUP> เอวํ มคฺคนิทฺเทเส 
<span class="LineNumber"> 014 </span>อฏฺ€  ธมฺมาติ  อิติ<SUP>๕</SUP>  จตุนฺนํ  สจฺจานํ  นิทฺเทเส  ชาติอาทโย ธมฺมา 
<span class="LineNumber"> 015 </span>วุตฺตา   เตสํ   ชาติอาทีนํ  นิจฺฉยาติ  เอตฺถ  วินิจฺฉโย  เวทิตพฺโพ  ฯ 
<span class="LineNumber"> 016 </span>เสยฺยถีทํ ฯ   อยํ  หิ  ชาติสทฺโท  อเนกตฺโถ  ฯ  ตถาเหส  เอกมฺปิ 
<span class="LineNumber"> 017 </span>ชาตึ  เทฺวปิ  ชาติโยติ<SUP>๖</SUP>  เอตฺถ  ภเว  อาคโต  ฯ  อตฺถิ  วิสาเข 
<span class="LineNumber"> 018 </span>นิคฺคณฺ€า  นาม  สมณชาตีติ<SUP>๗</SUP>  เอตฺถ  นิกาเย  ฯ ชาติ ทฺวีหิ ขนฺเธหิ 
<span class="LineNumber"> 019 </span>สงฺคหิตาติ<SUP>๘</SUP>  เอตฺถ   สงฺขตลกฺขเณ  ฯ  ยํ  มาตุ  กุจฺฉิสฺมึ  ป€มํ 
<span class='footnote'>๑. ที. มหา. ๑๐/๓๔๐ ฯ  ๒. ที. มหา. ๑๐/๓๔๓ ฯ  ๓. ที. มหา. ๑๐/๓๔๕ ฯ </span>
<span class='footnote'>๔. อภิ. วิ. ๓๕/๑๓๖ ฯ  ๕. อิติสทฺโท อติเรโก วิย ทิสฺสติ ฯ ๖. ที. สี. ๙/๑๗ ฯ </span>
<span class='footnote'>๗. องฺ. ติก. ๒๐/๒๖๔ ฯ   ๘. อภิ. ธา. ๓๖/๑๔ ฯ </span>
