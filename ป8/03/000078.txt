<span class="LineNumber"> 001 </span>                               วิสุทฺธิมคฺเค 
<span class="LineNumber"> 002 </span>ตปฺปฏิปกฺขตฺตาติปิ   ทุกฺขนิโรธนฺติ   วุจฺจติ ฯ   ทุกฺขสฺส   วา อนุปฺปาท-
<span class="LineNumber"> 003 </span>นิโรธปจฺจยตฺตา   ทุกฺขนิโรธนฺติ ฯ   จตุตฺถสจฺจํ   ปน  ยสฺมา เอตํ   
<span class="LineNumber"> 004 </span>ทุกฺขนิโรธํ   คจฺฉติ  อารมฺมณวเสน  ตทภิมุขีภูตตฺตา  ปฏิปทา  จ โหติ   
<span class="LineNumber"> 005 </span>ทุกฺขนิโรธปฺปตฺติยา   ตสฺมา  ทุกฺขนิโรธคามินีปฏิปทาติ  วุจฺจติ  ฯ 
<span class="LineNumber"> 006 </span>ยสฺมา   ปเนตานิ  พุทฺธาทโย  อริยา  ปฏิวิชฺฌนฺติ  ตสฺมา  อริยสจฺจานีติ 
<span class="LineNumber"> 007 </span>วุจฺจนฺติ  ฯ  ยถาห  ฯ  จตฺตารีมานิ  ภิกฺขเว อริยสจฺจานิ กตมานิ ฯเปฯ 
<span class="LineNumber"> 008 </span>อิมานิ   โข  ภิกฺขเว  จตฺตาริ  อริยสจฺจานิ  อริยา  อิมานิ  
<span class="LineNumber"> 009 </span>ปฏิวิชฺฌนฺติ ตสฺมา   อริยสจฺจานีติ   วุจฺจนฺตีติ ฯ   อปิจ   อริยสฺส   
<span class="LineNumber"> 010 </span>สจฺจานีติปิ อริยสจฺจานิ ฯ   ยถาห ฯ   สเทวเก   โลเก ฯเปฯ  มนุสฺสาย 
<span class="LineNumber"> 011 </span>ตถาคโต   อริโย   ตสฺมา   อริยสจฺจานีติ   วุจฺจนฺตีติ<SUP>๑</SUP>  ฯ  อถวา 
<span class="LineNumber"> 012 </span>เอเตสํ   อภิสมฺพุทฺธตฺตา  อริยภาวสิทฺธิโตปิ  อริยสจฺจานิ  ฯ  ยถาห  ฯ 
<span class="LineNumber"> 013 </span>อิเมสํ   โข   ภิกฺขเว   จตุนฺนํ   อริยสจฺจานํ  ยถาภูตํ  อภิสมฺพุทฺธตฺตา 
<span class="LineNumber"> 014 </span>ตถาคโต   อรหํ  สมฺมาสมฺพุทฺโธ  อริโยติ  วุจฺจตีติ<SUP>๒</SUP>  ฯ  อปิจ  โข 
<span class="LineNumber"> 015 </span>ปน   อริยานิ  สจฺจานีติปิ  อริยสจฺจานิ  ฯ  อริยานีติ  ตถานิ  
<span class="LineNumber"> 016 </span>อวิตถานิ อวิสํวาทกานีติ   อตฺโถ ฯ  ยถาห  ฯ  อิมานิ  โข  ภิกฺขเว  จตฺตาริ 
<span class="LineNumber"> 017 </span>อริยสจฺจานิ   ตถานิ   อวิตถานิ   อนฺถานิ   ตสฺมา   อริยสจฺจานีติ 
<span class="LineNumber"> 018 </span>วุจฺจนฺตีติ<SUP>๓</SUP> ฯ เอวเมตฺถ นิพฺพจนโต วินิจฺฉโต เวทิตพฺโพ ฯ  
<span class="LineNumber"> 019 </span>	กถํ   ลกฺขณาทิปฺปเภทโย ฯ  เอตฺถ  หิ  พาธนลกฺขณํ  ทุกฺขสจฺจํ 
<span class="LineNumber"> 020 </span>สนฺตาปนรสํ   ปวตฺติปจฺจุปฏฺ€านํ   ปภวลกฺขณํ   สมุทยสจฺจํ 
<span class="LineNumber"> 021 </span>อนุปจฺเฉทกรณรสํ   ปลิโพธปจฺจุปฏฺ€านํ   สนฺติลกฺขณํ   นิโรธสจฺจํ 
<span class='footnote'>๑. สํ. มหาวาร. ๑๙/๕๔๕ ฯ  ๒. สํ. มหาวาร. ๑๙/๕๔๓ ฯ  ๓. สํ. มหาวาร. ๑๙/๕๔๕ ฯ </span>
