<span class="LineNumber"> 001 </span>                                ขนฺธนิทฺเทส  วณฺณนา
<span class="LineNumber"> 002 </span>ทูเรติ    เอวํ   อนฺโตคพฺภปมุขปริเวณสงฺฆารามสีมาคามคามเขตฺต- 
<span class="LineNumber"> 003 </span>ชนปทรชฺชสมุทฺทจกฺกวาเฬสุ    ตทนฺโตคธพหิคตานํ<SUP>๑</SUP>   วเสน สนฺติก-
<span class="LineNumber"> 004 </span>ทูรตา เวทิตพฺพา ฯ 
<span class="LineNumber"> 005 </span>	ตเทกชฺฌนฺติ   ตํ   เอกชฺฌํ  เอกโต  ฯ  อภิสฺูหิตฺวาติ  สํหริตฺวา 
<span class="LineNumber"> 006 </span>วา   สมุหํ   วา   กตฺวา  ฯ   อภิสงฺขิปิตฺวาติ   สงฺขิปิตฺวา  สงฺเขปํ 
<span class="LineNumber"> 007 </span>กตฺวา  ฯ  สพฺพมฺปิ  รูปํ  ฯเปฯ  ทสฺสิตํ  โหตีติ  อิมินา รูปกฺขนฺธ-
<span class="LineNumber"> 008 </span>สทฺทานํ สมานาธิกรณสมาสภาวํ   ทสฺเสติ  ฯ   เตเนวาห   น   หิ 
<span class="LineNumber"> 009 </span>รูปโต   อฺโ   รูปกฺขนฺโธ   นาม   อตฺถีติ  ฯ   ราสิภาวุปคมเนน 
<span class="LineNumber"> 010 </span>เวทนากฺขนฺธาทโยติ ทสฺสิตํ โหตีติ<SUP>๒</SUP> อาเนตฺวา สมฺพนฺธิตพฺพํ ฯ 
<span class="LineNumber"> 011 </span>	สนฺตติวเสน   ขณาทิวเสน   จาติ   เอตฺถ   อทฺธาสมยวเสน 
<span class="LineNumber"> 012 </span>อตีตาทิวิภาคสฺส   อวจนํ   สุขาทิวเสน   ภินฺนาย   อตีตาทิภาววจนโต
<span class="LineNumber"> 013 </span>น   หิ  สุขาเอว  อทฺธาวเสน  สมยวเสน  จ  อตีตาทิกา  โหติ  ตถา 
<span class="LineNumber"> 014 </span>ทุกฺขาเอว  อทุกฺขมสุขาเอว  จ  กายิกเจตสิกาทิภาเวน  ภินฺนา  ฯ เตน 
<span class="LineNumber"> 015 </span>เวทนาสมุทาโย   อทฺธาสมยวเสน   อตีตาทิภาเวน   วตฺตพฺพตํ   อรหติ 
<span class="LineNumber"> 016 </span>สมุทายสฺส  เตหิ  ปริจฺฉินฺทิตพฺพตฺตา  ฯ  เวทเนกเทสา  ปน  คยฺหมานา 
<span class="LineNumber"> 017 </span>สนฺตติขเณหิ   ปริจฺเฉทํ   อรหนฺติ  ตถา  ปริจฺฉินฺทิตฺวา  คเหตพฺพโต  ฯ 
<span class="LineNumber"> 018 </span>เอกสนฺตติยมฺปน   สุขาทีสุ   อเนกเภทภินฺเนสุ   โย   เภโท ปริจฺฉินฺทิ-
<span class="LineNumber"> 019 </span>ตพฺพภาเวน  คหิโต  ตสฺส  เอกปฺปการสฺส  ปากฏสฺส ปริจฺเฉทิกา 
<span class="LineNumber"> 020 </span>ตํสหิตทฺวาราลมฺพณปฺปวตฺตา    อวิจฺเฉเทน    ตทุปฺปาทเกกวิธวิสยสมา- 
<span class="LineNumber"> 021 </span>โยคปฺปวตฺตา  จ  สนฺตติ  ภวิตุํ  อรหตีติ ตสฺสา เภทนฺตรํ อนามสิตฺวา 
<span class='footnote'>๑. ม. ตทนโตคตพหิคตานํ.   ๒. ม. ทสฺสิตา โหนฺตีติ. </span>
