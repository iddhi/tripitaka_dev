<span class="LineNumber"> 001 </span>                              วิสุทฺธิมคฺค  สํวณฺณนายํ  
<span class="LineNumber"> 002 </span>นาม   อตฺถิ  เตหิปิ  จตูหิ  มหาภูเตหิ  วินา  อภาวโต  อุปาทาย-
<span class="LineNumber"> 003 </span>รูเปหิ ภวิตพฺพนฺติ   อธิปฺปาโย  ฯ   เอกจฺจานนฺติ   อภยคิริวาสีนํ  ฯ 
<span class="LineNumber"> 004 </span>ปฏิกฺขิตฺตนฺติ   เอตฺถ   เอวํ   ปฏิกฺเขโป   เวทิตพฺโพ  ฯ  มิทฺธรูปเมว 
<span class="LineNumber"> 005 </span>น   โหติ   นีวรเณสุ  เทสิตตฺตา  ฯ  ยสฺส  หิ  นีวรเณสุ  เทสนา  ตํ 
<span class="LineNumber"> 006 </span>น  รูปํ  ทิฏฺ€ํ<SUP>๑</SUP>  ยถา  กามจฺฉนฺโท  ฯ  สิยา  ปเนตํ ทุวิธํ มิทฺธํ รูปํ 
<span class="LineNumber"> 007 </span>อรูปฺจาติ  ฯ   ตตฺถ  ยํ  อรูปํ  ตํ  นีวรเณสุ  เทสิตํ  น  รูปนฺติ  ฯ 
<span class="LineNumber"> 008 </span>ตนฺน   วิเสสวจนาภาวโต  ฯ   น   หิ  วิเสเสตฺวา  มิทฺธํ  นีวรเณสุ 
<span class="LineNumber"> 009 </span>เทสิตํ   ตสฺมา   มิทฺธสฺส   ทุวิธตํ   ปริกปฺเปตฺวาปิ   น   สกฺกา 
<span class="LineNumber"> 010 </span>นีวรณภาวํ  นิวตฺเตตุํ  ฯ  สกฺกา  หิ  วตฺตุํ  ยนฺตํ  อรูปโต  อฺํ  มิทฺธํ 
<span class="LineNumber"> 011 </span>ปริกปฺปิตํ   ตมฺปิ   นีวรณํ   มิทฺธสภาวตฺตา   อิตรํ   มิทฺธํ   วิยาติ  ฯ 
<span class="LineNumber"> 012 </span>ภวตุ  นีวรณํ  โก  วิโรโธติ  เจ  ฯ  นีวรณฺจ  ปหาตพฺพํ ปฺจ นีวรเณ 
<span class="LineNumber"> 013 </span>ปหาย  อทฺธา  มุนีสิ  สมฺพุทฺโธ  นตฺถิ  นีวรณา  ตวาติ<SUP>๒</SUP>  วจนโต ฯ 
<span class="LineNumber"> 014 </span>อปฺปหาตพฺพฺจ   รูปํ   กตเม   ธมฺมา   เนว  ทสฺสเนน  น  ภาวนาย 
<span class="LineNumber"> 015 </span>ปหาตพฺพา   จตูสุ   ภูมีสุ   กุสลํ   จตูสุ   ภูมีสุ   วิปาโก  ตีสุ  ภูมีสุ 
<span class="LineNumber"> 016 </span>กิริยาพฺยากตํ   รูปฺจ   นิพฺพานฺจ   อิเม  ธมฺมา  เนว  ทสฺสเนน  น 
<span class="LineNumber"> 017 </span>ภาวนาย  ปหาตพฺพาติ<SUP>๓</SUP>  วจนโต  ฯ น เจตฺถ ตทารมฺมณกิเลสปฺปหานํ 
<span class="LineNumber"> 018 </span>อธิปฺเปตํ   รูปํ   ภิกฺขเว  น  ตุมฺหากํ  ตํ  ปชหถาติ<SUP>๔</SUP>  อาทีสุ  วิย 
<span class="LineNumber"> 019 </span>กามจฺฉนฺทาทีนํ   ตถา   ปหานสฺส  อนธิปฺเปตตฺตา  ฯ  ตสฺมา  น  มิทฺธํ 
<span class="LineNumber"> 020 </span>รูปํ  ฯ  ยทิ  มิทฺธสฺส  รูปภาวํ  น  สมฺปฏิจฺฉถ  กถํ  ภควโต  นิทฺทา ฯ 
<span class='footnote'>๑. ม. อยํ ปาโ€ นตฺถิ.   ๒. ขุ. สุ. ๒๕/๓๕๔ ฯ   ๓. อภิ. สํ. ๓๔/๓๔๖ ฯ </span>
<span class='footnote'>๔. สํ. ขนฺธวาร. ๑๗/๓๐ ฯ </span>
