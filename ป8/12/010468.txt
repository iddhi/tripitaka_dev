<span class="LineNumber"> 001 </span>                               วิสุทฺธิมคฺค  สํวณฺณนายํ  
<span class="LineNumber"> 002 </span>ชีวิเต  อหิตาวหปจฺจตฺถิเก  วิย  นิรเปกฺขจิตฺตตํ<SUP>๑</SUP> อุปฏฺ€เปติ ฯ ตตฺถ จ 
<span class="LineNumber"> 003 </span>อภิภุยฺย   เนกฺขมฺเมนาติ  ตสฺมึ  กายจิตฺเต  อนเปกฺขภาเวน  อินฺทฺริยานํ 
<span class="LineNumber"> 004 </span>ติกฺขภาวาปาทเนน   อุปฺปนฺนํ   ทุกฺขํ<SUP>๒</SUP>  วิริเยน  อภิภวิตฺวา  ภาวนํ 
<span class="LineNumber"> 005 </span>สมฺปาเทตีติ  ฯ  อนฺตราติ  ยถาธิปฺเปตาย  ภาวนาสิทฺธิยา  อนฺตราว  ฯ 
<span class="LineNumber"> 006 </span>อพฺโพสาเนนาติ อสงฺโกจเนน ฯ 
<span class="LineNumber"> 007 </span>	เอวํ   วุตฺตานนฺติ   เอวํ   นวหากาเรหิ   อินฺทฺริยานิ   ติกฺขานิ 
<span class="LineNumber"> 008 </span>ภวนฺตีติ  อาทินา  อฏฺ€กถายํ  วุตฺตานํ  ฯ  เอตฺถ  จ ยถา นาม สุขุมานํ 
<span class="LineNumber"> 009 </span>มุตฺตาปวาฬาทีนํ   วิชฺฌเน   สุขุมตเรน   เวธเนน   ภวิตพฺพํ  เอวเมว 
<span class="LineNumber"> 010 </span>สณฺหสุขุมานํ   รูปารูปธมฺมานํ   ปจฺจยสฺส   จ   ปริคฺคณฺหเน   ติกฺเขน 
<span class="LineNumber"> 011 </span>าเณน  ภวิตพฺพํ  ฯ  เตสํ  ปน ขยวยทสฺสเนน<SUP>๓</SUP> ติกฺขตเรน ภวิตพฺพํ ฯ 
<span class="LineNumber"> 012 </span>ติกฺขตรตา  จสฺส  นิสานสิลาย  สณฺหมฏฺ€ตากรเณน<SUP>๔</SUP>  วิย ผรสุธาราย 
<span class="LineNumber"> 013 </span>นิสิตภาวาปาทเนน  อินฺทฺริยานํ  ติกฺขภาวาปาทเนน  สาเธตพฺพา  ฯ ตํ จ 
<span class="LineNumber"> 014 </span>เยหิ   นวหิ  อากาเรหิ  โหติ  เตสุ  ขณิกานํ  สงฺขารานํ  ขเณ  ขเณ 
<span class="LineNumber"> 015 </span>ภิชฺชนาการทสฺสนํ   ป€มํ   วุตฺตํ   อุปฺปนฺนุปฺปนฺนานํ  สงฺขารานํ  ขยเมว 
<span class="LineNumber"> 016 </span>ปสฺสตีติ  ฯ  อสติ  าณสฺส  ติกฺขตรภาเว  ตทภาวโต  เสสินฺทฺริย-
<span class="LineNumber"> 017 </span>ติกฺขตา ตสฺส   สมฺภารภาวโต   วุตฺตา   อวินาภาวโต   วา  ฯ 
<span class="LineNumber"> 018 </span>สกฺกจฺจกิริยาทิคฺคหณํ   ปน   ตสฺส   อุปายทสฺสนํ  ฯ   อสปฺปายานิ 
<span class="LineNumber"> 019 </span>โภชนาทีนิ   อนุปยุชฺชนาทิวเสน   วชฺเชตฺวา   สปฺปายานิ   มตฺตโส 
<span class="LineNumber"> 020 </span>เสวมาเนน  ฯ   รูปารูปธมฺมานํ   อจฺจนฺตวิธุรตาย   เอกชฺฌํ อสมฺมสิตพฺ-
<span class="LineNumber"> 021 </span>พตฺตา  ตถา  สมฺมสนสฺส  จ  อิธ  อนธิปฺเปตตฺตา  กาเลน รูปํ 
<span class='footnote'>๑. ม. นิรเปกฺขจิตฺตํ. ๒. ม. อุปฺปนฺนํ อุปฺปนฺนํ ทุกฺขํ. ๓. ม. ขยวยทสฺสเน. </span>
<span class='footnote'>๔. ม. สณฺหมฏฺ€ตาย กรเณน. </span>
