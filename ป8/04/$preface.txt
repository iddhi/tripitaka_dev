<span class="LineNumber"> 001 </span>                                         คำนำ
<span class="LineNumber"> 002 </span>                                (เมื่อพิมพ์ครั้งแรก)
<span class="LineNumber"> 003 </span>	<B>วิสุทธิมรรค</B>  เป็นปกรณ์พิเศษที่พระเถระชาวชมพูทวีปผู้มี
<span class="LineNumber"> 004 </span>ชื่อเสียงรูปหนึ่งได้รจนาขึ้น   เมื่อพระพุทธศาสนาล่วงไปได้ประมาณ  
<span class="LineNumber"> 005 </span>๑,๐๐๐  ปี  ที่ลังกาทวีป  พระเถระรูปนี้คือ  พระพุทธโฆสะ  เป็นที่รู้จักกัน
<span class="LineNumber"> 006 </span>มากในเมืองไทย  และในเมืองที่นับถือพระพุทธศาสนาทั้งปวง  เพราะ
<span class="LineNumber"> 007 </span>ท่านได้ทำหนังสือทางพระพุทธศาสนาที่เป็นภาษามคธไว้มาก  งานใหญ่
<span class="LineNumber"> 008 </span>ที่เป็นมรดกตกทอดมาถึงเราทั้งหลาย  ก็คือ  งานแปลคัมภีร์อรรถกถา
<span class="LineNumber"> 009 </span>พระไตรปิฎกจากภาษาสีหฬเป็นภาษามคธ  หรือ  ภาษาบาลี  ในเมือง
<span class="LineNumber"> 010 </span>ไทยได้เรียนคัมภีร์ที่ท่านทำไว้เป็นภาษามคธตั้งแต่ประโยค  ๓  คือ 
<span class="LineNumber"> 011 </span>อรรถกถาธรรมบท  จนถึงประโยค ๙  คือวิสุทธิมรรค  โดยเฉพาะ
<span class="LineNumber"> 012 </span>หนังสือวิสุทธิมรรคเป็นเรื่องที่นิยมศึกษากันมาก  นับถือว่าเป็นปกรณ์
<span class="LineNumber"> 013 </span>สำคัญปกรณ์หนึ่ง  เพราะท่านพระพุทธโฆสะได้ประมวลธรรมในพระ
<span class="LineNumber"> 014 </span>ไตรปิฎก  มาแสดงไว้เป็นหมวด ๆ  ตั้งแต่ศีล  และสมาธิ  ปัญญา  โดย
<span class="LineNumber"> 015 </span>ลำดับ  วิธีแต่งเหมือนอย่างแต่งกระทู้  หรือเรียงความแก้กระทู้ธรรม
<span class="LineNumber"> 016 </span>ในปัจจุบัน  คือขยายความย่อให้พิสดาร  บทกระทู้ของวิสุทธิมรรค ว่า
<span class="LineNumber"> 017 </span>ด้วยไตรสิกขา ซึ่งเป็นหัวข้อใหญ่ในพระพุทธศาสนาทั้งสิ้น  นับว่าเป็น
<span class="LineNumber"> 018 </span>บทกระทู้ของหัวใจการปฏิบัติธรรมทีเดียว  ท่านพระพุทธโฆสะแต่ง
<span class="LineNumber"> 019 </span>อธิบายโดยวิจิตรพิสดารอย่างเป็นระเบียบเรียบร้อย  ได้อ้างพระพุทธ-
<span class="LineNumber"> 020 </span>วจนะเป็นอาคตสถานไว้ในที่นั้น ๆ  ทั่วไป   แสดงว่าท่านมีความรู้
<span class="LineNumber"> 021 </span>แตกฉานในพระไตรปิฎก  สามมารถยกเอาธรรมที่ว่าด้วยศีล  มารวมไว้
<span class="LineNumber"> 022 </span>ในหมวดศีล  ยกเอาธรรมที่เกี่ยวกับสมาธิมารวมไว้ในหมวดสมาธิ
<span class="LineNumber"> 023 </span>ยกเอาธรรมที่กล่าวถึงปัญญามารวมไว้ในหมวดปัญญา  โดยปันออก
<span class="LineNumber"> 024 </span>เป็นนิเทศ ๆ  รวมทั้งหมด  ๒๓  นิเทศ  และประวัติแห่งการแต่ง
<span class="LineNumber"> 025 </span>วิสุทธิมรรคปกรณ์ของท่านก็คล้ายกับการแต่งสอบไล่  เพราะพระเถระ
<span class="LineNumber"> 026 </span>ชาวสีหฬได้ออกกระทู้ให้ท่านแต่งดูก่อน    เมื่อท่านทำได้เป็นที่พอใจ
<span class="LineNumber"> 027 </span>จึงจะยอมยกคัมภีร์อรรถกถาภาษาสีหฬ  ให้ท่านแปลเป็นภาษามคธต่อ
<span class="LineNumber"> 028 </span>ไป  ท่านพระพุทธโฆสะได้ทำสำเร็จอย่างรวดเร็วและดียิ่ง  เป็นที่พอใจ
<span class="LineNumber"> 029 </span>ของพระเถระชาวสีหฬทั้งปวง   ฉะนั้น  คัมภีร์วิสุทธิมรรคนี้จึงเป็นวิทยา- 
<span class="LineNumber"> 030 </span>นิพนธ์สอบความรู้ของท่านพระพุทธโฆสะ  ที่รับรองกันว่า  เป็นชั้นเยี่ยม  
<span class="LineNumber"> 031 </span>มาตั้งแต่เบื้องต้น  และเป็นที่รับรองกันในหมู่นักศึกษาตลอดมา
<span class="LineNumber"> 032 </span>	วิสุทธิมรรคปกรณ์นี้  แม้จะได้ใช้เป็นหลักสูตรการศึกษาพระปริยัติ-
<span class="LineNumber"> 033 </span>ธรรมแผนกภาษาบาลีแห่งคณะสงฆ์ประเทศไทยมานาน  แต่สำนวน
<span class="LineNumber"> 034 </span>แปลเป็นภาษาไทยยังมีน้อย  และที่เป็นหลักฐานก็มีเพียงบางตอนที่เป็น
<span class="LineNumber"> 035 </span>การแปลเฉลยข้อสอบสนามหลวง  นักเรียนต้องคัดลอกจากผู้ได้รวบรวม
<span class="LineNumber"> 036 </span>ไว้มาศึกษากัน  จะอาศัยสำนวนที่แปลกันภายนอกของแต่ละบุคคลก็ไม่
<span class="LineNumber"> 037 </span>ค่อยให้ความแน่ใจนัก  มหามกุฎราชวิทยาลัยได้ปรารภจะให้มีฉบับแปล
<span class="LineNumber"> 038 </span>ของมหากุฎ ฯ  เพื่อเป็นอุปกรณ์การศึกษาและเพื่อให้เป็นหนังสืออ่าน
<span class="LineNumber"> 039 </span>ได้ทั่วไปสำหรับผู้ที่มุ่งหาความรู้  และเป็นคู่มือในการปฏิบัติพระพุทธ-
<span class="LineNumber"> 040 </span>ศาสนา  จึงได้ขอให้ท่านผู้ทรงคุณวุฒิมากท่านช่วยกันแปลและตรวจแก้
<span class="LineNumber"> 041 </span>เพื่อให้เป็นฉบับแปลของมหามกุฎราชวิทยาลัย  บัดนี้ได้ทำเสร็จ ๒  นิเทศ
<span class="LineNumber"> 042 </span>คือสีลนิเทศ  และ  ธุดงคนิเทศ  รวมเข้าเป็นตอนที่หนึ่ง  กำลังแปล
<span class="LineNumber"> 043 </span>และตรวจพิมพ์นิเทศต่อไปโดยลำดับ 
<span class="LineNumber"> 044 </span>	มหามกุฎราชวิทยาลัย  ขอขอบคุณท่านผู้ได้ช่วยแปลช่วยตรวจ
<span class="LineNumber"> 045 </span>และผู้ที่ได้ช่วยในการนี้ทุก ๆ  ท่าน  ตั้งแต่เบื้องต้นจนสำเร็จเป็นฉบับ
<span class="LineNumber"> 046 </span>พิมพ์  และขออุทิศน้ำพักน้ำแรงในการทำกิจนี้บูชาคุณท่านพระพุทธ-
<span class="LineNumber"> 047 </span>โฆสะผู้รจนาวิสุทธิมรรคปกรณ์นี้   และท่านบูรพาจารย์ผู้สืบศาสนา
<span class="LineNumber"> 048 </span>สั่งสอนมาโดยลำดับ  จนถึงบุคคลในรุ่นนี้สามารถเรียนแปลออกมาเป็น  
<span class="LineNumber"> 049 </span>ภาษาไทยได้
<span class="LineNumber"> 050 </span>					<I>มหามกุฏราชวิทยาลัย  ในพระบรมราชูปถัมภ์</I>
<span class="LineNumber"> 051 </span>สิงหาคม  ๒๕๐๘
