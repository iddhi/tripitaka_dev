<span class="LineNumber"> 001 </span>โคนไม้ด้วย  <B>อพฺโภกาสิกงฺคํ  สมาทิยามิ</B>   ข้าพเจ้าสมาทานองค์ของ
<span class="LineNumber"> 002 </span>ภิกษุผู้มีอันอยู่กลางแจ้งเป็นปกติ  ดังนี้.
<span class="LineNumber"> 003 </span>                         [ วิธี   ( ปฏิบัติ)   ในอัพโภกาสิกังคะ ] 
<span class="LineNumber"> 004 </span>           ก็แล     การเข้าไปสู่โรงอุโบสถเพื่อการฟังธรรมก็ดี<SUP>๑</SUP>   เพื่อทำ
<span class="LineNumber"> 005 </span>อุโบสก็ดี   ย่อมควรแก่อัพโภกาสิกภิกษุนั้น     ถ้าเมื่อเธอเข้าไปแล้ว
<span class="LineNumber"> 006 </span>ฝนตกลงมาไซร้    เมื่อฝนยังตกอยู่    อย่าเพิ่งออก   ต่อฝนหยุดจึงออกไป
<span class="LineNumber"> 007 </span>อันอัพโภกาสิกภกษุนั้นเข้าไปสู่โรงฉัน     หรือโรงไฟ      ทำวัตรก็ดี
<span class="LineNumber"> 008 </span>(เข้าไป)  อาปุจฉา   (เชื้อเชิญ)   ภิกษุเถระด้วยภัตตาหารในโรงฉันก็ดี
<span class="LineNumber"> 009 </span>เมื่อให้อุทเทส   (สอน)    หรือถือเอาอุทเทส   (เรียน)     เข้าไปแม้ที่
<span class="LineNumber"> 010 </span>มุงบังก็ดี   ขนเครื่องเสนาสนะ     มีเตียงตั่งเป็นต้นที่วางเกะกะอยู่ข้างนอก
<span class="LineNumber"> 011 </span>เข้าไปไว้ภายใน  (ที่มุงบัง)  ก็ดี     ย่อมควร   (ทุกอย่าง)   ถ้าเดินทาง
<span class="LineNumber"> 012 </span>ถือบริขารของภิกษุที่เป็นผู้เฒ่ากว่าไป  เมื่อฝนตก      เข้าสู่ศาลาอันตั้งอยู่
<span class="LineNumber"> 013 </span>ในท่ามกลาง<SUP>๒</SUP>    ก็ควร    ถ้ามิได้ถืออะไร     จะแล่นไปด้วยหวังใจว่า
<span class="LineNumber"> 014 </span>จะอยู่ในศาลา  ย่อมไม่ควร<SUP>๓</SUP>  แต่พึงเดินโดยปกติเข้าไป   ยืนอยู่จนฝนหยุด
<span class="LineNumber"> 015 </span>จึงไปเทอญ   นี้เป็นวิธี  (ปฏิบัติ)  แห่งอัพโภกาสิกภิกษุ     นัยแม้แห่ง
<span class="LineNumber"> 016 </span>รุกขมูลิกภิกษุก็ดุจนัยนี้.

<span class='footnote'>๑.  มหาฎีกาขยายความว่า     ไม่ใช่แต่ตัวเข้าไปฟังเอง     คนทั้งหลายอาจอาราธนาเธอให้เข้าไป</span>
<span class='footnote'>แสดงธรรม  เธอเข้าไปเพื่อประโยชน์แก่พระศาสนา   รักษาศรัทธาของผู้ฟัง  ก็ควร.</span>
<span class='footnote'>๒.  มคฺคมชฺเฌ  €ิตสาลํ   มหาฎีกาว่า   เป็นศาลาที่เขาปลูกไว้ตรงกลางทางเดิน  เช่นที่มีอยู่ในสีหล</span>
<span class='footnote'>ทวีป ผู้จะเข้าไปพัก   ไม่ต้องแวะลงจากทาง   ตรงเข้าไปเลย.</span>
<span class='footnote'>๓.  มหาฎีกาท่านว่า  ไม่ควร   เพราะเสียสารูป.</span>
