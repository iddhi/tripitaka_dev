<span class="LineNumber"> 001 </span>           อนึ่ง     อันภิกษุผู้บำเพ็ญอินทรียสังวร   พึงเป็นเช่นพระจิตตคุตต-
<span class="LineNumber"> 002 </span>เถระ    ผู้อยู่ในถ้ำใหญ่    ชื่อกุรัณฑกะ    และพระมหามิตตเถระผู้อยู่ใน
<span class="LineNumber"> 003 </span>มหาวิหารชื่อโจรกะ.
<span class="LineNumber"> 004 </span>                       [ เรื่องพระจิตตคุตตเถระ ] 
<span class="LineNumber"> 005 </span>           ได้ยินว่า     ในถ้ำใหญ่กุรัณฑกะ     มีจิตรกรรมเรื่องอภิเนษกรมณ์
<span class="LineNumber"> 006 </span>แห่งพระพุทธเจ้า   ๗  พระองค์     เป็นที่น่าพึงใจ     ภิกษุหลายรูปเดินเที่ยว
<span class="LineNumber"> 007 </span>ดูเสนาสนะ   เห็นจิตรกรรม  (นั้น)   เข้า     ก็กล่าว     (ชมกะพระเถระ)
<span class="LineNumber"> 008 </span>ว่า   "จิตรกรรม  (นั้น)   น่ารื่นรมย์ใจ"   พระเถระกล่าวว่า  "อาวุโส
<span class="LineNumber"> 009 </span>ทั้งหลาย      เมื่อเราอยู่ในถ้ำมากว่า   ๖๐  ปี      เรายังหารู้ไม่ว่าจิตรกรรม
<span class="LineNumber"> 010 </span>มีหรือไม่มีเลย       วันนี้  อาศัยท่านทั้งหลายผู้ใช้ตา       จึงรู้เดี๋ยวนี้เอง"
<span class="LineNumber"> 011 </span>นัยว่า      พระเถระอยู่มานานถึงเท่านี้     ยังไม่เคยเหลือบแหงนดูถ้ำเลย.
<span class="LineNumber"> 012 </span>อนึ่ง   ที่ใกล้ประตูถ้ำของท่าน   มีไม้กากะทิงอยู่ต้นหนึ่งด้วย      แม้ไม้ต้นนั้น
<span class="LineNumber"> 013 </span>พระเถระก็ไม่เคยแหงนดูเบื้องบนเลย   ต่อได้เห็นเกสรร่วงลงมาที่พื้นดิน
<span class="LineNumber"> 014 </span>ตามฤดูปี  จึงรู้ว่ามันมีดอก   พระราชาได้ทรงสดับคุณสมบัติของพระเถระ
<span class="LineNumber"> 015 </span>มีพระประสงค์จะนมัสการ     ทรงส่ง  (ราชบุรุษไปนิมนต์)   ถึง  ๓  ครั้ง
<span class="LineNumber"> 016 </span>เมื่อพระเถระไม่มา     จึงตรัสสั่งให้รัดถันของพวกหญิงลูกอ่อนในหมู่บ้าน
<span class="LineNumber"> 017 </span>นั้นแล้วให้ประทับตราพระราชลัญจกร  (ที่รัดผ้าถัน)   มีพระราชโองการ
<span class="LineNumber"> 018 </span>ไว้ว่า  "พวกทารกอย่าได้  (ดื่ม)   น้ำนม   ตลอดเวลาที่พระเถระยัง
<span class="LineNumber"> 019 </span>ไม่มา"   พระเถระจึงยอมไปสู่มหาคาม      เพราะความเอ็นดูพวกทารก
<span class="LineNumber"> 020 </span>พระราชาทรงสดับ  (ข่าวนั้น)   แล้ว     ตรัสสั่ง   (ราชบุรุษ)    ว่า
<span class="LineNumber"> 021 </span>แน่ะพนาย   ท่านทั้งหลายจงไปนิมนต์พระเถระเข้ามา   เราจักรับศีล"
