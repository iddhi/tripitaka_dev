<span class="LineNumber"> 001 </span>ออกด้วยหัวข้อคือจิตนี้  ด้วยปัญญา  ๓ ประการนี้     และด้วยความเพียร 
<span class="LineNumber"> 002 </span>เผากิเลสนี้   ยืนอยู่บนแผ่นศิลาคือศีลแล้ว   ยกศัสตราคือวิปัสสนาปัญญา
<span class="LineNumber"> 003 </span>ที่ลับดีแล้วด้วยศิลาคือสมาธิ  ด้วยมือคือปาริหาริกปัญญา  อันกำลังคือ
<span class="LineNumber"> 004 </span>วิริยะสนับสนุนแล้ว   พึงถาง   คือพึงตัด   ทำลาย   ซึ่งชัฏคือตัณหาอัน
<span class="LineNumber"> 005 </span>ตกอยู่แล้วในสันดานของตนนั้นทั้งหมดได้   เปรียบเหมือนบุรุษยืนบน
<span class="LineNumber"> 006 </span>แผ่นดิน  ยกศัสตราที่ลับดีแล้ว ถางกอไผ่ใหญ่ฉะนั้น"   ก็ในขณะแห่ง
<span class="LineNumber"> 007 </span>มรรค   ภิกษุนี้ชื่อว่ากำลังถางชัฏนั้นอยู่     ในขณะแห่งผลชื่อว่าถางชัฏ
<span class="LineNumber"> 008 </span>เสร็จแล้ว  ย่อมเป็นอัครทักขิไณยของ  (มนุษย)  โลก   กับทั้งเทวโลก
<span class="LineNumber"> 009 </span>เพราะฉะนั้น  พระผู้มีพระภาคเจ้าจึงตรัสว่า
<span class="LineNumber"> 010 </span>              <B>"ภิกษุผู้เป็นคนฉลาด   มีความเพียร   มีปัญญา
<span class="LineNumber"> 011 </span>              บริหารตน  ตั้งอยู่ในศีลแล้ว  อบรมจิตและปัญญา
<span class="LineNumber"> 012 </span>              อยู่   นั้น   พึงถางชัฏนี้ได้."</B>
<span class="LineNumber"> 013 </span>           พระผู้มีพระภาคเจ้าตรัสในพระคาถานั้นว่า     เป็นผู้ฉลาด   ด้วย
<span class="LineNumber"> 014 </span>ปัญญาใด   กิจที่ผู้นั้นจะพึงทำในปัญญานั้นหามีไม่   เพราะปัญญานั้น
<span class="LineNumber"> 015 </span>สำเร็จแก่เขาด้วยอานุภาพแห่งบุริมกรรมแล้วทีเดียว   แต่ผู้นั้นพึงเป็นผู้
<span class="LineNumber"> 016 </span>กระทำโดยติดต่อด้วยอำนาจแห่งวิริยะ  เป็นผู้ทำโดยความรู้ดีด้วยอำนาจ
<span class="LineNumber"> 017 </span>แห่งปัญญา   ที่ตรัสไว้ในสองบทว่า   <B>อาตาปี   นิปโก</B>  นั้น  ตั้งอยู่ใน
<span class="LineNumber"> 018 </span>ศีลแล้ว  อบรมสมถะและวิปัสสนา   ที่ตรัสด้วยอำนาจจิตและปัญญานั้น
<span class="LineNumber"> 019 </span>พระผู้มีพระภาคเจ้าทรงแสดงทางแห่งวิสุทธินี้ด้วยมุข  คือ  ศีล  สมาธิ
<span class="LineNumber"> 020 </span>ปัญญา  ในพระคาถานั้น  ดังนี้แล.
