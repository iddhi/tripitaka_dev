<span class="LineNumber"> 001 </span>นัยว่า     "ภิกษุนั้นเห็นรูปด้วยจักษุ"   ดังนี้เป็นอาทิ       ในลำดับแห่งปาฏิ-
<span class="LineNumber"> 002 </span>โมกขสังวรศีลนั้น      พึงทราบวินิจฉัยในอินทริยสังวรศีลนั้นดังต่อไปนี้ : -
<span class="LineNumber"> 003 </span>           บทว่า     ภิกษุนั้น         ได้แก่ภิกษุผู้ตั้งอยู่ในปาฏิโมกขสังวรศีลนั้น
<span class="LineNumber"> 004 </span>คำว่าเห็นรูปด้วยจักษุ      ความว่าเห็นรูปด้วยจักษุวิญญาณอันสามารถใน
<span class="LineNumber"> 005 </span>การเห็นรูป    ซึ่งได้โวหารจักษุ   ด้วยอำนาจแห่งความเป็นเหตุ๑<SUP></SUP>   จริง
<span class="LineNumber"> 006 </span>อยู่   โบราณาจารย์ทั้งหลายกล่าวไว้ว่า      "จักษุย่อมไม่เห็นรูป     เพราะ
<span class="LineNumber"> 007 </span>จักษุไม่มีจิต       แม้จิตก็ไม่เห็นรูป      เพราะจิตไม่มีจักษุ       แต่เมื่อทวาร
<span class="LineNumber"> 008 </span>กับอารมณ์กระทบกันเข้า          บุคคลย่อมเห็นรูปด้วยจิตมีจักษุประสาท
<span class="LineNumber"> 009 </span>เป็นที่ตั้ง"   ก็คำพูดเช่นนี้ชื่อว่า     สสัมภารกถา    เหมือนกถาในคำว่า   ยิง
<span class="LineNumber"> 010 </span>ด้วยธนู  เป็นต้น<SUP>๒</SUP>     เพราะเหตุนั้น       ความที่ว่า       "เห็นรูปด้วยจักษุ-
<span class="LineNumber"> 011 </span>วิญญาณ"     นี้นั่นแหละ       เป็นความหมายในคำว่า      เห็นรูปด้วยจักษุนั้น
<span class="LineNumber"> 012 </span>บทว่า   <B>น     นิมิตฺตคฺคาหี</B>      ความว่า     ย่อมไม่ถือเอานิมิตว่าหญิงหรือ
<span class="LineNumber"> 013 </span>ชาย           หรือนิมิตอันเป็นที่ตั้งแห่งกิเลสมีสุภนิมิตเป็นต้น       ยั้งหยุดอยู่

<span class='footnote'>   ๑.  ตรงนี้เข้าใจยาก   แม้ดูมหาฎีกาแล้วก็ยังไม่ง่ายขึ้น    ดูเหมือนจะหมายความดังนี้   จักษุเป็น</span>
<span class='footnote'>เหตุให้เกิดผลคือการเห็นรูปขึ้น        ถึงแม้ว่าต้องมีวิญญาณประกอบ     การเห็นนั้นจึงจะสำเร็จก็ตาม</span>
<span class='footnote'>แต่วิญญาณเป็นเหตุสาธารณะอันไม่ปรากฏ     ส่วนจักษุเป็นอสาธารณะที่ปรากฏ   เพราะฉะนั้น    พูด</span>
<span class='footnote'>เพียงว่า   "เห็นด้วยจักษุ"   ก็ซึมซาบกันดี   เหมือนคำว่า  "เสียงกลอง"         กลองเป็นเหตุจำเพาะ</span>
<span class='footnote'>ให้เกิดผล   คือเสียงกลอง     ถึงแม้ว่าจะต้องมีคนตีหรือมีสิ่งอะไรมากระทบมันจึงจะเกิดเสียง    แต่ว่า</span>
<span class='footnote'>พูดแต่ผลกับเหตุจำเพาะว่าเสียงกลอง  เราก็เข้าใจซึมซาบดี   ไม่จำต้องพูดให้หมดว่า   "เสียงแห่ง</span>
<span class='footnote'>กลองอันเขาติแล้ว."</span>
<span class='footnote'>  ๒.  สสัมภารกถา  แปลว่าคำพูดมีสัมภาระ   คือมีองค์ประกอบ  จึงจะได้ความสมบูรณ์   เช่นคำว่า</span>
<span class='footnote'>ยิงด้วยธนู   สัมภาระของคำนี้คือลูกธนู   เพราะว่าถ้าไม่มีลูกธนู   การยิงก็ไม่สำเร็จ   แต่เมื่อยิงลูกธนู</span>
<span class='footnote'>ออกไปจากแล่งธนูเสร็จแล้ว   ก็พูดว่า   "ยิงด้วยธนู"    เป็นอันรู้กันฉันใด      คำว่าเห็นรูปด้วยจักษุ   ก็</span>
<span class='footnote'>มีสัมภาระคือจักษุวิญญาณฉันนั้น.</span>
