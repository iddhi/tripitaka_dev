<span class="LineNumber"> 001 </span>                          วิสุทฺธิมคฺค  สํวณฺณนายํ  
<span class="LineNumber"> 002 </span>ปหานนฺติ  ปหานปริทีปนมุเขน  ฌานงฺคานิ  สรุปฺปโต<SUP>๑</SUP> ทสฺเสตุํ ตสฺมึเยว 
<span class="LineNumber"> 003 </span>จาติอาทิ วุตฺตํ ฯ 
<span class="LineNumber"> 004 </span>	ตตฺถ   ตสฺมึเยว   จาติ   ยนฺตํ   ยถาอุปฏฺ€ิตํ   อุคฺคหนิมิตฺตํ 
<span class="LineNumber"> 005 </span>ภินฺทิตฺวา  วิย  อุปฏฺ€ิตํ  ตสฺส  ปฏิจฺฉนฺนภูตํ<SUP>๒</SUP>  ปฏิภาคนิมิตฺตํ ตสฺมึเยว 
<span class="LineNumber"> 006 </span>นิมิตฺเต  ฯ  เจตโสติ  อตฺตนา  สมฺปยุตฺตจิตฺตสฺส  ฯ  อภินิโรปน-
<span class="LineNumber"> 007 </span>ลกฺขโณติ อาโรปนลกฺขโณ   อปฺปนาสภาโวติ   อตฺโถ  ฯ   นิมิตฺตา-
<span class="LineNumber"> 008 </span>นุมชฺชนํ ปฏิภาคนิมิตฺเต   อนุวิจรณํ  ฯ   อารมฺมเณ   หิ   ภมรสฺส 
<span class="LineNumber"> 009 </span>ปทุมสฺสุปริอนุปริพฺภมนํ   วิย   วิจารสฺส   อนุวิจรณากาเรน   ปวตฺติ 
<span class="LineNumber"> 010 </span>อนุมชฺชนกิจฺจํ  ฯ   วิเสโสเอว  อธิคนฺตพฺพโต  วิเสสาธิคโม  ปฏิลทฺโธ 
<span class="LineNumber"> 011 </span>จ  โส  วิเสสาธิคโม  จาติ  ปฏิ  ฯเปฯ  คโม  ฯ ตปฺปจฺจยา ตํเหตุกา 
<span class="LineNumber"> 012 </span>ปฏิลทฺธวิเสสาธิคมปจฺจยา   ปีติ  ฯ   ปีติมนสฺส   ปีติสหิตจิตฺตสฺส  ฯ 
<span class="LineNumber"> 013 </span>ปสฺสทฺธิสมฺภวโตติ   กายจิตฺตปสฺสทฺธีนํ   สํสิชฺฌนโต  ฯ  ปีติมนสฺส  กาโย 
<span class="LineNumber"> 014 </span>ปสฺสมฺภตีติ<SUP>๓</SUP>  หิ  วุตฺตํ ฯ ปสฺสทฺธินิมิตฺตํ ปสฺสทฺธิเหตุกํ สุขํ ปสฺสทฺธ-
<span class="LineNumber"> 015 </span>กาโย สุขํ  เวทยตีติ<SUP>๓</SUP>  วจนโต  ฯ  สุขนิมิตฺตา  สุขปจฺจยา  เอกคฺคตา  ฯ 
<span class="LineNumber"> 016 </span>สุขิโน  จิตฺตํ  สมาธิยตีติ<SUP>๓</SUP>  หิ  วุตฺตํ  ฯ  อิติ ฌานงฺคานิ ปาตุภวนฺตีติ 
<span class="LineNumber"> 017 </span>เอวํ  เอตานิ  วิตกฺกาทีนิ  ฌานงฺคานิ  ตสฺมึเยว  นิมิตฺเต  อุปฺปชฺชนฺติ ฯ 
<span class="LineNumber"> 018 </span>ป€มชฺฌานปฏิพิมฺพภูตนฺติ   ป€มชฺฌานสฺส   ปฏิจฺฉนฺนภูตํ  ฯ   ตํขณํเยว 
<span class="LineNumber"> 019 </span>ปฏิภาคนิมิตฺตปฏิลาภสมกาลเมว   อุปจารชฺฌานมฺปิ   นิพฺพตฺตติ   น 
<span class="LineNumber"> 020 </span>นีวรณปฺปหานเมวาติ อธิปฺปาโย ฯ 
<span class='footnote'>๑. สรูปโต ฯ   ๒. ปฏิจฺฉนฺทภูตนฺติ ภเวยฺย ฯ เอวมุปริปิ ฯ ๓. องฺ. ปุจก. </span>
<span class='footnote'>๒๒/๒๕ ฯ</span>
