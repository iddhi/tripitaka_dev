<span class="LineNumber"> 001 </span>                             วิสุทฺธิมคฺค  สํวณฺณนายํ  
<span class="LineNumber"> 002 </span>อปฺปนาวเสน   ปวตฺตมานา   จิตฺเตกคฺคตา  สมนฺตโต  อารมฺมณํ  ผรนฺตี 
<span class="LineNumber"> 003 </span>วิย   โหตีติ   กตฺวา  วุตฺตํ  ฯ  กสฺมา  ปเนตฺถ  ฌานปาเ€  อคฺคหิตา 
<span class="LineNumber"> 004 </span>จิตฺเตกคฺคตา   คหิตาติ   อนุโยคํ   สนฺธาย   ตตฺถ  จิตฺเตกคฺคตาติ  อาทิ 
<span class="LineNumber"> 005 </span>วุตฺตํ  ฯ  ตตฺถาติ  เตสุ  ฌานงฺเคสุ  ฯ  น  นิทฺทิฏฺ€าติ  สรุปฺปโต<SUP>๑</SUP> 
<span class="LineNumber"> 006 </span>น   นิทฺทิฏฺ€า  ฯ   สามฺโต   ปน   ฌานคฺคหเณน   คหิตา  ฯ 
<span class="LineNumber"> 007 </span>เอวํ  วุตฺตตฺตาติ  สรุปฺเปเนว<SUP>๒</SUP>  วุตฺตตฺตา ฯ องฺคเมว จิตฺเตกคฺคตาติ 
<span class="LineNumber"> 008 </span>สมฺพนฺโธ  ฯ   เยน   อธิปฺปาเยนาติ  เยน  วิตกฺกาทีหิ  สห  วตฺตนฺตํ 
<span class="LineNumber"> 009 </span>ธมฺมํ   ทีเปตุํ  ตสฺส  ปกาสนาธิปฺปาเยน  ฯ  สวิตกฺกํ  สวิจารนฺติ-
<span class="LineNumber"> 010 </span>อาทินา อุทฺเทโส   กโต   โสเอว   อธิปฺปาโย   เตน   ภควตา   วิภงฺเค 
<span class="LineNumber"> 011 </span>จิตฺเตกคฺคตาติ   นิทฺทิสนฺเตน   ปกาสิโต  ฯ   ตสฺมา  สา  ฌานปาเ€ 
<span class="LineNumber"> 012 </span>อคฺคหิตาติ น จินฺเตตพฺพํ ฯ 
<span class="LineNumber"> 013 </span>	อาทิมชฺฌปริโยสานวเสนาติ   ฌานสฺส   อาทิมชฺฌปริโยสาน-
<span class="LineNumber"> 014 </span>วเสน  ฯ ลกฺขณวเสนาติ   เตสํเยว   อปฺปนายํ   ลกฺขิตพฺพภาววเสน  ฯ 
<span class="LineNumber"> 015 </span>ตตฺราติ   ตสฺมึ   กลฺยาณตาลกฺขณานํ   วิภาวเน  ฯ   ปฏิปทาวิสุทฺธีติ 
<span class="LineNumber"> 016 </span>ปฏิปชฺชติ   ฌานํ   เอตายาติ  ปฏิปทา  โคตฺรภูปริโยสาโน  ปุพฺพ-
<span class="LineNumber"> 017 </span>ภาคิโย ภาวนานโย   ปริปนฺถโต   วิสุชฺฌนํ   วิสุทฺธิ   ปฏิปทาย   วิสุทฺธิ 
<span class="LineNumber"> 018 </span>ปฏิปทาวิสุทฺธิ  ฯ   สา  ปนายํ  ยสฺมา  ฌานสฺส  อุปฺปาทกฺขเณ  ลพฺภติ 
<span class="LineNumber"> 019 </span>ตสฺมา   วุตฺตํ   ปฏิปทาวิสุทฺธิ   อาทีติ  ฯ   อุเปกฺขานุพฺรูหนาติ วิโส-
<span class="LineNumber"> 020 </span>เธตพฺพตาทีนํ   อภาวโต   ฌานปริยาปนฺนาย   ตตฺรมชฺฌตฺตุเปกฺขาย 
<span class="LineNumber"> 021 </span>กิจฺจนิปฺผตฺติยา   อนุพฺรูหนา  ฯ   สา   ปนายํ   วิเสสโต   ฌานสฺส 
<span class='footnote'>๑. ๒. สรูปโต สรูเปเนวาติ ภเวยฺย ฯ </span>
