<span class="LineNumber"> 001 </span>                               วิสุทฺธิมคฺค  สํวณฺณนายํ  
<span class="LineNumber"> 002 </span>	เอกายโนติ   เอกมคฺโค  ฯ   มคฺคปริยาโย  หิ  อิธ  อยนสทฺโท 
<span class="LineNumber"> 003 </span>ตสฺมา  เอกมคฺคภูโต  อยํ  ภิกฺขเว  มคฺโค  น เทฺวธาปถภูโตติ อตฺโถ ฯ 
<span class="LineNumber"> 004 </span>เอกํ  วา  นิพฺพานํ  อยติ  คจฺฉตีติ  เอกายโน ฯ เอเกน วา คณสงฺคณิกํ 
<span class="LineNumber"> 005 </span>ปหาย  วูปกฏฺเ€น  ปวิวิตฺเตน  อยิตพฺโพ  ปฏิปชฺชิตพฺโพติ  เอกายโน  ฯ 
<span class="LineNumber"> 006 </span>อยนฺติ   เตนาติ  วา  อยโน  ฯ  เอกสฺส  เสฏฺ€สฺส  ภควโต  อยโนติ 
<span class="LineNumber"> 007 </span>เอกายโน   เตน   อุปฺปาทิตตฺตา  ฯ   เอกสฺมึ   วา   อิมสฺมึเยว 
<span class="LineNumber"> 008 </span>ธมฺมวินเย   อยโนติ  เอกายโน  ฯ  สตฺตานํ  วิสุทฺธิยาติ  ราคาทิมเลหิ 
<span class="LineNumber"> 009 </span>อภิชฺฌาวิสมโลภาทิอุปกฺกิเลเสหิ   จ   สตฺตานํ   วิสุทฺธตฺถาย วิสุชฺฌ-
<span class="LineNumber"> 010 </span>นตฺถาย  ฯ ยทิทนฺติ นิปาโต เย อิเมติ อตฺโถ ฯ ปุพฺเพ สรสลกฺขเณน 
<span class="LineNumber"> 011 </span>มคฺคฏฺเ€น   จ   มคฺโคติ   วุตฺตสฺเสว  กายาทิวิสยเภเทน  จตุพฺพิธตฺตา 
<span class="LineNumber"> 012 </span>จตฺตาโร  สติปฏฺ€านาติ  วุตฺตํ  ฯ  สมฺมปฺปธานาทีสูติ  เอตฺถ อาทิสทฺเทน 
<span class="LineNumber"> 013 </span>อปฺปมาทาภิรติอาทีนํ  สงฺคโห  เวทิตพฺโพ  ฯ  อปฺปมาทาภิรติอาทิ-
<span class="LineNumber"> 014 </span>วเสนาปิ หิ กตฺถจิ วิสุทธิมคฺโค เทสิโต ฯ ยถาห ฯ 
<span class="LineNumber"> 015 </span>	อปฺปมาทรโต ภิกฺขุ   ปมาเท ภยทสฺสิ วา 
<span class="LineNumber"> 016 </span>	อภพฺโพ ปริหานาย   นิพฺพานสฺเสว สนฺติเกติ<SUP>๑</SUP> ฯ 
<span class="LineNumber"> 017 </span>	[๔]   ตตฺราติ   ตสฺสํ   คาถายํ  ฯ   อุปริ   วุจฺจมานคาถาย วิตฺถาร-
<span class="LineNumber"> 018 </span>สํวณฺณนา  นิทฺเทสปฏินิทฺเทสฏฺ€านิยา  ตโต สงฺขิตฺตตรา อตฺถวณฺณนา 
<span class="LineNumber"> 019 </span>อุทฺเทสฏฺ€านิยาติ   อาห   อยํ   สงฺเขปวณฺณนาติ  ฯ   ยถาอุทฺทิฏฺ€สฺส 
<span class="LineNumber"> 020 </span>หิ อตฺถสฺส นิทฺเทสปฏินิทฺเทสา สุกรา สุโพธา จ โหนฺตีติ ฯ 
<span class='footnote'>๑. ขุ. ธ. ๒๕/๑๙ ฯ </span>
