<span class="LineNumber"> 001 </span>                           วิสุทฺธิมคฺค  สํวณฺณนายํ  
<span class="LineNumber"> 002 </span>วุตฺตฺเหตํ   กามํ   เสวนฺตํเยว   ชานาติ   อยํ   ปุคฺคโล  กามครุโก 
<span class="LineNumber"> 003 </span>กามาสโย   กามาธิมุตฺโตติ   กามํ  เสวนฺตํเยว  ชานาติ  อยํ  ปุคฺคโล 
<span class="LineNumber"> 004 </span>เนกฺขมฺมครุโก เนกฺขมฺมาสโย เนกฺขมฺมาธิมุตฺโตติอาทิ ฯ 
<span class="LineNumber"> 005 </span>	อปฺปหีนภาเวน   สนฺตาเน   อนุสยนฺตีติ   อนุสยา   อนุรูปํ  การณํ 
<span class="LineNumber"> 006 </span>ลภิตฺวา  อุปฺปชฺชนฺตีติ  อตฺโถ  ฯ เอเตน เนสํ การณลาเภ อุปฺปชฺชนารหตํ 
<span class="LineNumber"> 007 </span>ทสฺเสติ  ฯ   อปฺปหีนา  หิ  กิเลสา  การณลาเภ  สติ  อุปฺปชฺชนฺติ  ฯ 
<span class="LineNumber"> 008 </span>เก   ปน   เต  ฯ  ราคาทโย  สตฺต  อนาคตา  กิเลสา  ฯ  อตีตา 
<span class="LineNumber"> 009 </span>ปจฺจุปฺปนฺนา   จ   ตํสภาวตฺตา   ตถา   วุจฺจนฺติ  ฯ  น  หิ  ธมฺมานํ 
<span class="LineNumber"> 010 </span>กาลเภเทน   สภาวเภโท   อตฺถิ  ฯ  ตํ  สตฺตวิธํ  อนุสยํ  ตสฺส  ตสฺส 
<span class="LineNumber"> 011 </span>สตฺตสฺส สนฺตาเน ปโรปรภาเวน ปวตฺตมานํ ชานาติ ฯ
<span class="LineNumber"> 012 </span>	จริตนฺติ   สุจริตทุจฺจริตํ  ฯ   ตํ   หิ   วิภงฺเค   จริตนิทฺเทเส 
<span class="LineNumber"> 013 </span>นิทฺทิฏฺ€ํ  ฯ   อถวา  ฯ   จริตนฺติ  จริยา  เวทิตพฺพา  ฯ  ตา  ปน 
<span class="LineNumber"> 014 </span>ราคโทสโมหสทฺธาพุทฺธิวิตกฺกวเสน   ฉ   มูลจริยา  ฯ  ตาสํ  อปริยนฺโต 
<span class="LineNumber"> 015 </span>อนฺตรเภโท   สํสคฺคเภโท   ปน   เตสฏฺ€ิวิโธ  ฯ  ตํ  จริตํ  สภาวโต 
<span class="LineNumber"> 016 </span>สงฺกิเลสโวทานโต   สมุฏฺ€านโต   ผลโต   นิสฺสนฺทโตติ   เอวมาทินา 
<span class="LineNumber"> 017 </span>ปกาเรน ชานาติ ฯ 
<span class="LineNumber"> 018 </span>	อธิมุตฺตีติ   อชฺฌาสยธาตุ  ฯ   สา   ทุวิธา   หีนาธิมุตฺติ ปณีตา-
<span class="LineNumber"> 019 </span>ธิมุตฺตีติ  ฯ   ยาย   หีนาธิมุตฺติกาสตฺตาหีนาธิมุตฺติเกเยว  เสวนฺติ 
<span class="LineNumber"> 020 </span>ปณีตาธิมุตฺติกา  จ  ปณีตาธิมุตฺติเกเอว สา อชฺฌาสยสภาโว<SUP>๑</SUP> อธิมุตฺติ ฯ 
<span class="LineNumber"> 021 </span>ตํ   อธิมุตฺตึ   ชานาติ   อิมสฺส   อธิมุตฺติ   หีนา  อิมสฺส  ปณีตาติ  ฯ 
<span class='footnote'>๑. สารตฺถทีปนิยํ วินยฏีกายมฺปน อชฺฌาสยภาโวติ ทิสฺสติ ฯ </span>
