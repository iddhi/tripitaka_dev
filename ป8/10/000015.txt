<span class="LineNumber"> 001 </span>                           ปญฺหาพฺยากรณ  วณฺณนา  
<span class="LineNumber"> 002 </span>สาธุชเน   นิโยเชติ  ฯ   สาธุกํ  สวนปฏิพทฺธา  หิ  สาสนสมฺปตฺติ  ฯ 
<span class="LineNumber"> 003 </span>วจนตฺถวิภาวเนน   ปเวทิตวิสุทฺธิมคฺคสามฺตฺถสฺส   วิสุทฺธิมคฺคกถา 
<span class="LineNumber"> 004 </span>วุจฺจมานา   อภิรุจึ   อุปฺปาเทตีติ   ปทตฺถโต   วิสุทฺธิมคฺคํ   วิภาเวตุํ 
<span class="LineNumber"> 005 </span>ตตฺถ วิสุทฺธีติอาทิ อารทฺธํ ฯ 
<span class="LineNumber"> 006 </span>	[๓]   ตตฺถ   ตตฺถาติ   ยทิทํ   วิสุทฺธิมคฺคํ   ภาสิสฺสนฺติ   เอตฺถ 
<span class="LineNumber"> 007 </span>วิสุทฺธิมคฺคปทํ   วุตฺตํ  ตตฺถ  ฯ  สพฺพมลวิรหิตนฺติ  สพฺเพหิ  ราคาทิมเลหิ 
<span class="LineNumber"> 008 </span>สพฺเพหิ   สงฺกิเลสมเลหิ   จ  วิรหิตํ  วิวิตฺตํ  ตโตเอว  อจฺจนฺตปริสุทฺธํ 
<span class="LineNumber"> 009 </span>สพฺพทา   สพฺพถา   จ  วิสุทฺธนฺติ  อตฺโถ  ฯ  ยถาวุตฺตํ  วิสุทฺธึ  มคฺคติ 
<span class="LineNumber"> 010 </span>คเวสติ   อธคจฺฉติ   เอเตนาติ   วิสุทฺธิมคฺโค  ฯ   เตนาห  มคฺโคติ อธิคมุ-
<span class="LineNumber"> 011 </span>ปาโย  วุจฺจตีติ  ฯ  วิสุทฺธิมคฺโคติ  จ  นิปฺปริยาเยน โลกุตฺตรมคฺโค 
<span class="LineNumber"> 012 </span>เวทิตพฺโพ  ฯ   ตทุปายตฺตา   ปน   ปุพฺพภาคมคฺโค   ตนฺนิสฺสโย กถา-
<span class="LineNumber"> 013 </span>ปพนฺโธ   จ   ตถา   วุจฺจติ  ฯ   สฺวายํ  วิสุทฺธิมคฺโค  สตฺถารา 
<span class="LineNumber"> 014 </span>เทสนาวิลาสโต   เวเนยฺยชฺฌาสยโต   จ   นานานเยหิ  เทสิโต  เตสุ 
<span class="LineNumber"> 015 </span>อยเมโก นโย คหิโตติ ทสฺเสตุํ โส ปนายนฺติอาทิ อารทฺธํ ฯ 
<span class="LineNumber"> 016 </span>	ตตฺถ   กตฺถจีติ   กิสฺมิฺจิ   สุตฺเต  ฯ   วิปสฺสนามตฺตวเสเนวาติ 
<span class="LineNumber"> 017 </span>อวธารเณน  สมถํ  นิวตฺเตติ  ฯ  โส  หิ  ตสฺสา  ปฏิโยคี  น สีลาทิ ฯ 
<span class="LineNumber"> 018 </span>มตฺตสทฺเทน   จ   วิเสสนิวตฺติอตฺเถน   สวิเสสํ   สมาธึ   นิวตฺเตติ 
<span class="LineNumber"> 019 </span>โย<SUP>๒</SUP>   อุปจารปฺปนาเภโท  วิปสฺสนายานิกสฺส  เทสนาติ  กตฺวา  น 
<span class="LineNumber"> 020 </span>สมาธิมตฺตํ   นหิขณิกสมาธึ   วินา   วิปสฺสนา   สมฺภวติ  ฯ  วิปสฺสนาติ 
<span class='footnote'>๑. ม. โส. ฯ </span>
