<span class="LineNumber"> 001 </span>                            ธุตงฺคนิทฺเทส  วณฺณนา  
<span class="LineNumber"> 002 </span>ภตฺตาทึ  สงฺคณฺหาติ ฯ สาทิตุํ วฏฺฏนฺตีติ ภิกฺขาปริยาเยน วุตฺตตฺตา ฯ 
<span class="LineNumber"> 003 </span>เภสชฺชาทิปฏิสํยุตฺตา   นิรามิสสลากา   ยาวกาลิกวชฺชาติ  จ  วทนฺติ  ฯ 
<span class="LineNumber"> 004 </span>วิหาเร   ปกฺกภตฺตมฺปีติ   อุปาสกา   อิเธว   ภตฺตํ   ปจิตฺวา  สพฺเพสํ 
<span class="LineNumber"> 005 </span>อยฺยานํ   ทสฺสามาติ   วิหาเรเยว   ภตฺตํ   สมฺปาเทนฺติ  ฯ   ตํ 
<span class="LineNumber"> 006 </span>ปิณฺฑปาติกานมฺปิ วฏฺฏติ ฯ 
<span class="LineNumber"> 007 </span>	อาหริตฺวาติ   ปตฺตํ   คเหตฺวา   เคหโต   อาเนตฺวา  ฯ  ตํทิวสํ 
<span class="LineNumber"> 008 </span>นิสีทิตฺวาติ  มา  ภนฺเต  ปิณฺฑาย  จริตฺถ  วิหาเรเยว  ภิกฺขา  อานียตีติ 
<span class="LineNumber"> 009 </span>วทนฺตานํ   สมฺปฏิจฺฉเนน   ตํทิวสํ   นิสีทิตฺวา  ฯ   เสริวิหารสุขนฺติ 
<span class="LineNumber"> 010 </span>อปรายตฺตวิหาริตาสุขํ  ฯ   อริยวํโสติ   อริยวํสสุตฺตปฏิสํยุตฺตา 
<span class="LineNumber"> 011 </span>ธมฺมกถา ฯ ธมฺมรสนฺติ ธมฺมุปสฺหิตํ ปาโมชฺชาทิรสํ ฯ 
<span class="LineNumber"> 012 </span>	[๘๑]   ชงฺฆพลํ  นิสฺสาย  ปิณฺฑปริเยสนโต  โกสชฺชนิมฺมถนตา  ฯ 
<span class="LineNumber"> 013 </span>ยถาปิ   ภมโร   ปุปฺผนฺติอาทินา<SUP>๑</SUP>   วุตฺตวิธินา  อาหารปริเยสนโต 
<span class="LineNumber"> 014 </span>ปริสุทฺธาชีวตา  ฯ  นิจฺจํ  อนฺตรฆรํ  ปวิสนฺตสฺเสว  สุปฏิจฺฉนฺนคมนาทโย 
<span class="LineNumber"> 015 </span>เสขิยธมฺมา  สมฺปชฺชนฺตีติ  เสขิยปฏิปตฺติปูรณํ  ฯ  ปฏิคฺคหเณ  มตฺตฺุ-
<span class="LineNumber"> 016 </span>ตาย สํสฏฺ€วิหาราภาวโต   จ   อปรโปสิตา  ฯ   กุเล   กุเล อปฺปก-
<span class="LineNumber"> 017 </span>อปฺปกปิณฺฑคฺคหเณน   ปรานุคฺคหกิริยา  ฯ   อนฺติมาย   ชีวิกาย อวฏฺ€า-
<span class="LineNumber"> 018 </span>เนน  มานปฺปหานํ  ฯ  วุตฺตฺเหตํ  อนฺตมิทํ  ภิกฺขเว ชีวิกานํ ยทิทํ 
<span class="LineNumber"> 019 </span>ปิณฺโฑลฺยนฺติอาทิ<SUP>๒</SUP>  ฯ  มิสฺสกภตฺเตน  ยาปนโต  รสตณฺหานิวารณํ  ฯ 
<span class="LineNumber"> 020 </span>นิมนฺตนาสมฺปฏิจฺฉนโต   คณโภชนาทิสิกฺขาปเทหิ   อนาปตฺติตา  ฯ 
<span class='footnote'>๑. ขุ. ธ. ๒๕/๒๑ ฯ  ๒. ขุ. อิติ. ๒๕/๒๙๙ ฯ </span>
