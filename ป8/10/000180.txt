<span class="LineNumber"> 001 </span>                          วิสุทฺธิมคฺค  สํวณฺณนายํ  
<span class="LineNumber"> 002 </span>โมหจริตาเอว   โหนฺตีติ   โยชนา  ฯ   อิธาปิ  ยถาวุตฺตการณสฺส โกธน-
<span class="LineNumber"> 003 </span>ภาเว  มุฬฺหภาเว  จ อเนกนฺติกตฺตา โทสโมหจริตตายปิ อเนกํสิกตา 
<span class="LineNumber"> 004 </span>เวทิตพฺพา  ฯ   ธาตูนํ   อุสฺสทนิยาโม  ยทิ  ปมาณโต  โส  นตฺถิ  ฯ 
<span class="LineNumber"> 005 </span>อถวา  ฯ  สามตฺถิยโต  โสปิ  เอกํสิโก  น  อุปลพฺภตีติ ทสฺเสนฺโต อาห 
<span class="LineNumber"> 006 </span>ยถาวุตฺเตเนว  นเยน  อุสฺสทนิยโม นาม นตฺถีติ ฯ ตตฺถ ยถาวุตฺเต-
<span class="LineNumber"> 007 </span>เนวาติ ทฺวินฺนํ   ปน   ธาตูนนฺติอาทินา   วุตฺตปฺปกาเรเนว  ฯ   โทสนิยเมติ 
<span class="LineNumber"> 008 </span>เสมฺหาทิโทสาธิกตาย  ราคาทิจริโต  โหตีติ  โทสวเสน  จริยานิยเม  ฯ 
<span class="LineNumber"> 009 </span>เสมฺหาธิโก   ราคจริโตติ   วตฺวา   ปุน   เสมฺหาธิโก   โมหจริโตติ 
<span class="LineNumber"> 010 </span>วาตาธิโก  โมหจริโตติ  วตฺวา  ปุน  วาตาธิโก  ราคจริโตติ  วุตฺตตฺตา 
<span class="LineNumber"> 011 </span>ตมฺปิ  โทสวเสน  นิยมวจนํ  ปุพฺพาปรํ  วิรุทฺธเมว  ฯ  อปริจฺฉินฺน-
<span class="LineNumber"> 012 </span>วจนนฺติ ปริจฺเฉทการิกาย   ปฺาย   น   ปริจฺฉินฺทิตฺวา   วุตฺตวจนํ 
<span class="LineNumber"> 013 </span>อนุปปริกฺขิตวจนนฺติ อตฺโถ ฯ 
<span class="LineNumber"> 014 </span>	[๑๒๒]   อุสฺสทกิตฺตเนติ   วิปากกถายํ   คหิตอุสฺสทกิตฺตเน  ฯ 
<span class="LineNumber"> 015 </span>ปุพฺพเหตุนิยาเมนาติ   ปุริมภเว  ปวตฺตโลภาทิเหตุนิยาเมน  ฯ  นิยาโมติ 
<span class="LineNumber"> 016 </span>จ   เตสํเยว   โลภาทีนํ   ปฏินิยโต   ลุพฺภนาทิสภาโว   ทฏฺ€พฺโพ  ฯ 
<span class="LineNumber"> 017 </span>โลโภ   อุสฺสโท   เอเตสนฺติ   โลภุสฺสทา   อุสฺสนฺนโลภา  โลภาธิกาติ 
<span class="LineNumber"> 018 </span>อตฺโถ  ฯ   อโมหุสฺสทา   จาติ   เอตฺถ   จสทฺโท  สมฺปิณฺฑนฏฺโ€  ฯ 
<span class="LineNumber"> 019 </span>เตน  เย  อิเม  โลภุสฺสทตาทีนํ  ปจฺเจกํ  โวมิสฺสกโต จ จุทฺทสปฺปเภทา 
<span class="LineNumber"> 020 </span>อิจฺฉิตา   เต   อนวเสสโต   สมฺปิณฺเฑติ   ยถาวุตฺเตสุ   ฉเสฺวว   เตสํ 
<span class="LineNumber"> 021 </span>อนฺโตคธตฺตา ฯ ผลภูตา เจตฺถ โลภุสฺสทตาทโย ทฏฺ€พฺพา ฯ 
