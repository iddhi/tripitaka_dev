<span class="LineNumber"> 001 </span>อสุภเป็นต้นอย่างใดอย่างหนึ่งบ้าง  เพราะเหตุนั้น พระโยคาวจรอาจหา
<span class="LineNumber"> 002 </span>อสุภชนิดใดๆ ได้ ก็ต้องถือเอานิมิตในอสุภชนิดนั้นๆ โดยมนสิการ 
<span class="LineNumber"> 003 </span>ว่า  <B>อุทฺธุมาตกํ ปฏิกูลํ วินีลกํ ปฏิกูลํ</B> ดังนี้เป็นต้นนั่นเอง ประเภท
<span class="LineNumber"> 004 </span>แห่งอสุภ พึงทราบว่าท่านกล่าวไว้เป็น ๑๐ ชนิด  ตามความถึงสภาพ 
<span class="LineNumber"> 005 </span>( เป็นอยู่ ) แห่งซากศพฉะนี้แล <SUP>*</SUP> 
<span class="LineNumber"> 006 </span>          ส่วนว่าโดยความต่างกันในอสุภเหล่านี้ พึงทราบว่าท่านกล่าว
<span class="LineNumber"> 007 </span>ประเภทแห่งอสุภไว้ถึง ๑๐ ชนิด ตามความต่างกันแห่งคนราคจริตอีก
<span class="LineNumber"> 008 </span>อย่าง ๑ ดังนี้คือ 
<span class="LineNumber"> 009 </span>          [๑] อุทธุมาตกอสุภ เป็นสัปปายะแห่งบุคคลผู้มักกำหนัดใน 
<span class="LineNumber"> 010 </span>ทรวดทรง เพราะส่อความเสียทรวดทรงแห่งร่างกาย 
<span class="LineNumber"> 011 </span>          [๒] วินีลกอสุภ เป็นสัปปายะแห่งบุคคลผู้มักกำหนัดในสีกาย 
<span class="LineNumber"> 012 </span>เพราะส่อความเสียนวลแห่งผิว 
<span class="LineNumber"> 013 </span>          [๓] วิปุพพกอสุภ เป็นสัปปายะแห่งบุคคลผู้กำหนัดในกลิ่นกาย
<span class="LineNumber"> 014 </span>ที่แต่งขึ้นด้วยอำนาจเครื่องอบกลิ่น มีดอกไม้และเครื่องหอมเป็นต้น 
<span class="LineNumber"> 015 </span>เพราะส่อความที่สิ่งที่เนื่องด้วยกายและผิวพรรณมีกลิ่นเหม็น 
<span class="LineNumber"> 016 </span>          [๔] วิจฉิททกอสุภ เป็นสัปปายะแห่งบุคคลผู้มักกำหนัดใน
<span class="LineNumber"> 017 </span>ความเป็นชิ้นทึบในสรีระ เพราะเผยความเป็นโพรงข้างใน 

<span class='footnote'>* มหาฎีกาตั้งปัญหาขึ้นว่า  ผิว่าประเภทแห่งอสุภนี้ ท่านกล่าวไว้ตามความถึงสภาพแห่ง</span>
<span class='footnote'>ซากศพไซร้ เหตุไฉนในที่อื่นเช่นมหาสติปัฏฐานสูตรจึงกล่าวไว้แต่ ๙ ประเภทเล่า ? แล้ว</span>
<span class='footnote'>ท่านก็แก้ว่า ประเภท อสุภในมหาสติปัฏฐานสูตรเป็นต้นนั้น ท่านกล่าวตามความถึงสภาพโดย</span>
<span class='footnote'>มันเป็นของมันเอง ( ตามลำดับ ) ส่วนในที่นี้ท่านกล่าวอสุภที่ถูกสัตว์และคนทำร้าย</span>
<span class='footnote'>แถมเข้ามาด้วย และว่าในมหาสติปัฏฐานสูตรนั้นท่านกล่าวทางวิปัสสนา ในที่นี้กล่าวทางสมถะ  </span>


