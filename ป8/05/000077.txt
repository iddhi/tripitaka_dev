<span class="LineNumber"> 001 </span>กรรมฐานเหล่านั้น 
<span class="LineNumber"> 002 </span>          ก็แล   ครั้นกรรมฐานอันอาจารย์บอกอยู่อย่างนี้ พระโยคีนั้น 
<span class="LineNumber"> 003 </span>พึงฟังถือเอานิมิตให้ได้    คำว่า   " ถือเอานิมิต"   หมายความว่า ผูก
<span class="LineNumber"> 004 </span>พันอาการนั้น ๆ เข้าไว้   ( ในใจ )   อย่างนี้ว่า  นี่เป็นบทเบื้องต่ำ   นี่
<span class="LineNumber"> 005 </span>เป็นบทเบื้องสูง   นี่เป็นเนื้อความแห่งบทนั้น  นี่เป็นอธิบาย   นี่เป็น
<span class="LineNumber"> 006 </span>คำอุปมา ดังนี้ ด้วยเมื่อพระโยคีฟังโดยเคารพถือเอานิมิตได้อย่างนี้ 
<span class="LineNumber"> 007 </span>ย่อมเป็นอันได้ถือเอากรรมฐานด้วยดีแล้ว ภายหลังการบรรลุคุณวิเศษ
<span class="LineNumber"> 008 </span>จะสำเร็จแก่เธอเพราะอาศัยกรรมฐานที่ตนถือเอาด้วยดีนั้น    หาสำเร็จ
<span class="LineNumber"> 009 </span>แก่บุคคลนอกนี้ ( ผู้มิได้ถือเอากรรมฐานด้วยดีเช่นนั้น ) ไม่แล นี้
<span class="LineNumber"> 010 </span>เป็นคำแสดงความแห่งบทว่า " ถือเอา "นี้ 
<span class="LineNumber"> 011 </span>          บททั้งหลายเหล่านี้คือ " เข้าไปหากัลยาณมิตรถือเอากรรมฐาน 
<span class="LineNumber"> 012 </span>อย่างใดอย่างหนึ่งในกรรมฐาน ๔๐ ที่อนุกูลแก่จริยาของตน " ดังนี้ เป็น
<span class="LineNumber"> 013 </span>อันข้าพเจ้าได้ ( กล่าวแก้ ) ให้พิสดารแล้วโดยอาการทั้งปวง ด้วย
<span class="LineNumber"> 014 </span>กถามรรคเท่านี้แล 
<span class="LineNumber"> 015 </span>                           ปริจเฉทที่ ๓ ชื่อกัมมฐานคหณนิเทศ
<span class="LineNumber"> 016 </span>                 ในอธิการแห่งสมาธิภาวนา ในปกรณ์วิสุทธิมรรค
<span class="LineNumber"> 017 </span>            อันข้าพเจ้าทำเพื่อประโยชน์แก่ความปราโมชแห่งสาธุชน 
<span class="LineNumber"> 018 </span>                                                ดังนี้


