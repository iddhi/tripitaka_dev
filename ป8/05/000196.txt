<span class="LineNumber"> 001 </span>พระโยคาวจร ( ผู้เจริญวาโยกสิณ ) เห็นต้นอ้อยก็ดี กอไผ่ก็ดี ต้นไม้ก็ดี  
<span class="LineNumber"> 002 </span>ที่มีใบหนาตั้งอยู่ ( สูง ) เพียงศีรษะ<SUP>๑</SUP>  หรือผมของคนที่มีผมหนายาว
<span class="LineNumber"> 003 </span>ประมาณ ๔ องคุลี<SUP>๒</SUP>ก็ดี ที่ลมพัดอยู่ พึงตั้งสติ ( ระลึก ) ว่า " ลมนี่พัด
<span class="LineNumber"> 004 </span>ที่นั่น " ก็หรือว่า ลมเข้าทางช่องหน้าต่างบ้าง ช่องฝาบ้าง มาต้อง
<span class="LineNumber"> 005 </span>ร่างกายของเธออันใด พึงตั้งสติในลมอันนั้น ภาวนาว่า <B>วาโต วาโต</B> 
<span class="LineNumber"> 006 </span>โดยที่เป็นนามเด่นในบรรดานามของลมทั้งหลาย เช่น วาตะ มาลุตะ 
<span class="LineNumber"> 007 </span>อนิละ อุคคหนิมิตในวาโยกสิณนี้ปรากฏยังเป็นนิมิตไหว เช่นกับกลุ่มไอ 
<span class="LineNumber"> 008 </span>( ร้อน ) แห่งข้าวปายาสที่เพิ่งปลงลงจากเตา ( ส่วน ) ปฏิภาคนิมิตเป็น
<span class="LineNumber"> 009 </span>ดวงนิ่งแน่ว คำที่เหลือพึงทราบตามนัยที่กล่าวแล้วนั้นเทอญ 
<span class="LineNumber"> 010 </span>                               วาโยกสิณ จบ
<span class="LineNumber"> 011 </span>                                [นีลกสิณ] 
<span class="LineNumber"> 012 </span>          ส่วน ( กสิณ ) ถัดนั้นไป ( บัณฑิตพึงทราบดังนี้ ) โดยคำ ( ในอรรถ-
<span class="LineNumber"> 013 </span>กถาทั้งหลาย ) ว่า " พระโยคาวจรผู้จะขึ้นเอานีลกสิณ ย่อมถือเอานิมิต
<span class="LineNumber"> 014 </span>ในสีเขียว ( คราม ) เป็นดอกไม้บ้าง เป็นผ้าบ้าง เป็นธาตุสีบ้าง " ดังนี้ 
<span class="LineNumber"> 015 </span>( ว่า ) สำหรับผู้มีบุญมีอธิการได้สร้างไว้ก่อน เพียงได้เห็นกอดอกไม้
<span class="LineNumber"> 016 </span>อันมีสีอย่างนั้น หรือพรมดอกไม้ อันมีสีอย่างนั้นในที่บูชาหรือผ้าเขียว 
<span class="LineNumber"> 017 </span>และแก้วเขียว อย่างใดอย่างหนึ่ง นิมิตก็เกิดขึ้นได้ พระโยคาวจรนอกนี้

<span class='footnote'>๑.  จะได้เพ่งดูตรงๆ ตามสบาย ไม่ต้องแหงน ไม่ต้องก้ม  </span>
<span class='footnote'>๒.  ผมสั้นไป ต้องลมก็ไม่ไหว ถ้ายาวไปก็ห้อยเสีย ถ้าบางไปก็ลู่ตามลม </span>
<span class='footnote'>ไม่ปรากฏอาการต้องลม เพราะฉะนั้นท่านจึงกำหนดเอา ๔ องคุลี ไม่สั้น ไม่ยาว และ</span>
<span class='footnote'>หนาด้วย อาการต้องลมจะได้ปรากฏ คือไหวไปมาได้  </span>
