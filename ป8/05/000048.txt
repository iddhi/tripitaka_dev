<span class="LineNumber"> 001 </span>          คนโมหจริต เดินท่าทางเงอะงะ วางเท้ายกเท้าราวกะคนหวาด 
<span class="LineNumber"> 002 </span>สะดุ้ง และรอยเท้าของเขาเป็นรอยเลอะเลือน   
<span class="LineNumber"> 003 </span>          จริงอยู่ ในเรื่องต้น มาคันทิยาสูตร พราหมณีก็ได้กล่าวคำประพันธ์
<span class="LineNumber"> 004 </span>นี้ไว้ว่า 
<span class="LineNumber"> 005 </span>                <B>ก็รอยเท้าของคนเจ้าราคะ เป็นรอยกระโหย่งกลาง 
<span class="LineNumber"> 006 </span>                รอยเท้าของคนเจ้าโทสะ เป็นรอยขยุ้ม รอยเท้า
<span class="LineNumber"> 007 </span>                ของคนเจ้าโมหะ เป็นรอยเลอะเลือน ( แต่ ) รอยเท้า
<span class="LineNumber"> 008 </span>                เช่นนี้นี่เป็นรอยเท้าของท่านผู้มีหลังคา ( คือกิเลส ) 
<span class="LineNumber"> 009 </span>                อันเปิดแล้ว ดังนี้</B> 
<span class="LineNumber"> 010 </span>         แม้การยืนแห่งคนราคจริต ก็มีอาการนุ่มนวลน่าเลื่อมใส แห่ง
<span class="LineNumber"> 011 </span>คนโทสจริต มีอาการกระด้าง แห่งคนโมหจริต มีอาการส่ายไปมา 
<span class="LineNumber"> 012 </span>แม้ในการนั่ง ก็มีนัยดุจนัยนี้ 
<span class="LineNumber"> 013 </span>         ส่วน ( การนอน ) คนราคจริตไม่รีบร้อน ปูที่นอนเรียบร้อยแล้ว 
<span class="LineNumber"> 014 </span>ค่อย ( เหยียดกาย ) นอน รวบองคาพยพ( วาง ) ไว้ดี นอน ( หลับ ) 
<span class="LineNumber"> 015 </span>ด้วยอาการน่าเลื่อมใส และเมื่อถูกปลุกให้ลุก ก็ไม่ลุกทันที ( คือค่อย
<span class="LineNumber"> 016 </span>ลุก ) ให้คำตอบเบาๆ ราวกะคนมีความรังเกียจ 
<span class="LineNumber"> 017 </span>         คนโทสจริต ( จะนอน ) ก็รีบปูที่นอนแต่พอดีพอร้ายแล้วทิ้งตัวลง
<span class="LineNumber"> 018 </span>ทำหน้านิ่วหลับไป และเมื่อถูกปลุกให้ลุกก็ลุกเร็ว ให้คำตอบราวกะ
<span class="LineNumber"> 019 </span>คนโกรธ 
<span class="LineNumber"> 020 </span>          คนโมหจริต ปูที่นอนไม่เป็นรูป นอนเก้งก้าง คว่ำหน้าเป็น
<span class="LineNumber"> 021 </span>ส่วนมาก และเมื่อถูกปลุกให้ลุก ทำเสียงหือๆ ( อยู่นั่น )ลุกขึ้นอืดอาด 


