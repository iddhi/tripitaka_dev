<span class="LineNumber"> 001 </span>          ด้วยอำนาจแห่งวาโยกสิณ คุณวิเศษทั้งหลายเป็นต้นว่า ไปได้  
<span class="LineNumber"> 002 </span>( เร็ว ) เยี่ยงพายุ ทำฝนลมให้เกิดขึ้นได้ ดังนี้ย่อมสำเร็จ  
<span class="LineNumber"> 003 </span>          ด้วยอำนาจแห่งนีลกสิณ คุณวิเศษทั้งหลายเป็นต้นว่า นิรมิตรูป
<span class="LineNumber"> 004 </span>สีเขียวขึ้นได้ ทำให้มืดไปได้ ดังนี้ย่อมสำเร็จ 
<span class="LineNumber"> 005 </span>          ด้วยอำนาจปีตกสิณ คุณวิเศษทั้งหลายเป็นต้นว่า นิรมิตรูป
<span class="LineNumber"> 006 </span>สีเหลืองได้ น้อมใจลง ( อธิษฐาน ) ว่า ให้เป็นทองได้ ดังนี้ย่อมสำเร็จ 
<span class="LineNumber"> 007 </span>          ด้วยอำนาจแห่งโลหิตกสิณ คุณวิเศษทั้งหลายเป็นต้นว่า นิรมิต
<span class="LineNumber"> 008 </span>สีแดงขึ้นได้ ดังนี้ย่อมสำเร็จ 
<span class="LineNumber"> 009 </span>          ด้วยอำนาจแห่งโอทาตกสิณ คุณวิเศษทั้งหลายเป็นต้นว่านิรมิต
<span class="LineNumber"> 010 </span>รูปสีขาวขึ้นได้ ขับถีนมิทธะ ได้ ไล่ความมืดได้ ทำแสงสว่างขึ้นเพื่อ
<span class="LineNumber"> 011 </span>ประโยชน์แก่การเห็นรูปด้วยทิพจักษุได้ ดังนี้ย่อมสำเร็จ 
<span class="LineNumber"> 012 </span>          ด้วยอำนาจแห่งอาโลกกสิณ คุณวิเศษทั้งหลายเป็นต้นว่า นิรมิต
<span class="LineNumber"> 013 </span>รูปโปร่งแสงได้ ขับถีนมิทธะได้ เพิกความมืดได้ ทำแสงสว่างขึ้น
<span class="LineNumber"> 014 </span>เพื่อประโยชน์แก่การเห็นรูปด้วยทิพจักษุได้ ดังนี้ย่อมสำเร็จ 
<span class="LineNumber"> 015 </span>          ด้วยอำนาจแห่งอากาสกสิณ คุณวิเศษทั้งหลายเป็นต้นว่า ทำสิ่ง
<span class="LineNumber"> 016 </span>ที่ลี้ลับอยู่ให้เปิดเผยได้ นิรมิตช่องว่างเข้าในที่ทึบเช่นภายในแผ่นดิน
<span class="LineNumber"> 017 </span>และภายในภูเขาแล้วสำเร็จอิริยาบถอยู่ได้ ผ่านที่ตันมีฝาเป็นต้น 
<span class="LineNumber"> 018 </span>ออกไปข้างนอกได้ไม่ติด ดังนี้ย่อมสำเร็จ 


