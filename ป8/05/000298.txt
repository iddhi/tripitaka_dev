<span class="LineNumber"> 001 </span>แท้จริง โลกุตตรธรรมนั้น ไม่เป็นวิสัยของพวกคนโง่เลยทีเดียว
<span class="LineNumber"> 002 </span> [อีกนัยหนึ่ง ธรรมคุณบทหลังๆ เป็นเหตุของบทหน้าๆ] 
<span class="LineNumber"> 003 </span>          อีกนัยหนึ่งเล่า ธรรมนี้เป็น สฺวากฺขาตะ ถามว่าเพราะเหตุอะไร 
<span class="LineNumber"> 004 </span>( จึงเป็น สฺวากฺขาตะ ) แก้ว่า เพราะธรรมนี้เป็นสันทิฏฐิกะ ธรรมนี้
<span class="LineNumber"> 005 </span>ได้ชื่อว่า สันทิฏฐิกะ ก็เพราะเป็นอกาลิกะ ธรรมนี้ได้ชื่อว่า อกาลิกะ 
<span class="LineNumber"> 006 </span>ก็เพราะเป็นเอหิปัสสิกะและธรรมใดได้ชื่อว่า เอหิปัสสิกะ ธรรมนั้น
<span class="LineNumber"> 007 </span>ก็ย่อมเป็น โอปนยิกะ แล 
<span class="LineNumber"> 008 </span>                              [ธรรมานุสสติฌาน] 
<span class="LineNumber"> 009 </span>         เมื่อพระโยคาวจรนั้น ระลึกถึงพระธรรมคุณทั้งหลาย อันต่าง
<span class="LineNumber"> 010 </span>โดยคุณมีความเป็นสวากขาตะเป็นต้น ดังกล่าวมาฉะนี้อยู่ ในสมัยนั้น
<span class="LineNumber"> 011 </span>จิตของเธอย่อมไม่เป็นจิตที่ราคะกลุ้มรุม ไม่เป็นจิตที่โทสะกลุ้มรุม 
<span class="LineNumber"> 012 </span>ไม่เป็นจิตที่โมหะกลุ้มรุมเลยทีเดียว ในสมัยนั้นจิตของเธอย่อมเป็นจิต
<span class="LineNumber"> 013 </span>ดำเนินไปตรงแน่วปรารภพระธรรมแล องค์ฌานทั้งหลายย่อมเกิดขึ้น
<span class="LineNumber"> 014 </span>ในขณะเดียวกัน แก่เธอผู้ข่มนิวรณ์ได้แล้วโดยนัยก่อน ( ที่กล่าวใน
<span class="LineNumber"> 015 </span>พุทธานุสสติ ) นั่นแล แต่เพราะความที่พระธรรมคุณทั้งหลายเป็น
<span class="LineNumber"> 016 </span>อารมณ์ลึกซึ้ง หรือเพราะความที่จิตน้อมไปในการระลึกถึงพระคุณ
<span class="LineNumber"> 017 </span>หลายอย่างต่างประการ ฌานนี้จึงเป็นฌานไม่ถึงอัปปนา ถึงเพียง
<span class="LineNumber"> 018 </span>อุปจารเท่านั้น ( และ ) ฌานนี้นั้น ก็ถึงซึ่งความนับ ( ชื่อ ) ว่า ธรรมา-
<span class="LineNumber"> 019 </span>นุสสตินั่นเอง เพราะเป็นฌานที่เกิดขึ้นด้วยอำนาจการระลึกถึงพระ
<span class="LineNumber"> 020 </span>ธรรมคุณ 

 

