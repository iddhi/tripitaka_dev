<span class="LineNumber"> 001 </span>พิจารณาทางไปมา ดังนี้จนถึงอัปปนาวิธี<SUP>๑</SUP>  ฝ่ายพระโยคีนั้นเรียนเอา
<span class="LineNumber"> 002 </span>วิธีทั้งปวงให้ดีแล้วพึงเข้าไปสู่เสนาสนะมีประการดังกล่าวมาก่อน 
<span class="LineNumber"> 003 </span>แล้วแสวงหาอุทธุมาตกนิมิตอยู่เถิด 
<span class="LineNumber"> 004 </span>          ก็แลเมื่อเธออยู่อย่างนั้น แม้นได้ยินคำคนทั้งหลายพูดกันว่า ซาก
<span class="LineNumber"> 005 </span>อุทธุมาตกะ เขาทอดไว้ที่ช่องทางเข้าหมู่บ้านชื่อโน้น หรือที่ปากดง 
<span class="LineNumber"> 006 </span>ที่หนทาง ที่เชิงเขา ที่โคนไม้ หรือที่สุสานชื่อโน้น ดังนี้ก็ไม่ควรไป
<span class="LineNumber"> 007 </span>ทันทีทันใด ( จะ ) เป็นเหมือนคนแล่นไปผิดท่า ถามว่าเพราะเหตุอะไร 
<span class="LineNumber"> 008 </span>ตอบว่า เพราะอันอสุภนั่นจะเป็นซากที่สัตว์ร้ายพักเอาไว้บ้าง อมนุษย์
<span class="LineNumber"> 009 </span>พักเอาไว้บ้าง อันตรายแห่งชีวิตจะพึงมีแก่เธอในเพราะอสุภนั้น ( เป็น
<span class="LineNumber"> 010 </span>เหตุ ) ก็ได้ หรืออนึ่ง ทางไปที่นั่นจะเป็นทางผ่านช่องทางเข้าหมู่บ้าน
<span class="LineNumber"> 011 </span>บ้าง ผ่าท่าอาบน้ำบ้าง ผ่านปลายนาบ้าง รูปอันเป็นวิภาค ( ข้าศึก
<span class="LineNumber"> 012 </span>แห่งพรหมจรรย์ ) ในที่ทั้งหลายนั้น จะมาสู่คลอง ( จักษุ ) หรือมิฉะนั้น
<span class="LineNumber"> 013 </span>ซาก ( ศพ ) นั้นเองจะเป็นวิภาค  จริงอยู่  ซากสตรีย่อมเป็นวิภาค
<span class="LineNumber"> 014 </span>แห่งบุรุษ และซากบุรุษย่อมเป็นวิภาคแห่งสตรี    ซากนั้นนั่นที่ตาย
<span class="LineNumber"> 015 </span>ไม่นาน<SUP>๒</SUP> ยังปรากฏเป็นร่างสวยงามอยู่ก็ได้  อันตรายแห่งพรหมจรรย์
<span class="LineNumber"> 016 </span>จะพึงมีแก่เธอเพราะอสุภนั้น ( เป็นเหตุ ) ก็ได้ แต่ถ้าเธอไว้ใจตัวว่า 
<span class="LineNumber"> 017 </span>" มันไม่เป็นของหนัก ( ใจ ) สำหรับภิกษุอย่างอาตมา " ดังนี้ไซร้ เธอ
<span class="LineNumber"> 018 </span>ผู้ไว้ใจตัวได้อย่างนั้นก็พึงไปเถิด 

<span class='footnote'>๑ มหาฎีกาว่า   อัปปนาวิธี หมายเอาวิธีปฏิบัติตั้งแต่อุคคหนิมิตเกิด ดังกล่าวไว้ใน</span>
<span class='footnote'>ปฐวีกสิณแล้ว  </span>
<span class='footnote'>๒ มหาฎีกาว่า  หมายเอาศพที่ยังไม่เป็นอุทธุมาตกะ  </span>
