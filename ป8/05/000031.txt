<span class="LineNumber"> 001 </span>" อาวุโสทั้งหลาย พระอรหัตมรรคควรแก่ท่านอาจารย์ของเราแล้วละ  
<span class="LineNumber"> 002 </span>ท่านอาจารย์ของเราเป็นผู้ซื่อตรง เป็นอาชาไนยบุคคล<SUP>๑</SUP>  ท่านจึงยอม
<span class="LineNumber"> 003 </span>นั่งบนเสื่อใกล้ธัมมันเตวาสิกของตน กล่าวว่า " เธอจงบอกกรรมฐาน
<span class="LineNumber"> 004 </span>แก่ฉันด้วยเถิด " อาวุโสทั้งหลายพระอรหัตมรรค สมควรแก่พระเถระ
<span class="LineNumber"> 005 </span>ท่านแล้ว " 
<span class="LineNumber"> 006 </span>           คันถะ ย่อมไม่เป็นปลิโพธแก่ภิกษุทั้งหลายผู้มีคุณธรรมเช่นนี้<SUP>๒</SUP>  

<span class="LineNumber"> 007 </span>                                     [อิทธิปลิโพธ] 
<span class="LineNumber"> 008 </span>           คำว่า อิทธิ หมายเอาฤทธิ์อันมีในปุถุชน อันฤทธิ์ที่มีในปุถุชน
<span class="LineNumber"> 009 </span>นั้น เป็นสิ่งที่รักษายาก ดุจเด็กอ่อนที่ยังนอนแบและดุจข้าวกล้าอ่อน 
<span class="LineNumber"> 010 </span>ย่อมจะแตกได้ด้วยเหตุเพียงเล็กน้อย ก็แลฤทธิ์นั้น ย่อมเป็นปลิโพธ 
<span class="LineNumber"> 011 </span>ต่อวิปัสสนา หาเป็นปลิโพธต่อสมาธิไม่ เพราะฤทธิ์นั้น บุคคลบรรลุ
<span class="LineNumber"> 012 </span>สมาธิแล้วจึงได้   เพราะเหตุนั้นแล   อิทธิปลิโพธ   พระโยคาวจรผู้
<span class="LineNumber"> 013 </span>ประสงค์วิปัสสนาจำต้องตัด ( ส่วน ) ปลิโพธ ( ๙ ) ที่เหลือ พระโยคา-
<span class="LineNumber"> 014 </span>วจรผู้ประสงค์สมถะพึงตัด 
<span class="LineNumber"> 015 </span>           นี้แล ความพิสดารในเรื่องปลิโพธ พึงทราบเป็นอันดับแรก 
<span class="LineNumber"> 016 </span>           ส่วนในข้อว่า " เข้าไปหาท่านผู้ให้กรรมฐาน ผู้เป็นกัลยาณ-
<span class="LineNumber"> 017 </span>มิตร " นั้น   มีวินิจฉัยดังต่อไปนี้ 

<span class='footnote'>๑.  มหาฎีกาว่า ท่านซื่อ   เพราะไม่มีสาไถย คือไม่อวดดี นับเป็นอาชาไนย เพราะรู้เหตุ</span>
<span class='footnote'>ที่ควรรู้ ไม่มัวงมอยู่ )</span>
<span class='footnote'>๒. หมายถึงท่านพระธรรมรักขิตเถระผู้ปรินิพานไปแล้ว   เรื่องพระจุฬาภัยนี้  ท่าน</span>
<span class='footnote'>ผู้แต่งเล่าด้วยสำนวนโวหารที่ฟังเข้าใจยาก  ตั้งแต่ต้นจนจบ   ต้องใช้เวลาอ่านทำความ</span>
<span class='footnote'>เข้าใจมากอยู่  ซึ้งในที่สุดก็ต้องใช้วิธีเติมข้อความเอาตามที่เข้าใจว่าจะเป็นเช่นนั้น</span>
