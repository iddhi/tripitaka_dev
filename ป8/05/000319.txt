<span class="LineNumber"> 001 </span>                  [อนุสสติ ๖ สำเร็จแก่อริยสาวกเท่านั้น] 
<span class="LineNumber"> 002 </span>          ก็แลอนุสสติ ๖ นี้    ย่อมสำเร็จแก่อริยสาวกทั้งหลายเท่านั้น  
<span class="LineNumber"> 003 </span>เพราะคุณของพระพุทธเจ้า และพระธรรม พระสงฆ์ย่อมปรากฏ ( ชัด ) 
<span class="LineNumber"> 004 </span>แก่ท่าน และท่านประกอบพร้อมไปด้วยศีลทั้งหลายอันทรงคุณมีความ
<span class="LineNumber"> 005 </span>ไม่ขาดเป็นต้น ด้วยจาคะที่ปราศจากความตระหนี่ อันเป็นตัวมลทิน
<span class="LineNumber"> 006 </span>และด้วยคุณทั้งหลายมีศรัทธาเป็นอาทิ อันเสมอเหมือนกับคุณของ
<span class="LineNumber"> 007 </span>ทวยเทพผู้มีอานุภาพมาก อนึ่ง ในมหานามสูตร พระผู้มีพระภาคเจ้า
<span class="LineNumber"> 008 </span>อันเจ้ามหานามศากยะทูลถามถึงนิสสัยวิหาร( ธรรมที่พึงอาศัยอยู่ ) ของ
<span class="LineNumber"> 009 </span>พระโสดาบัน ก็ตรัสอนุสสติ ๖ นั้นโดยพิสดาร เพื่อทรงแสดงนิสสัย-
<span class="LineNumber"> 010 </span>วิหารของพระโสดาบันนั่นเอง แม้ในเคธสูตรก็ตรัส ( อนุสสติ ๖ นั้น ) 
<span class="LineNumber"> 011 </span>เพื่อประโยชน์แก่การทำจิตให้หมดจดด้วยอำนาจอนุสสติ แล้วได้
<span class="LineNumber"> 012 </span>บรรลุปรมัตถวิสุทธิยิ่งขึ้นไปแห่งอริยสาวก อย่างนี้ว่า " ดูกรภิกษุ
<span class="LineNumber"> 013 </span>ทั้งหลาย อริยสาวกในธรรมวินัยนี้ ย่อมระลึกถึงตถาคตว่า แม้เพราะ
<span class="LineNumber"> 014 </span>อย่างนี้ พระผู้มีพระภาคเจ้านั้น ฯลฯ ในสมัยนั้น จิตของเธอย่อม
<span class="LineNumber"> 015 </span>เป็นจิตดำเนินไปตรงแน่ว เป็นจิตออกไป พ้นไป เลิกไปจากเคธะ 
<span class="LineNumber"> 016 </span>( ด้วยวิกขัมภนวิมุติ ) ภิกษุทั้งหลาย คำว่า เคธะ นั้นแลเป็นชื่อแห่ง
<span class="LineNumber"> 017 </span>กามคุณ ๕ ภิกษุทั้งหลาย สัตว์ลางพวกในโลกนี้ ทำอนุสสติฌานนี้ 
<span class="LineNumber"> 018 </span>ให้เป็นอารมณ์แล้ว ย่อมหมดจดได้อย่างนี้ประการหนึ่ง "  ดังนี้เป็นต้น 
<span class="LineNumber"> 019 </span>แม้ในสัมพาโธกาสสูตรที่ท่านมหากัจจานะแสดง ก็กล่าว ( อนุสสติ ๖ 
<span class="LineNumber"> 020 </span>นี้ ) โดยเป็นธรรมเครื่องได้ช่องว่าง ( ในที่คับแคบ )เพื่อความเป็นผู้มี 

<span class='footnote'>* อง. ฉกฺก. ๒๒/ ๓๔๗  </span>
