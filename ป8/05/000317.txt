<span class="LineNumber"> 001 </span>ตนเพราะในอรรถกถาแก้ไว้เป็นมั่นเหมาะว่า " ตั้งเทวดาไว้ในฐาน 
<span class="LineNumber"> 002 </span>แห่งพยาน ระลึกถึงคุณทั้งหลายของตน " ดังนี้ 
<span class="LineNumber"> 003 </span>                             [เทวตานุสสติฌาน]
<span class="LineNumber"> 004 </span>          เพราะเหตุนั้น เมื่อพระโยคาวจรนั้น แม้ระลึกถึงคุณของเทวดา
<span class="LineNumber"> 005 </span>ทั้งหลายในเบื้องแรกแล้ว ระลึกถึงคุณมีศรัทธาเป็นต้นที่ตนมีอยู่ใน
<span class="LineNumber"> 006 </span>เบื้องปลายนั่นแล ในสมัยนั้นจิตของเธอจึงไม่เป็นจิตที่ราคะกลุ้มรุม 
<span class="LineNumber"> 007 </span>ไม่เป็นจิตที่โทสะกลุ้มรุมไม่เป็นจิตที่โมหะกลุ้มรุมเลยทีเดียว ใน
<span class="LineNumber"> 008 </span>สมัยนั้นจิตของเธอย่อมดำเนินไปตรงแน่วปรารภเทวดาแล องค์ฌาน
<span class="LineNumber"> 009 </span>ทั้งหลายย่อมเกิดขึ้นในขณะเดียวกัน แก่เธอผู้ข่มนิวรณ์ได้แล้ว โดยนัย
<span class="LineNumber"> 010 </span>ก่อน ( ที่กล่าวในพุทธานุสสติ ) นั่นแล  แต่เพราะความที่สัทธาทิคุณ
<span class="LineNumber"> 011 </span>ทั้งหลายเป็นอารมณ์ลึกซึ้งหรือเพราะความที่จิตน้อมไปในการระลึก
<span class="LineNumber"> 012 </span>ถึงคุณมีประการต่างๆฌานนี้จึงเป็นฌานที่ไม่ถึงอัปปนา ถึงเพียง
<span class="LineNumber"> 013 </span>อุปจารเท่านั้น ( และ ) ฌานนี้นั้นก็ถึงซึ่งความนับ ( ชื่อ ) ว่า เทวตานุสสติ 
<span class="LineNumber"> 014 </span>นั่นเอง เพราะเป็นฌานที่เกิดขึ้นด้วยอำนาจการระลึกถึงสัทธาทิคุณ 
<span class="LineNumber"> 015 </span>( ของตน ) อันเป็นเช่นกับคุณของเทวดาทั้งหลาย 
<span class="LineNumber"> 016 </span>                      [อานิสงส์เจริญเทวตานุสสติ] 
<span class="LineNumber"> 017 </span>          ก็แลภิกษุผู้ประกอบเนืองๆ ซึ่งเทวตานุสสตินี้ ย่อมเป็นที่รัก
<span class="LineNumber"> 018 </span>ที่ชอบใจของเทวดาทั้งหลาย ได้บรรลุความไพบูลย์แห่งสัทธาทิคุณโดย
<span class="LineNumber"> 019 </span>ประมาณยิ่ง เป็นผู้มากไปด้วยปีติและปราโมชอยู่ อนึ่ง เมื่อยังไม่
<span class="LineNumber"> 020 </span>บรรลุคุณอันยิ่งขึ้นไป เธอย่อมเป็นผู้มีสุคติเป็นที่ไปในเบื้องหน้า 

<span class='footnote'>*  มหาฎีกาว่า  เบื้องแรกคือเริ่มภาวนา เบื้องปลาย คือในเวลาจะสำเร็จอุปจาร   </span>

