<span class="LineNumber"> 001 </span>คำนึงเป็นรส มีความไม่ต้องขวนขวายเป็นเครื่องปรากฏ มีความ  
<span class="LineNumber"> 002 </span>คลายไปแห่งปีติเป็นเหตุใกล้ แล
<span class="LineNumber"> 003 </span>          ในข้อนี้มีปัญหาว่า   " ก็ฌานุเบกขานี้โดยความก็คือ ตัตรมัชฌตตุ-
<span class="LineNumber"> 004 </span>เบกขานั่นเอง และตัตรมัชฌัตตุเบกขานั้นก็มีอยู่แม้ในปฐมฌาน
<span class="LineNumber"> 005 </span>และทุติยฌานมิใช่หรือ เพราะเหตุนั้น อุเบกขานี้จึงเป็นข้อที่น่าจะ
<span class="LineNumber"> 006 </span>ตรัสด้วยปาฐะว่า อุเปกฺขโก จ วิหรติ ดังนี้ ไว้ในปฐมฌานและ
<span class="LineNumber"> 007 </span>ทุติยฌานนั้นบ้าง เหตุไฉนอุเบกขานั้นจึงไม่ได้ตรัสไว้ ( ในฌานทั้ง
<span class="LineNumber"> 008 </span>สองนั้น )"มีคำแก้ว่า " เพราะอุเบกขาในฌานทั้งสองนั้นมีกิจยัง
<span class="LineNumber"> 009 </span>ไม่ชัดเจน แท้จริง กิจแห่งอุเบกขาในฌานทั้งสองนั้น จัดว่ายังไม่
<span class="LineNumber"> 010 </span>ชัดเจน เพราะถูกปัจจนีกธรรมมีวิตกเป็นอาทิครอบงำอยู่ ส่วนอุเบกขา
<span class="LineNumber"> 011 </span>ในตติยฌานนี้ เพราะความที่วิตกวิจารและปีติไม่ครอบงำ เป็นเสมือน
<span class="LineNumber"> 012 </span>ว่าโงศีรษะขึ้นได้แล้ว จึงเกิดเป็นธรรมชาติมีกิจชัดเจน เพราะฉะนั้น
<span class="LineNumber"> 013 </span>จึงตรัสไว้ " 
<span class="LineNumber"> 014 </span>            พรรณนาความอย่างครบถ้วนแห่งปาฐะว่า อุเปกฺขโก จ วิหรติ 
<span class="LineNumber"> 015 </span>นั้น   จบแล้ว 
<span class="LineNumber"> 016 </span>                                 ( แก้ สโต จ สมฺปชาโน ) 
<span class="LineNumber"> 017 </span>            บัดนี้พึงทราบวินิจฉัยในปาฐะว่า สโต จ สมฺปชาโน นี้ 
<span class="LineNumber"> 018 </span>( ต่อไป )   ภิกษุชื่อว่า   สโต  เพราะระลึกได้    ชื่อว่า   สมฺปชาโน 
<span class="LineNumber"> 019 </span>เพราะรู้ตัวโดยชอบ ( สองบทนั้นก็คือ ) สติและสัมปชัญญะ พระผู้มี
<span class="LineNumber"> 020 </span>พระภาคเจ้าตรัสโดยเป็นบุคคลใน ๒ อย่างนั้น สติ มีความระลึกได้
<span class="LineNumber"> 021 </span>เป็นลักษณะ มีความไม่ลืมเป็นรส มีความระวังรักษาเป็นเครื่อง




