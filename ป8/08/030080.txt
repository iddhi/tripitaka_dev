<span class="LineNumber"> 001 </span>         [๒๒.๒๓  กายกัมมัญญตา  จิตตกัมมัญญตา]  
<span class="LineNumber"> 002 </span>	ความควรแก่การแห่งกาย   ชื่อกายกัมมัญญตา  ความควรแก่การ
<span class="LineNumber"> 003 </span>แห่งจิต ชื่อจิตตกัมมัญญตา  กายกัมมัญญตาและจิตตกัมมัญญตานั้น
<span class="LineNumber"> 004 </span>มีความเข้าไปรำงับแห่งความไม่ควรแก่การของกายและจิตเป็นลักษณะ<SUP>๑</SUP>
<span class="LineNumber"> 005 </span>มีอันบีบเอาความไม่ควรแก่การของกายและจิตออกไปเป็นรส<SUP>๒</SUP>  มีความ
<span class="LineNumber"> 006 </span>ถึงพร้อมแห่งการทำอารมณ์<SUP>๓</SUP>  เป็นปัจจุปัฏฐาน  มีกายและจิตเป็นปทัฏฐาน
<span class="LineNumber"> 007 </span>	กัมมัญญตานี้  บัณฑิตพึงทราบว่าเป็นปฏิปักษ์ต่อกิเลสมีนิวรณ์ที่
<span class="LineNumber"> 008 </span>เหลือเป็นต้น  ที่ทำความไม่ควรแก่การแห่งกายและจิต  นำมาซึ่งความ
<span class="LineNumber"> 009 </span>เลื่อมใสในวัตถุเป็นที่ตั้งแห่งความเลื่อมใสทั้งหลาย  นำมาซึ่งความ
<span class="LineNumber"> 010 </span>เลื่อมใสในวัตถุเป็นที่ตั้งแห่งความเลื่อมใสทั้งหลาย  นำมาซึ่งความควร
<span class="LineNumber"> 011 </span>แก่อันประกอบด้วยประการต่าง ๆ ในการทำประโยชน์ทั้งหลาย  ดัง
<span class="LineNumber"> 012 </span>ความหมดจด  (จากมลทิน)  แห่งทอง  (ควรแก่อันประกอบเป็นอลังการ
<span class="LineNumber"> 013 </span>ต่าง ๆ ชนิด)  ฉะนั้น
<span class="LineNumber"> 014 </span>          [๒๔.๒๕  กายปาคุญญตา  จิตตปาคุญญตา] 
<span class="LineNumber"> 015 </span>	ความคล่องแห่งกาย  ชื่อกายปาคุญญตา  ความคล่องแห่งจิต
<span class="LineNumber"> 016 </span>ชื่อจิตตปาคุญญตา  กายปาคุญญตาและจิตตปาคุญญตานั้น  มีความ
<span class="LineNumber"> 017 </span>ไม่เป็นไข้แห่งกายจิตเป็นลักษณะ  มีอันบีบเอาความเป็นไข้แห่งกายจิต
<span class="LineNumber"> 018 </span>ออกไปเป็นรส  มีความไร้โทษ  (แห่งกายจิต)   เป็นปัจจุปัฏฐาน  มีกาย
<span class="LineNumber"> 019 </span>และจิตเป็นปทัฏฐาน

<span class='footnote'>๑.๒.  ปาฐะพิมพ์ไว้เป็น  กายจิตฺตกมฺมญฺ ---- นั้นคลาดเคลื่อน  ที่ถูกเป็น  กายจิตฺตา-</span>
<span class='footnote'>กมฺมญฺ...  (ตัดบทเป็นกายจิตฺต +อกมฺมญฺ)</span>
<span class='footnote'>๓.  หมายความว่าถือเอาอารมณ์ด้วยอาการถึงพร้อม  คือด้วยความควรแก่การนั่นเอง</span>
