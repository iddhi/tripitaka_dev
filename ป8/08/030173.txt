<span class="LineNumber"> 001 </span>                                         [ชาติทุกข์] 
<span class="LineNumber"> 002 </span>	หากคำถามพึงมีว่า  "ก็เหตุไฉน  ชาติจึงเป็นทุกข์  ?"  ดังนี้ไซร้
<span class="LineNumber"> 003 </span>คำแก้พึงมีว่า  "เพราะความเป็นวัตถุ  (คือเป็นพื้นเป็นที่ตั้ง)  ของทุกข์ 
<span class="LineNumber"> 004 </span>เป็นอเนก"   จริงอยู่ทุกข์ทั้งหลายมีเป็นอเนก   เช่นอะไรบ้าง  เช่น
<span class="LineNumber"> 005 </span>ทุกขทุกข์   วิปริณามทุกข์  สังขารทุกข์  ปฏิจฉันทุกข์  อปฏิจฉันทุกข์
<span class="LineNumber"> 006 </span>ปริยายทุกข์  นิปริยายทุกข์
<span class="LineNumber"> 007 </span>	ในทุกข์เหล่านั้น  ทุกขเวทนาทั้งทางกายและทางใจ  เรียกว่า
<span class="LineNumber"> 008 </span>ทุกขทุกข์  เพราะเป็นทุกข์ทั้งโดยสภาวะและโดยชื่อ  สุขเวทนา*เรียก
<span class="LineNumber"> 009 </span>ว่า  วิปริณามทุกข์  เพราะเป็นเหตุเกิดทุกข์โดยแปรปรวนไป  อุเบกขา-
<span class="LineNumber"> 010 </span>เวทนาและสังขารทั้งหลายอันเป็นไปในภูมิ  ๓  ที่เหลือ  เรียกว่าสังขาร-
<span class="LineNumber"> 011 </span>ทุกข์   เพราะถูกความเกิดและความเสื่อมบีบคั้น  ความเจ็บป่วย
<span class="LineNumber"> 012 </span>ทั้งทางกายและทางใจ  มีปวดหู  ปวดฟัน  และความรุ่มร้อนเกิดแต่ราคะ
<span class="LineNumber"> 013 </span>ความเดือดดาลเกิดแต่โทสะเป็นต้น  เรียกปฏิจฉันทุกข์  เพราะต้องถาม
<span class="LineNumber"> 014 </span>จึงรู้  และเพราะความไม่ปรากฏการกระทำ  ความเจ็บป่วยมีทวดึงส-
<span class="LineNumber"> 015 </span>กรรมกรณ์  (การลงอาชญา  ๓๒  ประการ)  เป็นต้น  เป็นสมุฏฐาน
<span class="LineNumber"> 016 </span>เรียกว่าอปฏิจฉันทุกข์  เพราะไม่ต้องถามก็รู้  และเพราะความปรากฏ
<span class="LineNumber"> 017 </span>การกระทำด้วย  เว้นทุกขทุกข์เสีย  ทุกข์ที่เหลือมีชาติเป็นอาทิ  ซึ่งมา
<span class="LineNumber"> 018 </span>ในวิภังค์แห่งทุกขสัจทั้งหมดเรียกว่าปริยายทุกข์  เพราะความเป็นวัตถุ
<span class="LineNumber"> 019 </span>แห่งทุกข์นั้น  ๆ    ส่วนทุกขทุกข์เรียกว่านิปปริยายทุกข์

<span class='footnote'>	<SUP>*</SUP>  ปาฐะ  พิมพ์ไว้เรียงศัพท์  สุขเวทนา  ติดกับ  วิปริณาเมน  คลาดเคลื่อน  ที่ถูกเรียง</span>
<span class='footnote'>แยกเป็น  สุขเวทนา  วิปริณาเมน</span>
