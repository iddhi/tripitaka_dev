<span class="LineNumber"> 001 </span>ความว่า  ไม่ปฏิเสธธรรม  (ที่เป็นเหตุ)   นั้นเป็นไป  เหตุนี้  ธรรม  (ที่  
<span class="LineNumber"> 002 </span>เป็นเหตุ)  นั้นจึงชื่อว่าปัจจัย  มีคำอธิบายว่า  อันธรรม  (ที่เป็นผล)  ใด
<span class="LineNumber"> 003 </span>อาศัย  คือไม่ปฏิเสธซึ่งธรรม  (ที่เป็นเหตุ)  ใดตั้งอยู่หรือว่าเกิดขึ้นก็ดี
<span class="LineNumber"> 004 </span>ธรรม  (ที่เป็นเหตุ)  นั้น  ชื่อว่าเป็นปัจจัยแห่งธรรม  (ที่เป็นผล)  นั้น
<span class="LineNumber"> 005 </span>แต่  (เมื่อว่า)  โดยลักษณะ  ปัจจัยมีความอุดหนุนเป็นลักษณะ  ด้วยว่า
<span class="LineNumber"> 006 </span>ธรรม  (ที่เป็นเหตุ)  ใด   เป็นสภาพอุดหนุนเพื่อความตั้งอยู่หรือเพื่อ
<span class="LineNumber"> 007 </span>ความเกิดขึ้นแห่งธรรม  (ที่เป็นผล)  ใด  ธรรม  (ที่เป็นเหตุ)  นั้น
<span class="LineNumber"> 008 </span>ท่านเรียกว่าเป็นปัจจัยแห่งธรรม  (ที่เป็นผล)  นั้น
<span class="LineNumber"> 009 </span>	คำว่า  "ปัจจัย  เหตุ  การณ  นิทาน  สัมภว  ปภว"  เป็นต้น โดย
<span class="LineNumber"> 010 </span>ความก็อันเดียวกัน  ต่างกันแต่โดยพยัญชนะ
<span class="LineNumber"> 011 </span>	ธรรมชื่อว่าเหตุ  เพราะอรรถว่าเป็นมูล   ชื่อว่าปัจจัย  เพราะ
<span class="LineNumber"> 012 </span>อรรถว่าเป็นสภาพอุดหนุน  ดังกล่าวมาฉะนี้  เพราะเหตุนั้น  (เมื่อว่า)
<span class="LineNumber"> 013 </span>โดยสังเขป  ธรรมผู้อุดหนุนโดยความหมายว่าเป็นมูล  ชื่อว่าเหตุปัจจัย
<span class="LineNumber"> 014 </span>	อธิบายของอาจารย์ทั้งหลาย<SUP>*</SUP>ว่า  "เหตุปัจจัยนั้นเป็นสภาพยังความ
<span class="LineNumber"> 015 </span>เป็นกุศลเป็นต้นให้สำเร็จแก่  (สัมปยุต)  ธรรมทั้งหลายมีกุศลธรรมเป็น
<span class="LineNumber"> 016 </span>อาทิ  ดังพืชทั้งหลายมีพืชข้าวสาลีเป็นต้น  ยัง  (ความเป็น)  ธัญญชาติ
<span class="LineNumber"> 017 </span>มีข้าวสาลีเป็นอาทิให้สำเร็จ  และดังสีของมณีเป็นต้น  ยังแสงของมณี
<span class="LineNumber"> 018 </span>เป็นอาทิให้สำเร็จฉะนั้น"  แต่เมื่อเป็นอย่างนั้น  ความเป็นเหตุปัจจัยก็
<span class="LineNumber"> 019 </span>ไม่สำเร็จไปถึงในรูปทั้งหลายที่มีเหตุนั้นเป็นสมุฏฐาน  (ด้วยนะซิ)  เพราะ
<span class="LineNumber"> 020 </span>ว่า  เหตุปัจจัยนั้นหายังความเป็นกุศลเป็นต้นให้สำเร็จแก่รูปเหล่านั้นไม่

<span class='footnote'><SUP>*</SUP>  มหาฎีกาว่า  ท่านหมายถึงพระอาจารย์เรวตะ  (อยู่ที่ไหนไม่ได้บอกไว้)</span>
