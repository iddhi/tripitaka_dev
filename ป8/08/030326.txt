<span class="LineNumber"> 001 </span>วิบากวิญญาณทั้ง  ๗  ทั้งในปวัตตกาลและในปฏิสนธิ   ส่วนในสุคติ-
<span class="LineNumber"> 002 </span>กามภพ   อบุญญาภิสังขารก็เป็นปัจจัยโดยส่วนสองอย่างนั้นนั่นแหละ 
<span class="LineNumber"> 003 </span>แก่อกุศลวิบากวิญญาณทั้ง  ๗  นั้นในปวัตตกาลได้เหมือนกัน  (แต่)  ไม่
<span class="LineNumber"> 004 </span>เป็นในปฏิสนธิ  ในรูปภพมันก็เป็นปัจจัยโดยส่วนสองอย่างนั้นแหละ
<span class="LineNumber"> 005 </span>แห่งวิลากวิญญาณ  ๔  ในปวัตตกาล  (แต่)  ไม่เป็นในปฏิสนธิ  ก็แต่
<span class="LineNumber"> 006 </span>ว่าความที่อบุญญาภิสังขารเป็นปัจจัยในรูปภพนั้น  เป็นโดยได้เห็นรูปที
<span class="LineNumber"> 007 </span>ไม่น่าปรารถนาและได้ยินเสียงที่ไม่น่าปรารถนาในกามาวจรภพ  เพราะ
<span class="LineNumber"> 008 </span>ว่าในพรหมโลก  อันสิ่งที่ไม่น่าปรารถนาทั้งหลายมีรูปที่ไม่ปรารถนา
<span class="LineNumber"> 009 </span>เป็นต้นหามีไม่   แม้ในกามาจรเทวโลกก็อย่างนั้น<SUP>*</SUP>
<span class="LineNumber"> 010 </span>	ส่วนอเนญชาภิสังขาร  เป็นปัจจัยโดยส่วนสองอย่างนั้นเหมือนกัน
<span class="LineNumber"> 011 </span>แห่งวิบากวิญญาณ  ๔  ในอรูปภพ  ทั้งในปวัตตกาลปละในปฏิสนธิ
<span class="LineNumber"> 012 </span>	สังขารเหล่านั้นเป็นปัจจัยแห่งวิบากวิญญาณเหล่าไร  ด้วยอำนาจ
<span class="LineNumber"> 013 </span>แห่งปฏิสนธิและปวัตติในภพทั้งหลาย  และมันเป็นปัจจัยด้วยประการใด
<span class="LineNumber"> 014 </span>พึงทราบด้วยประการนั้น  ดังกล่าวมาฉะนี้ก่อน
<span class="LineNumber"> 015 </span>	แม้ในกำเนิดเป็นต้น  ก็พึงทราบโดยนัยนั้นเหมือนกัน  (ต่อไป)
<span class="LineNumber"> 016 </span>นี้เป็นคำชี้แจงข้อสำคัญในกำเนิดเป็นต้นนั้น  ตั้งแต่ต้นไป

<span class='footnote'><SUP>*</SUP>  กามาวจรภพที่ว่านี้  ต้องหมายถึงมนุษยโลก  เพราะเทวโลกท่านก็ว่าไม่มีอนิฏฐารมณ์</span>
<span class='footnote'>การที่พรหมได้ประสบอนิฏฐารมณ์ในโลกอื่นนี้  เห็นจะพอเทียบได้กับพระในวัดได้ประสบ</span>
<span class='footnote'>อนิฏฐารมณ์ในหมู่บ้าน  เช่นได้เห็นหรือได้ยินชาวบ้านข้างวัดตบตีด่าทอกันเป็นต้น</span>
<span class='footnote'>	ส่วนที่ว่าเทวโลกไม่มีอนิฏฐารมณ์นั้น  มหาฎีกาไม่ยอมให้ทั้งหมด  ท่านว่านั่น</span>
<span class='footnote'>เป็นแต่  'ส่วนมาก'   แต่ที่จริงชาวเทวโลกอาจมีเวลาประสบอนิฏฐารมณ์ได้  เมื่อถึงกาล</span>
<span class='footnote'>จะจุติ  ย่อมมีบุพนิมิตปรากฏขึ้นเช่นดอกไม้เหี่ยวเป็นต้น  นั่นก็เป็นอนิฏฐารมณ์นั่นเอง</span>
