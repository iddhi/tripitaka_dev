<span class="LineNumber"> 001 </span>แบบที่ทรงวางไว้นั้น  ลงสู่วงวิภัชวาทีแล้วไม่กล่าวตู่<SUP>๑</SUP>  อาจารย์ทั้งหลาย 
<span class="LineNumber"> 002 </span>ไม่ดิ่งลงสู่สกสมัย  (คือไม่ยึดแต่ความรู้ฝ่ายตน ?)  ไม่ขึ้นคร่อมปรสมัย 
<span class="LineNumber"> 003 </span>(คือไม่ข่มขี่ความรู้ฝ่ายอื่น ?)  ไม่ค้านพระสูตร  อนุโลมพระวินัย  มองดู
<span class="LineNumber"> 004 </span>มหาปเทสไว้  ชี้ข้อธรรม  (คือบาลี)  ได้  (ถูกต้อง)  ถือเอาอรรถ  (คือความ
<span class="LineNumber"> 005 </span>อธิบายแห่งบาลีนั้น)  ได้  (ไม่ผิด)  และยักเยื้องอรรถนั้นนั่นแหละอธิบาย
<span class="LineNumber"> 006 </span>ไปโดยบรรยายอื่นอีกก็ได้  (ดังนี้)  จึงควรทำอรรถสังวรรณนาได้
<span class="LineNumber"> 007 </span>อนึ่งเล่า  โดยปกติ  อรรถสังวรรณนาแห่งปฏิจสมุบาท  ก็ทำยากอยู่แล้ว
<span class="LineNumber"> 008 </span>ดังโบราณาจารย์ทั้งหลายกล่าวไว้ว่า
<span class="LineNumber"> 009 </span>	<B>ธรรม ๔  ประการ  คือสัตย  สัตว<SUP>๒</SUP>  ปฏิสนธิและ
<span class="LineNumber"> 010 </span>	ปัจจยาการนี่แหละ  เป็นธรรมที่เห็นได้ยาก  ทั้งยาก
<span class="LineNumber"> 011 </span>	ที่จะแสดงด้วย</B>
<span class="LineNumber"> 012 </span>ดังนี้  เหตุใด  เพราะเหตุนั้น  การสังวรรณนาความแห่งปฏิจจสมุบาท
<span class="LineNumber"> 013 </span>อันใคร  ๆ  เว้นเสียแต่ท่านผู้สำเร็จอาคม  (คือพระปริยัติ)  และอธิคม
<span class="LineNumber"> 014 </span>(คือมรรคผล)  จะทำได้มิใช่ง่าย  เหตุดังนี้  ข้าพเจ้าชั่งใจดูแล้ว
<span class="LineNumber"> 015 </span>	<B>วันนี้ใคร่จะกล่าว<SUP>๓</SUP>พรรณนาปัจจยาการ  (ทั้ง  ๆ  ที่)
<span class="LineNumber"> 016 </span>	ยังไม่ได้  (นัยอันเป็น)  ที่ตั้ง  (ที่อาศัย   ด้วยกำลัง
<span class="LineNumber"> 017 </span>	ปัญญาตน)   ดังก้างลงสู่สาครยังไม่ได้ที่เหยียบยัน
<span class="LineNumber"> 018 </span>	ฉะนั้น  ก็แต่ว่าคำสอนข้อนี้เป็นคำสอนที่ประดับ</B>

<span class='footnote'>๑.  ปาฐะพิมพ์เป็น  อนพฺภาจิกฺขนฺเต  คลาดเคลื่อน  ที่ถูกเป็น...จิกฺขนฺเตน</span>
<span class='footnote'>๒.  มหาฎีกาว่า  อาจารย์ทั้งหลายกว่าวว่า  คำนี้หมายเอา  'สัตตสุญญตา'  เพราะในกอง</span>
<span class='footnote'>สังขารซึ่งเป็นสภาพว่างจากสัตว์  เมื่อใช้คำว่าสัตว์  ก็หมายถึงสัตตสุญญตา</span>
<span class='footnote'>๓.  ปาฐะพิมพ์ไว้เป็น  วตฺถุกาโม  คลาดเคลื่อน  ที่ถูกเป็น  วตฺตุกาโม</span>
