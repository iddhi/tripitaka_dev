<span class="LineNumber"> 001 </span>เป็นต้น  ก็ดุจนัยนี้<SUP>๑</SUP>   ฉันใด  แม้อาทิกัมมิกกุลบุตรนี้   ก็พึงถือเอาลม
<span class="LineNumber"> 002 </span>อัสสาสะปัสสาสะอันที่ปรากฏ<SUP>๒</SUP>  กำหนดลมซึ่งเป็นไปอยู่เรื่อย  ๆ  นั่นแหละ
<span class="LineNumber"> 003 </span>นับเริ่มแต่ว่า  ๑.๑   จนถึง  ๑๐.๑๐    ฉันนั้นเหมือนกัน  เมื่อเธอนับ 
<span class="LineNumber"> 004 </span>อยู่อย่างนั้น  ลมอัสสาสะปัสสาสะที่ออกและเข้าอยู่ย่อมปรากฏ<SUP>๓</SUP>
<span class="LineNumber"> 005 </span>                                       [นับเร็ว] 
<span class="LineNumber"> 006 </span>	ทีนี้  เธอพึงละวิธีนับช้า  คือนับอย่างคนตวงข้าวเปลือกนั้นเสีย
<span class="LineNumber"> 007 </span>แล้ว  นับโดยวิธีนับเร็ว  คือนับอย่างโคบาล  จริงอยู่  โคบาลผู้ฉลาด
<span class="LineNumber"> 008 </span>พกก้อนกรวด  ถือเชือกและไม้ตะพด  ไปสู่คอก  (โค)   แต่เช้าตรู่  (เปิด
<span class="LineNumber"> 009 </span>คอก)  หวดโคหลายตัวเข้าที่หลัง  แล้ว  (ขึ้น)   นั่งบนปลายเสาลิ่ม
<span class="LineNumber"> 010 </span>(คอย)  นับแม่โคที่ออกมา  ๆ  ถึงประตูว่า  ๑.๒----  (โดย)  ซัดกรวด
<span class="LineNumber"> 011 </span>ลงที่ละเม็ด  (เป็นคะแนน)  เรื่อยไป   ฝูงโคซึ่งอยู่กันอย่างลำบากใน
<span class="LineNumber"> 012 </span>ที่แคบมาตลอด  ๓  ยามราตรี  เมื่ออกก็เบียดเสียดกันออกเป็นกลุ่ม ๆ
<span class="LineNumber"> 013 </span>โดยเร็ว  โคบาลนั้นก็นับเร็ว  ๆ  เหมือนกันว่า  ๓.๔.๕.----๑๐  (ฉันใด)
<span class="LineNumber"> 014 </span>แม้เมื่ออาทิกัมมิกกุลบุตรนี้นับอยู่โดยนัยก่อน  ลมอัสสาสะปัสสาสะ
<span class="LineNumber"> 015 </span>ปรากฏแล้วเดินเร็วถี่ขึ้น  ต่อนั้น  เธอทราบว่าลมเดินถี่แล้วอย่าพึงถือ
<span class="LineNumber"> 016 </span>เอาลมข้างในและข้างนอก  ถือเอาแต่ที่มันมาถึงช่อง  (จมูก)  เท่านั้น

<span class='footnote'>๑.  ทำไมชาวสีหลจึงใช้ทะนาน  (นาฬี)  ตวงข้าวเปลือก  และทำไมคนตวงข้าวจึงต้องร้องบอก</span>
<span class='footnote'>คะแนนเป็นคู่ว่า  ๑. ๑, ๒. ๒  ไม่เข้าใจอีกแหละ  จะเป็นร้อง  ๒  คน  คือคนตวงร้องก่อน  แล้ว</span>
<span class='footnote'>คนรับเอาไปเทร้อยซ้ำกระมัง  ?</span>
<span class='footnote'>๒.  มหาฎีกาว่า  นี่หมายถึงผู้ที่ลมอัสสาสะหรือปัสสาสะ  ปรากฏแต่อย่างเดียว  ลมอย่างใดปรากฏ</span>
<span class='footnote'>ก่อนก็นับลมนั้นไป   แต่ผู้ใดลมปรากฏทั้ง  ๒  คือทั้งออกทั้งเข้า  ก็พึงนับทั้ง  ๒</span>
<span class='footnote'>๓.  มหาฎีกาว่า  ปรากฏเพราะจิตส่ายไปภายนอกไม่  ด้วยอำนาจแห่งการนับหน่วงไว้</span>
