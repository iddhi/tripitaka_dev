<span class="LineNumber"> 001 </span>                            [เรื่องพระวิสาขเถระ]  
<span class="LineNumber"> 002 </span>	ได้ยินว่า  พระวิสาขเถระนั้น  (เมื่อเป็นคฤหัสถ์)  เป็นกุฎุมพี
<span class="LineNumber"> 003 </span>อยู่ในกรุงปาฏลิบุตร    ท่านอยู่ในกรุงนั้นแหละได้ยินข่าวว่า  ตัมพ-
<span class="LineNumber"> 004 </span>ปัณณิทวีป  (คือเกาะลังกา)  ประดับประดาไปด้วยถ่องแถวพระเจดีย์
<span class="LineNumber"> 005 </span>รุ่งเรืองด้วยกาสาวพัสตร์  ในทวีปนั้น  ใคร ๆ  อาจจะนั่งหรือนอนได้
<span class="LineNumber"> 006 </span>ในที่ทุกแห่งที่ตนปรารถนา<SUP>๑</SUP>  สัปปายะทั้งปวง  คือ  อุตุสัปปายะ
<span class="LineNumber"> 007 </span>เสนาสนสัปปายะ  ปุคคลสัปปายะ  ธัมมสวนสัปปายะ  หาได้ง่ายใน
<span class="LineNumber"> 008 </span>ทวีปนั้น  ดังนี้ ท่านจึงมอบกองโภคทรัพย์ของตนให้แก่บุตรและภริยา
<span class="LineNumber"> 009 </span>มีเงินกหาปณะเดียวอันผูก (ขอด)  ไว้ที่ชายผ้าเท่านั้น  ออกจากเรือน
<span class="LineNumber"> 010 </span>ไป  คอยเรือที่ริมฝั่งทะเลอยู่ถึงเดือนหนึ่ง  และเพราะความที่เป็น
<span class="LineNumber"> 011 </span>ผู้ฉลาดในเชิงพูด  ท่านซื้อของ  (สินค้า)  ที่ช่องนี้ไปขายที่ช่องโน้น<SUP>๒</SUP>
<span class="LineNumber"> 012 </span>โดยกาลในระหว่าง (ที่คอยเรือ)  เดือนหนึ่งนั่นเอง  (สามารถ)  รวบ
<span class="LineNumber"> 013 </span>รวมทรัพย์ได้ถึง  ๑,๐๐๐  กหาปณะ  ด้วยการค้าขายอันชอบธรรม ท่าน
<span class="LineNumber"> 014 </span>มาถึงมหาวิหาร  (ในลังกา)  โดยลำดับ  แล้วขอบรรพชา  (เมื่อ)
<span class="LineNumber"> 015 </span>ภิกษุทั้งหลายนำท่านไปสู่สีมาเพื่อให้บรรพชา  ท่านทำถุงเงิน ๑,๐๐๐
<span class="LineNumber"> 016 </span>กหาปณะนั้นตกลงที่พื้นทางช่องชายผ้า   และเมื่อภิกษุทั้งหลายทักวา
<span class="LineNumber"> 017 </span>นั่นอะไร  ก็บอกว่า  "กหาปณะ  ๑,๐๐๐  เจ้าข้า"  ภิกษุทั้งหลายเตือน

<span class='footnote'>๑.  มหาฎีกาว่า  ที่นั่งนอนได้ทุกแห่ง  เพราะเป็นประเทศเกษม  คือปลอดภัยนั้นอย่างหนึ่ง  เพราะมี</span>
<span class='footnote'>ที่  ๆ รื่นรมย์น่านั่งน่าชมอยู่ทั่ว  ๆ  ไปอีกอย่างหนึ่ง  (มาถึงตอนนี้  แม้แต่ตัมพปัณณิทวีป  ก็วิเศษกว่า</span>
<span class='footnote'>มัชฌิมประเทศในชมพูทวีปเสียแล้ว)</span>
<span class='footnote'>๒.  ทฺวาร  ในที่นี้จะแปลว่า  'ประตู'  ความไม่ผุด  สู้แปลว่า  'ช่อง'   ไม่ได้เพราะมีตัวอย่างอยู่ใน</span>
<span class='footnote'>บ้านเมืองเรานี้  คือท่าจอดเรือสินค้าย่อม ๆ ริมทะเล  มีทางขึ้นบกติดต่อไปที่อื่นได้  เขาเรียกว่า</span>
<span class='footnote'>'ช่อง'  เช่นช่องแสมสาร  ที่สัตหีบ  จังหวัดชลบุรี</span>
