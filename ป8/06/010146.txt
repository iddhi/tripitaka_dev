<span class="LineNumber"> 001 </span>                                      [อุปสมานุสติ] 
<span class="LineNumber"> 002 </span>	ส่วนว่าโยคาจรภิกษุผู้ใคร่จะเจริญอุปสมานุสติ   ซึ่งท่านยกขึ้น
<span class="LineNumber"> 003 </span>แสดงไว้ในลำดับแห่งอานาปานสติ  ก็พึงไปในที่ลับคน  เร้นอยู่แล้ว
<span class="LineNumber"> 004 </span>ระลึกถึงคุณทั้งหลายแห่งพระนิพพาน  ที่นับว่าเป็นที่ระงับแห่งทุกข์
<span class="LineNumber"> 005 </span>ทั้งมวล  โดยนัยพระบาลีอย่างนี้ว่า  "ดูกรภิกษุทั้งหลาย  ธรรมทั้งหลาย
<span class="LineNumber"> 006 </span>เป็นสังขตะก็ดี  อสังขตะก็ดี  มีประมาณเพียงใด  วิราคธรรม  เรากล่าว
<span class="LineNumber"> 007 </span>ว่าเป็นเลิศแห่งธรรมเหล่านั้น  วิราคธรรมนี้คืออะไร  ?  วิราคธรรมนี้
<span class="LineNumber"> 008 </span>คือ  ธรรมเป็นที่สร่างเมา  เป็นที่กำจัดความกระหาย  เป็นที่ถอนอาลัย
<span class="LineNumber"> 009 </span>เป็นที่ตัดวัฏฏะ  เป็นที่สิ้นตัณหา  เป็นที่สำรอก  (ตัณหา)  เป็นที่ดับ
<span class="LineNumber"> 010 </span>(ตัณหา)   คือนิพพาน  (แดนออกไปแห่งเครื่องร้อยรัด  คือตัณหา)"<SUP>*</SUP>
<span class="LineNumber"> 011 </span>ดังนี้
<span class="LineNumber"> 012 </span>                                   [แก้อรรถบาลี] 
<span class="LineNumber"> 013 </span>	ในปาฐะเหล่านั้น  คำว่า  'มีประมาณเพียงใด'   คือ  มีประมาณ
<span class="LineNumber"> 014 </span>เท่าใด  คำว่า  'ธรรมทั้งหลาย'  หมายเอาสภาวธรรม  คำว่า  'เป็น
<span class="LineNumber"> 015 </span>สังขตะก็ดี  อสังขตะก็ดี'   นั้น   คือ  อันปัจจัยทั้งหลายประชุมทำขึ้นก็ดี
<span class="LineNumber"> 016 </span>อันปัจจัยทั้งหลายมิได้ประชุมทำขึ้นก็ดี  คำว่า  'วิราคธรรม  เรากล่าว
<span class="LineNumber"> 017 </span>ว่าเป็นเลิศแห่งธรรมเหล่านั้น'  คือว่า  วิราคธรรม  เรากล่าวว่าเลิศ  คือ
<span class="LineNumber"> 018 </span>ประเสริฐสูงสุด  แห่งสังขตธรรม   และอสังขตธรรมทั้งหลายเหล่านั้น

<span class='footnote'><SUP>*</SUP>  องฺ.  จตุกฺก.  ๒๑/๔๔.  คำแปลบาลีนี้  แปลตายนัยวิสุทธิมรรค  ที่ท่านแก้วไว้ต่อไปนี้</span>
