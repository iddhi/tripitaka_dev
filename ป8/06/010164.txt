<span class="LineNumber"> 001 </span>ต้องการธรรมส่วนใด  ๆ  ของเขา  ก็พึงระลึกเอาธรรมส่วนนั้น  ๆ  เถิด  
<span class="LineNumber"> 002 </span>	อนึ่ง  เพื่อจะยังความข้อนี้ว่า  "การเจริญเมตตา  (นั้น)
<span class="LineNumber"> 003 </span>มิใช่เป็นการที่บุคคลทั้งหลายเช่นนั้นจะทำได้ยาก"  ดังนี้  ให้กระจ่าง
<span class="LineNumber"> 004 </span>อาฆาตปฏิวินัยสูตร  ในปัญจกนิบาต  (ดัง)  นี้ว่า  "ดูกรอาวุโส
<span class="LineNumber"> 005 </span>อาฆาตปฏิวินัย  ๕  นี้   ซึ่งเป็นที่  ๆ  ความอาฆาตอันเกิดขึ้นแก่ภิกษุแล้ว
<span class="LineNumber"> 006 </span>พึงถูกขจัดเสียได้  โดยประการทั้งปวง<SUP>๑</SUP>"  ดังนี้เป็นต้น  บัณฑิตพึง
<span class="LineNumber"> 007 </span>(นำมากล่าว)   ให้พิสดารเถิด
<span class="LineNumber"> 008 </span>                  [สอนตนนัยที่  ๓ - โกรธคือทำทุกข์ให้ตนเอง] 
<span class="LineNumber"> 009 </span>	แต่ถ้าเมื่อพระโยคาวจรนั้นพยายามอยู่ถึงอย่างนั้น   ความอาฆาต
<span class="LineNumber"> 010 </span>ก็ยังเกิดขึ้นอยู่นั่นไซร้  ทีนี้เธอพึงโอวาทตนดังนี้ว่า
<span class="LineNumber"> 011 </span>	<B>"(๑)  ถ้าศัตรูทำทุกข์ให้แก่เจ้าใจสิ่งอันเป็นวิสัย
<span class="LineNumber"> 012 </span>	(คือกาย)  ของตนไซร้  ไฉนเจ้าจึงปรารถนาจะทำ
<span class="LineNumber"> 013 </span>	ทุกข์ไว้ในใจของตัว  ซึ่งมิใช่วิสัย  (คือไม่ใช่กาย)
<span class="LineNumber"> 014 </span>	ของเขาเล่า<SUP>๒</SUP> 
<span class="LineNumber"> 015 </span>	(๒)  ตัวเจ้า  (เมื่อออกบวช)  ยังละ  (มารดาบิดา)
<span class="LineNumber"> 016 </span>	ผู้มีอุปการคุณมาก  (และ)  หมู่ญาติผู้ร้องให้น้ำตา</B>

<span class='footnote'>๑.  องฺ.  ปญฺจก.  ๒๒/๒๐๗</span>
<span class='footnote'>๒.  ท่อนหลังนี้อธิบายว่า  "โกรธแล้วคิดอาฆาตจะทำทุกข์ให้เขา  ท่านั้นท่านี้ให้กลุ้มไป  แต่เขาไม่รู้</span>
<span class='footnote'>และไม่ทุกข์สักหน่อย  ที่แท้ก็ทำทุกข์ไว้ในใจตัว  คือว่าทำทุกข์ให้ตัวนั่นเอง"  เช่นนี้กระมัง  วิสัย</span>
<span class='footnote'>นั้นมหาฎีกาแก้ว่า  กาย</span>
