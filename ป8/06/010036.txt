<span class="LineNumber"> 001 </span>เดินทางประมาณ  ๓  โยชน์  มิได้สังเกตจำทางที่พึงเดิน  และทางที่ 
<span class="LineNumber"> 002 </span>พึงเว้น<SUP>*</SUP>  ทำการคมนาคมด้วยฝีเท้าอันเร็วตั้ง ๗  เที่ยว   ทางไปสุดก็
<span class="LineNumber"> 003 </span>จริง   แต่  (เขาจำทางไม่ได้)  ต้องถาม  (ผู้อื่น)  ไป   (ทุกเที่ยว)
<span class="LineNumber"> 004 </span>ฉะนั้น  เพราะเหตุนั้น  พระโยคาวจรพึงมนสิการอย่าเร่งนัก
<span class="LineNumber"> 005 </span>                             [มนสิการโดยไม่เงื่องนัก] 
<span class="LineNumber"> 006 </span>	อนึ่ง  แม้มนสิการโดยไม่เงื่องนัก  ก็ฉันเดียวกับมนสิการโดยไม่
<span class="LineNumber"> 007 </span>เร่งนัก   เพราะว่าเมื่อมนสิการเงื่องนัก  กรรมฐานจะไม่ถึงที่สุด  ไม่
<span class="LineNumber"> 008 </span>เป็นปัจจัยแห่งความได้คุณวิเสส    เปรียบเหมือนเมื่อบุรุษผู้ใคร่จะเดิน
<span class="LineNumber"> 009 </span>ทาง  ๓  โยชน์  (ให้ถึง)  ในวันเดียวนั้น  มัวโอ้เอ้ออยู่ตามที่ต่าง  ๆ
<span class="LineNumber"> 010 </span>เช่นต้นไม้  ภูเขา  และบึง  ในระหว่างทางเสีย  ทางก็ไม่เปลือง  ต่อ
<span class="LineNumber"> 011 </span>๒-๓   วันจึงสุดฉะนั้น
<span class="LineNumber"> 012 </span>                        [มนสิการโดยป้องกันความฟุ้งซ่าน] 
<span class="LineNumber"> 013 </span>	ข้อว่าโดยป้องกันความฟุ้งซ่าน   ความว่าการที่จิตปล่อยกรรมฐาน
<span class="LineNumber"> 014 </span>เสียแล้วฟุ้งไปในอารมณ์หลากหลายในภายนอก  (นั้น)  พระโยคาวจร
<span class="LineNumber"> 015 </span>ต้องป้องกัน  เพราะเมื่อไม่ป้องกัน  ครั้งความฟุ้งไปข้างนอกมีอยู่  กรรม-
<span class="LineNumber"> 016 </span>ฐานย่อมเสื่อมหายทลายไป    เปรียบเหมือนเมื่อบุรุษผู้เดินทางเลียบ
<span class="LineNumber"> 017 </span>เหวอันเป็นทางเอกบท  (รอยเดียว    คือแคบเต็มที  วางเท้าได้ทีละข้าง ?)
<span class="LineNumber"> 018 </span>ไม่สังเกตรอยที่จะเหยียบให้แม่น  มัวเหลียวข้างนั้นข้างนี้  ก้าวเท้าพลาด
<span class="LineNumber"> 019 </span>(รอย)  ก็จะต้องตกจากทางนั้นลงไปในเหวอันลึก  ๑๐๐  ชั่วตัวคน

<span class='footnote'><SUP>*</SUP>  โอกฺกมนวิสชฺชนํ  มหาฎีกาแก้เป็น  ปฏิปชฺชิตพฺพวิสชฺชิตพฺเพ  มคฺเค</span>
