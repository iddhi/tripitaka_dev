<span class="LineNumber"> 001 </span>                           วิสุทฺธิมคฺค  สํวณฺณนายํ  
<span class="LineNumber"> 002 </span>กึการณา  เอวํ  โลโก  วินสฺสตีติ  ฯ อิตโร ยถา ตตฺถ นิพฺพตฺตนก-
<span class="LineNumber"> 003 </span>สตฺตานํ ปุฺพเลน  ป€มํ  โลโก  วิวฏฺฏติ  เอวํ  เตสมฺปิ  ปาปพเลน 
<span class="LineNumber"> 004 </span>สํวฏฺฏตีติ  ทสฺเสนฺโต  อกุสลมูลการณาติ  อาห  ฯ  ยถา  หิ ราค-
<span class="LineNumber"> 005 </span>โทสโมหานํ  อธิกภาเวน  ยถากฺกมํ  โรคนฺตรกปฺโป  สตฺถนฺตรกปฺโป 
<span class="LineNumber"> 006 </span>ทุพฺภิกฺขนฺตรกปฺโปติ  อิเม  ติวิธา  อนฺตรกปฺปา  วิวฏฺฏฏฺ€ายิมฺหิ 
<span class="LineNumber"> 007 </span>อสงฺเขยฺยกปฺเป  ชายนฺติ  เอวเมเต  ยถาวุตฺตา  ตโย  สํวฏฺฏา 
<span class="LineNumber"> 008 </span>ราคาทีนํ   อธิกภาเวเนว   โหนฺตีติ  ทสฺเสนฺโต  อกุสลมูเลสุ หีติ-
<span class="LineNumber"> 009 </span>อาทิมาห  ฯ  อุสฺสนฺนตเรติ  อติวิย  อุสฺสนฺเน  ฯ  โทเส  อุสฺสนฺตเร 
<span class="LineNumber"> 010 </span>อธิกตรโทเสน  วิย  ติกฺขตเรน  ขารุทเกน  วินาโส  ยุตฺโตติ  วุตฺตํ 
<span class="LineNumber"> 011 </span>โทเส  อุสฺสนฺนตเร  อุทเกน  วินสฺสตีติ  ฯ  ปากฏสตฺตุสทิสสฺส  โทสสฺส 
<span class="LineNumber"> 012 </span>อคฺคิสทิสตา   อปากฏสตฺตุสทิสสฺส  ราคสฺส  ขารุทกสทิสตา  จ 
<span class="LineNumber"> 013 </span>ยุตฺตาติ  อธิปฺปาเยน  โทเส  อุสฺสนฺนตเร  อคฺคินา  ราเค  อุทเกนาติ 
<span class="LineNumber"> 014 </span>เกจิวาทสฺส  อธิปฺปาโย  เวทิตพฺโพ  ฯ  ราโค  สตฺตานํ  พหุลํ ปวตฺตตีติ 
<span class="LineNumber"> 015 </span>ราควเสน พหุโส โลกวินาโส ฯ 
<span class="LineNumber"> 016 </span>	เอวํ  ปสงฺเคน  สํวฏฺฏาทิเก  ปกาเสตฺวา  อิทานิ  ยถาธิคตํ 
<span class="LineNumber"> 017 </span>เนสํ  อนุสฺสรณาการํ  ทสฺเสตุํ  ปุพฺเพนิวาสํ  อนุสฺสรนฺโตปีติอาทิ 
<span class="LineNumber"> 018 </span>อารทฺธํ  ฯ  อมุมฺหิ  สํวฏฺฏกปฺเปติ  อิทํ  สํวฏฺฏกปฺปสฺส  อาทิโต 
<span class="LineNumber"> 019 </span>ปาลิยํ  คหิตตฺตา  วุตฺตํ  ฯ  ตตฺถาปิ  หิ  อิมสฺส  กติปยํ  กาลํ 
<span class="LineNumber"> 020 </span>ภวาทีสุ  สํสรณํ  อุปลพฺภตีติ  ฯ  สํวฏฺฏกปฺเป  วา  วตฺตมาเนสุ 
<span class="LineNumber"> 021 </span>ภวาทีสุ  อิมสฺส  อุปปตฺติ  อโหสิ  ฯ  ตํ  ทสฺสนเมตํ  ทฏฺ€พฺพํ  ฯ 
