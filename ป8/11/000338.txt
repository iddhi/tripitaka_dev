<span class="LineNumber"> 001 </span>                             วิสุทฺธิมคฺค  สํวณฺณนายํ  	 
<span class="LineNumber"> 002 </span>	ตนฺติ  อิทฺธิวิธาณํ  ฯ  กายํ  จิตฺตสนฺนิสฺสิตํ  กตฺวาติอาทีสุ 
<span class="LineNumber"> 003 </span>ยํ  วตฺตพฺพํ  ตํ  เหฏฺ€า  วุตฺตเมว  ฯ  อุปโยคลทฺธนฺติ ลทฺธุปโยค-
<span class="LineNumber"> 004 </span>วจนํ ฯ ทุติยาวิภตฺติยา  วเสน  วุตฺตํ  กายํ  ปริณาเมตีติ  ฯ  เตนาห 
<span class="LineNumber"> 005 </span>รูปกายารมฺมณโตติ  ฯ  รูปกายสฺส  วณฺณารมฺมณโตติ  อตฺโถ  ฯ 
<span class="LineNumber"> 006 </span>ตเทว   จิตฺตนฺติ  ยเทว  กายวเสน  จิตฺตปริณามเน  วุตฺตํ 
<span class="LineNumber"> 007 </span>ปาทกชฺฌานจิตฺตํ ตเทว ฯ 
<span class="LineNumber"> 008 </span>	[๒๕๒]  รามคาเม  เจติยํ  €เปตฺวา  เสเสสุ  สตฺตสุ  เจติเยสุ 
<span class="LineNumber"> 009 </span>ธาตุโย  อิทฺธิยา  อาหริตฺวา  ราชคเห  ภูมิฆรมณฺฑเป  กตํ 
<span class="LineNumber"> 010 </span>มหาธาตุนิธานํ  ฯ  อิเม  คนฺธาติอาทินา  ปจฺจุปฺปนฺเน  คนฺธาทิเก 
<span class="LineNumber"> 011 </span>คเหตฺวาปิ   อสุสฺสนาทิวิเสสยุตฺตํ   อนาคตเมว   เนสํ   รูปํ อธิฏฺ€าน-
<span class="LineNumber"> 012 </span>จิตฺตสฺส  อารมฺมณํ  โหติ  อนาคตาธิฏฺ€านตฺตา ฯ วตฺตนิยเสนาสนํ 
<span class="LineNumber"> 013 </span>นาม  วิชฺฌาฏวิยํ  วิหาโร  ฯ  ทธิรสนฺติ  ทธิมณฺโฑ  ฯ  ตํ อธิฏฺ€หนฺตสฺส 
<span class="LineNumber"> 014 </span>อนาคตํ  ทธิวณฺณํ  อารมฺมณํ  โหติ  ฯ  ปจฺจุปฺปนฺนารมฺมณํ  โหติ 
<span class="LineNumber"> 015 </span>ปจฺจุปฺปนฺนสฺส  รูปกายสฺส  อารมฺมณกรณโต  ฯ  สกายจิตฺตานนฺติ 
<span class="LineNumber"> 016 </span>อตฺตโน กายสฺส จิตฺตสฺส จ ฯ 
<span class="LineNumber"> 017 </span>	[๒๕๓]  สทฺโท  จ  ปริตฺโต  สพฺพสฺส  รูปสฺส  กามาวจรภาวโต ฯ 
<span class="LineNumber"> 018 </span>วิชฺชมานํเยวาติ  วตฺตมานํเยว  ฯ  โสตาปนฺนสฺส  จิตฺตนฺติ  โสตาปนฺนสฺส 
<span class="LineNumber"> 019 </span>อาเวณิกํ  จิตฺตํ  ฯ  สกทาคามิสฺสาติอาทีสุปิ เอเสว นโย ฯ ยาว อรหโต 
<span class="LineNumber"> 020 </span>เนตพฺพนฺติ  สกทาคามิ  อนาคามิโน  จิตฺตํ  น  ชานาติ  อนาคามิ 
<span class="LineNumber"> 021 </span>อรหโตติ  เอวํ  เนตพฺพํ  ฯ  สพฺเพสนฺติ สพฺเพสํ อริยานํ จิตฺตํ ชานาติ ฯ 
