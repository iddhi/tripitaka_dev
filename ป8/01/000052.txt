<span class="LineNumber"> 001 </span>                                  วิสุทฺธิมคฺเค  
<span class="LineNumber"> 002 </span>อาคนฺตฺวา   อาวุโส   ยาวาหํ   ปิณฺฑาย   จริตฺวา   อาคจฺฉามิ  ตาว 
<span class="LineNumber"> 003 </span>อิเธว   โหหีติ   วตฺวา  คามํ  ปาวิสิ ฯ  เต  มนุสฺสา  ปจฺจุคฺคนฺตฺวา 
<span class="LineNumber"> 004 </span>เถรสฺส  ปตฺตํ  คเหตฺวา  วุตฺตปฺปการสฺส  ปายาสสฺส  ปูเรตฺวา  อทํสุ ฯ 
<span class="LineNumber"> 005 </span>เถโร   คมนาการํ   ทสฺเสสิ ฯ  เต  ภุฺชถ  ภนฺเต  ตุยฺหํ  อปรมฺปิ 
<span class="LineNumber"> 006 </span>ทสฺสามาติ  เถรํ  โภเชตฺวา  ปุน  ปตฺตปูรํ  อทํสุ ฯ  เถโร อาคนฺตฺวา 
<span class="LineNumber"> 007 </span>หนฺทาวุโส   สารีปุตฺต   ปริภุฺชาติ  อุปนาเมสิ ฯ  เถโรปิ  ตํ  ทิสฺวา 
<span class="LineNumber"> 008 </span>อติมนาโป   ปายาโส  กถํ  นุโข  อุปฺปนฺโนติ  จินฺเตนฺโต  ตสฺสุปฺปตฺติมูลํ 
<span class="LineNumber"> 009 </span>ทิสฺวา   หราวุโส   โมคฺคลฺลาน   อปริโภโค   ปิณฺฑปาโตติ   อาห ฯ 
<span class="LineNumber"> 010 </span>โส   จายสฺมา   มาทิเสน   นาม   อาภตํ   ปิณฺฑปาตํ  น  ปริภุฺชตีติ 
<span class="LineNumber"> 011 </span>จิตฺตมฺปิ   น   อุปฺปาเทตฺวา  เอกวจเนเนว  ปตฺตํ  มุขวฏฺฏิยํ  คเหตฺวา 
<span class="LineNumber"> 012 </span>เอกมนฺเต   นิกุชฺเชสิ ฯ  ปายาสสฺส  สห  ภูมิยํ  ปติฏฺ€านา  เถรสฺส 
<span class="LineNumber"> 013 </span>อาพาโธ   อนฺตรธายิ ฯ  ตโต  ปฏฺ€าย  ปฺจจตฺตาลีสวสฺสานิ  น  ปุน 
<span class="LineNumber"> 014 </span>อุปฺปชฺชิ ฯ   ตโต   มหาโมคฺคลฺลานํ   อาห   อาวุโส   วจีวิฺตฺตึ 
<span class="LineNumber"> 015 </span>นิสฺสาย   อุปฺปนฺโน   ปายาโส   อนฺเตสุ  นิกฺขมิตฺวา  ภูมิยํ  จรนฺเตสุปิ 
<span class="LineNumber"> 016 </span>ปริภุฺชิตุํ อยุตฺตรูโปติ อิมฺจ อุทานํ อุทาเนสิ 
<span class="LineNumber"> 017 </span>	วจีวิฺตฺติ วิปฺผารา   อุปฺปนฺนํ มธุปายสํ 
<span class="LineNumber"> 018 </span>	สเจ ภุตฺโต ภเวยฺยาหํ   สาชีโว ครหิโต มม 
<span class="LineNumber"> 019 </span>	ยทิปิ เม อนฺตคุณํ    นิกฺขมิตฺวา พหี จเร 
<span class="LineNumber"> 020 </span>	เนว ภินฺเทยฺยมาชีวํ   จชมาโนปิ ชีวิตํ 
<span class="LineNumber"> 021 </span>	อาราเธมิ สกํ จิตฺตํ   วิวชฺเชมิ อเนสนํ 
<span class="LineNumber"> 022 </span>	นาหํ พุทฺธปฏิกฺกุฏฺ€ํ   กาหามิ จ อเนสนนฺติ ฯ 
