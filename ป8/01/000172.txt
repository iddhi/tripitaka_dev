<span class="LineNumber"> 001 </span>                                วิสุทฺธิมคฺเค 
<span class="LineNumber"> 002 </span>ทุกฺขํ   อนาคเต   วฏฺฏมูลกํ   ทุกฺขํ   ปจฺจุปฺปนฺเน  อาหารปริเยฏฺ€ิ-
<span class="LineNumber"> 003 </span>มูลกํ ทุกฺขนฺติ ฯ   พุทฺธธมฺมสงฺฆคุณานุสฺสรเณนปิสฺส   ปสาทํ   
<span class="LineNumber"> 004 </span>ชเนติ ฯ เอวํ ยสฺมึ สมเย จิตฺตํ สมฺปหํสิตพฺพํ ตสฺมึ สมเย 
<span class="LineNumber"> 005 </span>จิตฺตํ สมฺปหํเสติ ฯ 
<span class="LineNumber"> 006 </span>	กถํ   ยสฺมึ   สมเย   จิตฺตํ   อชฺฌุเปกฺขิตพฺพํ   ตสฺมึ   สมเย 
<span class="LineNumber"> 007 </span>จิตฺตํ   อชฺฌุเปกฺขติ ฯ   ยทาสฺส   เอวํ   ปฏิปชฺชโต  อลีนํ  อนุทฺธฏํ 
<span class="LineNumber"> 008 </span>อนิรสฺสาทํ   อารมฺมเณ   สมปฺปวตฺตํ   สมถวีถิปฏิปนฺนํ   จิตฺตํ   โหติ 
<span class="LineNumber"> 009 </span>ตทาสฺส   ปคฺคหนิคฺคหสมฺปหํสเนสุ   น   พฺยาปารํ   อาปชฺชติ 
<span class="LineNumber"> 010 </span>สารถิ   วิย   สมปฺปวตฺเตสุ   อสฺเสสุ ฯ  เอวํ  ยสฺมึ  สมเย  จิตฺตํ 
<span class="LineNumber"> 011 </span>อชฺฌุเปกฺขิตพฺพํ ตสฺมึ สมเย จิตฺตํ อชฺฌุเปกฺขติ ฯ 
<span class="LineNumber"> 012 </span>	อสมาหิตปุคฺคลปริวชฺชนา   นาม   เนกฺขมฺมปฏิปทํ   อนารุฬฺห-
<span class="LineNumber"> 013 </span>ปุพฺพานํ อเนกกิจฺจปฺปสุตานํ   วิกฺขิตฺตหทยานํ   ปุคฺคลานํ  อารกา  
<span class="LineNumber"> 014 </span>ปริจฺจาโค ฯ สมาหิตปุคฺคลเสวนา   นาม   เนกฺขมฺมปฏิปทํ   
<span class="LineNumber"> 015 </span>ปฏิปนฺนานํ   สมาธิลาภีนํ ปุคฺคลานํ  กาเลน  กาลํ  อุปสงฺกมนํ ฯ 
<span class="LineNumber"> 016 </span>ตทธิมุตฺตตา นาม สมาธิอธิมุตฺตตา สมาธิครุสมาธินินฺน  สมาธิ-
<span class="LineNumber"> 017 </span>โปณสมาธิปพฺภารตาติ  อตฺโถ ฯ  เอวเมตํ ทสวิธํ อปฺปนาโกสลฺลํ 
<span class="LineNumber"> 018 </span>สมฺปาเทตพฺพํ ฯ 
<span class="LineNumber"> 019 </span>	เอวํ หิ สมฺปาทยโต   อปฺปนาโกสลฺยํ<SUP>๑</SUP> อิมํ 
<span class="LineNumber"> 020 </span>	ปฏิลทฺเธ นิมิตฺตสฺมึ    อปฺปนา สมฺปวตฺตติ ฯ 
<span class="LineNumber"> 021 </span>	เอวมฺปิ ปฏิปนฺนสฺส    สเจ สา นปฺปวตฺตติ 
<span class="LineNumber"> 022 </span>	ตถาปิ น ชเห โยคํ   วายเมเถว ปณฺฑิโต ฯ 
<span class='footnote'>๑. ยุ. อปฺปนาโกลลฺลํ ฯ ตเถว ฏีกาปาโ€ ฯ </span>
