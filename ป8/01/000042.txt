<span class="LineNumber"> 001 </span>                                    วิสุทฺธิมคฺเค 
<span class="LineNumber"> 002 </span>ตํ   ตํ   อาสนํ   ตํ   เอกโต   กตฺวา   เสนาสนนฺติ   วุจฺจติ ฯ 
<span class="LineNumber"> 003 </span>อุตุปริสฺสยวิโนทนํ   ปฏิสลฺลานารามตฺถนฺติ   ปริสหนฏฺเ€น   อุตุเยว 
<span class="LineNumber"> 004 </span>อุตุปริสฺสโย   อุตุปริสฺสยวิโนทนตฺถฺจ   ปฏิสลฺลานารามตฺถฺจ ฯ 
<span class="LineNumber"> 005 </span>โย   สรีราพาธจิตฺตวิกฺเขปกโร   อสปฺปาโย   อุตุ  เสนาสนปฏิเสวเนน 
<span class="LineNumber"> 006 </span>วิโนเทตพฺโพ   โหติ   ตสฺส   วิโนทนตฺถํ   เอกีภาวสุขตฺถฺจาติ   วุตฺตํ 
<span class="LineNumber"> 007 </span>โหติ ฯ   กามฺจ   สีตสฺส   ปฏิฆาตายาติอาทินาว  อุตุปริสฺสยวิโนทนํ 
<span class="LineNumber"> 008 </span>วุตฺตเมว   ยถา  ปน  จีวรปฏิเสวเน  หิริโกปินปฏิจฺฉาทนํ  นิยตปฺปโยชนํ 
<span class="LineNumber"> 009 </span>อิตรานิ   กทาจิ   กทาจิ   ภวนฺตีติ   วุตฺตํ   เอวมิธาปิ   นิยตํ อุตุ-
<span class="LineNumber"> 010 </span>ปริสฺสยวิโนทนํ   สนฺธาย   อิทํ   วุตฺตนฺติ  เวทิตพฺพํ ฯ  อถวา  อยํ 
<span class="LineNumber"> 011 </span>วุตฺตปฺปกาโร  อุตุ  อุตุเยว ฯ  ปริสฺสโย  ปน  ทุวิโธ ปากฏปริสฺสโย จ 
<span class="LineNumber"> 012 </span>ปฏิจฺฉนฺนปริสฺสโย   จ ฯ   ตตฺถ   ปากฏปริสฺสโย   สีหพฺยคฺฆาทโย 
<span class="LineNumber"> 013 </span>ปฏิจฺฉนฺนปริสฺสโย  (จ)<SUP>๑</SUP>  ราคโทสาทโย ฯ  เต  ยตฺถ อปริคุตฺติยา 
<span class="LineNumber"> 014 </span>จ   อสปฺปายรูปทสฺสนาทินา   จ   อาพาธํ   น  กโรนฺติ  ตํ  เสนาสนํ 
<span class="LineNumber"> 015 </span>เอวํ   ชานิตฺวา  ปจฺจเวกฺขิตฺวา  ปฏิเสวนฺโต  ภิกฺขุ  ปฏิสงฺขา  โยนิโส 
<span class="LineNumber"> 016 </span>เสนาสนํ ฯเปฯ อุตุปริสฺสยวิโนทนตฺถํ ปฏิเสวตีติ เวทิตพฺโพ ฯ 
<span class="LineNumber"> 017 </span>	คิลานปจฺจยเภสชฺชปริกฺขารนฺติ   เอตฺถ ฯ  โรคสฺส  ปฏิอยนฏฺเ€น 
<span class="LineNumber"> 018 </span>ปจฺจโย   ปจฺจนีกคมนฏฺเ€นาติ   อตฺโถ ฯ   ยสฺสกสฺสจิ  สปฺปายสฺเสตํ 
<span class="LineNumber"> 019 </span>อธิวจนํ ฯ   ภึสกสฺส<SUP>๒</SUP>  กมฺมํ  เตน  อนุฺาตตฺตาติ  เภสชฺชํ ฯ 
<span class="LineNumber"> 020 </span>คิลานปจฺจโยว   เภสชฺชํ   คิลานปจฺจยเภสชฺชํ ฯ   ยงฺกิฺจิ  คิลานสฺส 
<span class="LineNumber"> 021 </span>สปฺปายํ  ภึสกกมฺมํ  เตลมธุผาณิตาทีติ  วุตฺตํ  โหติ ฯ  ปริกฺขาโรติ  ปน 
<span class='footnote'>๑. อติเรโก วิย ทิลฺสติ ฯ ๒. ภิสกฺก...อิติปิ ปาโ€ ฯ เอวมุปริปิ ฯ </span>
