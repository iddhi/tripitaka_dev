<span class="LineNumber"> 001 </span>                                     วิสุทฺธิมคฺเค  
<span class="LineNumber"> 002 </span>สีเลหิ   วิคตมลมจฺเฉเรน   จาเคน   มหานุภาวานํ   เทวตานํ 
<span class="LineNumber"> 003 </span>คุณสทิเสหิ   สทฺธาทีหิ   คุเณหิ  จ  สมนฺนาคตา ฯ  มหานามสุตฺเต  จ 
<span class="LineNumber"> 004 </span>โสตาปนฺนสฺส   นิสฺสยวิหารํ   ปุฏฺเ€น   ภควตา   โสตาปนฺนสฺส นิสฺสย-
<span class="LineNumber"> 005 </span>วิหารทสฺสนตฺถเมเวตา   วิตฺถารโต   กถิตา ฯ  เคธสุตฺเตปิ  อิธ 
<span class="LineNumber"> 006 </span>ภิกฺขเว   อริยสาวโก   ตถาคตํ   อนุสฺสรติ  อิติปิ  โส  ภควา ฯเปฯ 
<span class="LineNumber"> 007 </span>อุชุคตเมวสฺส   ตสฺมึ   สมเย   จิตฺตํ   โหติ   นิกฺขนฺตํ   มุตฺตํ  วุฏฺ€ิตํ 
<span class="LineNumber"> 008 </span>เคธมฺหา   เคโธติ   โข   ภิกฺขเว   ปฺจนฺเนตํ   กามคุณานํ  อธิวจนํ 
<span class="LineNumber"> 009 </span>อิทมฺปิ   โข   ภิกฺขเว   อารมฺมณํ   กริตฺวา   เอวมิเธกจฺเจ   สตฺตา 
<span class="LineNumber"> 010 </span>วิสุชฺฌนฺตีติ<SUP>๑</SUP>  เอวํ  อริยสาวกสฺส  อนุสฺสติวเสน  จิตฺตํ  วิโสเธตฺวา 
<span class="LineNumber"> 011 </span>อุตฺตรึ   ปรมตฺถวิสุทฺธิอธิคมตฺถาย  กถิตา ฯ  อายสฺมตา  มหากจฺจาเนน 
<span class="LineNumber"> 012 </span>เทสิเต   สมฺพาโธกาสสุตฺเตปิ   อจฺฉริยํ   อาวุโส   อพฺภุตํ   อาวุโส 
<span class="LineNumber"> 013 </span>ยาวฺจิทํ   เตน   ภควตา  ชานตา  ปสฺสตา  อรหตา  สมฺมาสมฺพุทฺเธน 
<span class="LineNumber"> 014 </span>สมฺพาเธ   โอกาสาธิคโม   อนุพุทฺโธ   สตฺตานํ   วิสุทฺธิยา ฯเปฯ 
<span class="LineNumber"> 015 </span>นิพฺพานสฺส   สจฺฉิกิริยาย   ยทิทํ   ฉ   อนุสฺสติฏฺ€านานิ   กตมานิ   ฉ 
<span class="LineNumber"> 016 </span>อิธาวุโส  อริยสาวโก  ตถาคตํ  อนุสฺสรติ ฯเปฯ  เอวมิเธกจฺเจ สตฺตา 
<span class="LineNumber"> 017 </span>วิสุทฺธิธมฺมา  ภวนฺตีติ<SUP>๒</SUP>  เอวํ  อริยสาวกสฺเสว  ปรมตฺถวิสุทฺธิธมฺมตาย 
<span class="LineNumber"> 018 </span>โอกาสาธิคมวเสน   กถิตา ฯ   อุโปสถสุตฺเตปิ   กถฺจ   วิสาเข 
<span class="LineNumber"> 019 </span>อริยุโปสโถ   โหติ   อุปกฺกิลิฏฺ€สฺส   วิสาเข   จิตฺตสฺส   อุปกฺกเมน 
<span class="LineNumber"> 020 </span>ปริโยทปนา   โหติ  กถฺจ  วิสาเข  อุปกฺกิลิฏฺ€สฺส  จิตฺตสฺส  อุปกฺกเมน 
<span class="LineNumber"> 021 </span>ปริโยทปนา  โหติ  อิธ  วิสาเข  อริยสาวโก  ตถาคตํ  อนุสฺสรตีติ<SUP>๓</SUP> 
<span class='footnote'>๑. องฺ. ฉกฺก. ๒๒/๓๔๗ ฯ   ๒. องฺ. ฉกฺก. ๒๒/๓๕๐ ฯ   ๓. องฺ. ติก. ๒๐/๒๖๕ ฯ </span>
