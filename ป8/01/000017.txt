<span class="LineNumber"> 001 </span>                                   สีลนิทฺเทโส  
<span class="LineNumber"> 002 </span>อาปนฺนสฺส   อกตปฏิกมฺมํ   อวิสุทฺธํ   วตฺถุมฺหิ   วา   อาปตฺติยา   วา 
<span class="LineNumber"> 003 </span>อชฺฌาจาเร  วา  เวมติกสฺส  สีลํ  เวมติกสีลํ  นาม ฯ  ตตฺถ  โยคินา 
<span class="LineNumber"> 004 </span>อวิสุทฺธํ   สีลํ  โสเธตพฺพํ<SUP>๑</SUP>  เวมติเก  วตฺถุชฺฌาจารํ  อกตฺวา  วิมติ 
<span class="LineNumber"> 005 </span>ปฏิวิโนเทตพฺพา  อิจฺจสฺส  ผาสุ  ภวิสฺสตีติ ฯ เอวํ วิสุทฺธาวิสุทฺธาทิ-<SUP>๒</SUP> 
<span class="LineNumber"> 006 </span>วเสน   ติวิธํ ฯ   ปฺจมตฺติเก ฯ   จตูหิ   อริยมคฺเคหิ   ตีหิ  จ 
<span class="LineNumber"> 007 </span>สามฺผเลหิ   สมฺปยุตฺตํ   สีลํ  เสขํ  อรหตฺตผลสมฺปยุตฺตํ  อเสขํ  เสสํ 
<span class="LineNumber"> 008 </span>เนวเสขานาเสขนฺติ   เอวํ   เสขาทิวเสน   ติวิธํ ฯ  ปฏิสมฺภิทา-
<span class="LineNumber"> 009 </span>ยมฺปน ยสฺมา   โลเก   เตสํ   เตสํ   สตฺตานํ   ปกติปิ   สีลนฺติ  วุจฺจติ  
<span class="LineNumber"> 010 </span>ยํ สนฺธาย  อยํ  สุขสีโล  อยํ  ทุกฺขสีโล  อยํ  กลหสีโล  อยํ  
<span class="LineNumber"> 011 </span>มณฺฑนสีโลติ ภณนฺติ   ตสฺมา   เตน   ปริยาเยน   ตีณิ   สีลานิ   
<span class="LineNumber"> 012 </span>กุสลสีลํ อกุสลสีลํ   อพฺยากตสีลนฺติ<SUP>๓</SUP>   เอวํ   กุสลาทิวเสนปิ   ติวิธนฺติ 
<span class="LineNumber"> 013 </span>วุตฺตํ ฯ   ตตฺถ   อกุสลํ   อิมสฺมึ   อตฺเถ   อธิปฺเปตสฺส   สีลสฺส 
<span class="LineNumber"> 014 </span>ลกฺขณาทีสุ   เอเกนปิ   น   สเมตีติ   อิธ   น   อุปนีตํ ฯ  ตสฺมา 
<span class="LineNumber"> 015 </span>วุตฺตนเยเนวสฺส ติวิธตา เวทิตพฺพา ฯ 
<span class="LineNumber"> 016 </span>	จตุกฺเกสุ ป€ม จตุกฺเก ฯ 
<span class="LineNumber"> 017 </span>	โยธ เสวติ ทุสฺสีเล    สีลวนฺเต น เสวติ 
<span class="LineNumber"> 018 </span>	วตฺถุวีติกฺกเม โทสํ     น ปสฺสติ อวินฺทิสุ<SUP>๔</SUP> 
<span class="LineNumber"> 019 </span>	มิจฺฉาสงฺกปฺปพหุโล     อินฺทฺริยานิ น รกฺขติ 
<span class="LineNumber"> 020 </span>	เอวรูปสฺส เวสีลํ    ชายเต หานภาคิยํ ฯ 
<span class="LineNumber"> 021 </span>	โย ปนตฺตมโน โหติ    สีลสมฺปตฺติยา อิธ 
<span class='footnote'>๑. วิโสเธตพฺพํ ฯ ๒. วิสุทฺธาทิวเสน ฯ ๓. ขุ. ป. ๓๑/๖๔ ฯ ๔. อวิทฺทสุ ฯ </span>
