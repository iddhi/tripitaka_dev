<span class="LineNumber"> 001 </span>                                     วิสุทฺธิมคฺเค  
<span class="LineNumber"> 002 </span>ปจฺจเวกฺขณเมว   โยนิโส   ปฏิสงฺขาติ   เวทิตพฺพํ ฯ  ตตฺถ  จีวรนฺติ 
<span class="LineNumber"> 003 </span>อนฺตรวาสกาทีสุ   ยงฺกิฺจิ ฯ   ปฏิเสวตีติ   ปริภุฺชติ  นิวาเสติ  วา 
<span class="LineNumber"> 004 </span>ปารุปติ   วา ฯ   ยาวเทวาติ   ปโยชนาวธิปริจฺเฉทนิยมวจนํ ฯ เอตฺตกเมว   
<span class="LineNumber"> 005 </span>หิ   โยคิโน   จีวรปฏิเสวเน   ปโยชนํ   ยทิทํ   สีตสฺส ปฏิฆาตายาติ-
<span class="LineNumber"> 006 </span>อาทิ  น  อิโต  ภิยฺโย ฯ  สีตสฺสาติ อชฺฌตฺตธาตุกฺโขภวเสน 
<span class="LineNumber"> 007 </span>วา   พหิทฺธา   อุตุปริณามวเสน   วา   อุปฺปนฺนสฺส   ยสฺสกสฺสจิ ฯ 
<span class="LineNumber"> 008 </span>ปฏิฆาตายาติ   ปฏิหนนตฺถํ ฯ   ยถา  สรีเร  อาพาธํ  น  อุปฺปาเทติ 
<span class="LineNumber"> 009 </span>เอวํ   ตสฺส   วิโนทนตฺถํ ฯ   สีตพฺภาหเต  หิ  สรีเร  วิกฺขิตฺตจิตฺโต 
<span class="LineNumber"> 010 </span>โยนิโส   ปทหิตุํ   น   สกฺโกติ   ตสฺมา   สีตสฺส   ปฏิฆาตาย   จีวรํ 
<span class="LineNumber"> 011 </span>ปฏิเสวิตพฺพนฺติ   ภควา   อนุฺาสิ ฯ   เอส   นโย   สพฺพตฺถ ฯ 
<span class="LineNumber"> 012 </span>เกวลฺเหตฺถ   อุณฺหสฺสาติ   อคฺคิสนฺตาปสฺส ฯ  ตสฺส  ปน  วนทาหาทีสุ 
<span class="LineNumber"> 013 </span>สมฺภโว   เวทิตพฺโพ ฯ   ฑํสมกสวาตาตปสิรึสปสมฺผสฺสานนฺติ   เอตฺถ 
<span class="LineNumber"> 014 </span>ปน ฯ   ฑํสาติ   ฑํสนมกฺขิกา   อนฺธมกฺขิกาติปิ  วุจฺจนฺติ ฯ  มกสาติ 
<span class="LineNumber"> 015 </span>มกสาเยว ฯ  วาตาติ สรชอรชาทิเภทา วาตา ฯ อาตโปติ สุริยาตโป ฯ 
<span class="LineNumber"> 016 </span>สิรึสปาติ   เยเกจิ   สรนฺตา   คจฺฉนฺติ   ทีฆชาติกา   สปฺปาทโย ฯ 
<span class="LineNumber"> 017 </span>เตสํ   ทฏฺ€สมฺผสฺโส   จ   ผุฏฺ€สมฺผสฺโส   จาติ  ทุวิโธ  สมฺผสฺโส ฯ 
<span class="LineNumber"> 018 </span>โสปิ  จีวรํ  ปารุปิตฺวา  นิสินฺนํ  น  พาธติ ฯ  ตสฺมา ตาทิเสสุ €าเนสุ 
<span class="LineNumber"> 019 </span>เตสํ   ปฏิฆาตตฺถาย   ปฏิเสวติ ฯ  ยาวเทวาติ  ปุน  เอตสฺส  วจนํ 
<span class="LineNumber"> 020 </span>นิยตปฺปโยชนาวธิปริจฺเฉททสฺสนตฺถํ ฯ   หิริโกปินปฏิจฺฉาทนํ   หิ 
<span class="LineNumber"> 021 </span>นิยตปฺปโยชนํ ฯ  อิตรานิ  กทาจิ  กทาจิ  โหนฺติ ฯ  ตตฺถ หิริโกปินนฺติ 
<span class="LineNumber"> 022 </span>ตํ  ตํ  สมฺพาธฏฺ€านํ ฯ  ยสฺมึ  ยสฺมึ  หิ  องฺเค วิวริยมาเน หิริ กุปฺปติ 
