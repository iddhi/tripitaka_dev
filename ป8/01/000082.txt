<span class="LineNumber"> 001 </span>                                  วิสุทฺธิมคฺเค  
<span class="LineNumber"> 002 </span>		ตสฺมา สปตฺตจรโณ ปกฺขีว สจีวโรว โยคิวโร 
<span class="LineNumber"> 003 </span>		สุขมนุวิจริตุกาโม จีวรนิยเม รตึ กยิราติ ฯ 
<span class="LineNumber"> 004 </span>อยํ เตจีวริกงฺเค สมาทานวิธานปฺปเภทเภทานิสํสวณฺณนา ฯ 
<span class="LineNumber"> 005 </span>	ปิณฺฑปาติกงฺคมฺปิ   อติเรกลาภํ   ปฏิกฺขิปามิ   ปิณฺฑปาติกงฺคํ 
<span class="LineNumber"> 006 </span>สมาทิยามีติ   อิเมสํ   อฺตรวจเนน   สมาทินฺนํ  โหติ ฯ  เตน  ปน 
<span class="LineNumber"> 007 </span>ปิณฺฑปาติเกน   สงฺฆภตฺตํ   อุทฺเทสภตฺตํ   นิมนฺตนํ   สลากภตฺตํ   ปกฺขิกํ 
<span class="LineNumber"> 008 </span>อุโปสถิกํ   ปาฏิปทิกํ   อาคนฺตุกภตฺตํ   คมิกภตฺตํ   คิลานภตฺตํ 
<span class="LineNumber"> 009 </span>คิลานุปฏฺ€ากภตฺตํ   วิหารภตฺตํ   ธุรภตฺตํ   วารภตฺตนฺติ  เอตานิ  จุทฺทส 
<span class="LineNumber"> 010 </span>ภตฺตานิ   น   สาทิตพฺพานิ ฯ  สเจ  ปน  สงฺฆภตฺตํ  คณฺหถาติ-
<span class="LineNumber"> 011 </span>อาทินา นเยน   อวตฺวา  อมฺหากํ  เคเห  สงฺโฆ  ภิกฺขํ  คณฺหตุ  
<span class="LineNumber"> 012 </span>ตุมฺเหปิ  ภิกฺขํ คณฺหถาติ   วตฺวา   ทินฺนานิ  โหนฺติ  ตานิ  สาทิตุํ  
<span class="LineNumber"> 013 </span>วฏฺฏติ ฯ  สงฺฆโต นิรามิสสลากาปิ วิหาเร ปกฺกภตฺตมฺปิ 
<span class="LineNumber"> 014 </span>วฏฺฏติเยวาติ ฯ อิทมสฺส วิธานํ ฯ 
<span class="LineNumber"> 015 </span>	ปเภทโต  ปน  อยมฺปิ  ติวิโธ  โหติ ฯ  ตตฺถ  อุกฺกฏฺโ€  ปุรโตปิ 
<span class="LineNumber"> 016 </span>ปจฺฉโตปิ  อาหฏภิกฺขมฺปิ  คณฺหติ  ปรทฺวาเร  €ตฺวา  ปตฺตํ  คณฺหนฺ-
<span class="LineNumber"> 017 </span>ตานมฺปิ เทติ   ปฏิกฺกมเน<SUP>๑</SUP>   อาหริตฺวา  ทินฺนภิกฺขมฺปิ  คณฺหติ  ตํทิวสํ  
<span class="LineNumber"> 018 </span>ปน นิสีทิตฺวา   ภิกฺขํ   น   คณฺหติ ฯ  มชฺฌิโม  ตํทิวสํ  นิสีทิตฺวาปิ  
<span class="LineNumber"> 019 </span>คณฺหติ สฺวาตนาย   ปน   นาธิวาเสติ ฯ   มุทุโก  สฺวาตนายปิ  
<span class="LineNumber"> 020 </span>ปุนทิวสายปิ ภิกฺขํ   อธิวาเสติ ฯ   เต   อุโภปิ   เสริวิหารสุขํ   น  ลภนฺติ ฯ 
<span class="LineNumber"> 021 </span>อุกฺกฏฺโ€ว   ลภติ ฯ   เอกสฺมึ   กิร   คาเม   อริยวํโส  โหติ ฯ 
<span class='footnote'>๑. ปฏิกฺกมนํ ฯ </span>
