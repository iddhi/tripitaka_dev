<span class="LineNumber"> 001 </span>                               ป€วีกสิณนิทฺเทโส 
<span class="LineNumber"> 002 </span>ป€มชฺฌานโต   ปเรสํ   ทุติยชฺฌานาทีนํ   อธิคโม   โหตีติ   ทีปนตฺถํ 
<span class="LineNumber"> 003 </span>วิตกฺกวิจารานํ วูปสมาติ เอวํ วุตฺตนฺติ เวทิตพฺพํ ฯ 
<span class="LineNumber"> 004 </span>	อชฺฌตฺตนฺติ   อิธ   นิยกชฺฌตฺตํ   อธิปฺเปตํ ฯ   วิภงฺเค   ปน 
<span class="LineNumber"> 005 </span>อชฺฌตฺตํ  ปจฺจตฺตนฺติ<SUP>๑</SUP>  เอตฺตกเมว  วุตฺตํ ฯ  ยสฺมา  จ  นิยกชฺฌตฺตํ 
<span class="LineNumber"> 006 </span>อธิปฺเปตํ   ตสฺมา   อตฺตโน   อตฺตนิ   วา   ชาตํ  อตฺตโน  สนฺตาเน 
<span class="LineNumber"> 007 </span>นิพฺพตฺตนฺติ อยเมตฺถ อตฺโถ ฯ 
<span class="LineNumber"> 008 </span>	สมฺปสาทนนฺติ   สมฺปสาทนํ   วุจฺจติ   สทฺธา ฯ  สมฺปสาทนโยคโต 
<span class="LineNumber"> 009 </span>ฌานมฺปิ   สมฺปสาทนํ   นีลวณฺณโยคโต   นีลวตฺถํ   วิย ฯ  ยสฺมา  วา 
<span class="LineNumber"> 010 </span>ตํ   ฌานํ   สมฺปสาทนสมนฺนาคตตฺตา   วิตกฺกวิจารกฺโขภ  วูปสมเนน  จ 
<span class="LineNumber"> 011 </span>เจโต   สมฺปสาทยติ   ตสฺมาปิ   สมฺปสาทนนฺติ   วุตฺตํ ฯ  อิมสฺมึ  จ 
<span class="LineNumber"> 012 </span>อตฺถวิกปฺเป   สมฺปสาทนํ   เจตโสติ  เอวํ  ปทสมฺพนฺโธ  เวทิตพฺโพ ฯ 
<span class="LineNumber"> 013 </span>ปุริมสฺมึ   ปน   อตฺถวิกปฺเป   เจตโสติ   เอตํ   เอโกทิภาเวน  สทฺธึ 
<span class="LineNumber"> 014 </span>โยเชตพฺพํ ฯ  ตตฺรายํ  อตฺถโยชนา ฯ  เอโก  อุเทตีติ  เอโกทิ ฯ 
<span class="LineNumber"> 015 </span>วิตกฺกวิจาเรหิ   อนชฺฌารุฬฺหตฺตา   อคฺโค   เสฏฺโ€   หุตฺวา   อุเทตีติ 
<span class="LineNumber"> 016 </span>อตฺโถ ฯ  เสฏฺโ€ปิ  หิ  โลเก  เอโกติ  วุจฺจติ ฯ วิตกฺกวิจาร-
<span class="LineNumber"> 017 </span>วิรหิโต วา   เอโก   อสหาโย   หุตฺวา   อิติปิ   วตฺตุํ   วฏฺฏติ ฯ  อถวา 
<span class="LineNumber"> 018 </span>สมฺปยุตฺตธมฺเม   อุทยตีติ   อุทิ   อุฏฺ€าเปตีติ   อตฺโถ ฯ  เสฏฺ€ฏฺเ€น 
<span class="LineNumber"> 019 </span>เอโก  จ  โส  อุทิ  จาติ  เอโกทิ ฯ  สมาธิสฺเสตํ  อธิวจนํ ฯ  อิติ 
<span class="LineNumber"> 020 </span>อิมํ   เอโกทึ   ภาเวติ   วฑฺเฒตีติ   อิทํ  ทุติยชฺฌานํ  เอโกทิภาวํ ฯ 
<span class="LineNumber"> 021 </span>โส   ปนายํ  เอโกทิ  ยสฺมา  เจตโส  น  สตฺตสฺส  น  ชีวสฺส  ตสฺมา 
<span class='footnote'>๑. อภิ. วิ. ๓๕/๓๔๘ ฯ </span>
