<span class="LineNumber"> 001 </span>                                   วิสุทฺธิมคฺเค  
<span class="LineNumber"> 002 </span>สนฺนิสฺสิตนฺติ ปจฺจยสนฺนิสฺสิตํ ฯ 
<span class="LineNumber"> 003 </span>	เอวเมตสฺมึ   จตุพฺพิเธ   สีเล   สทฺธาย   ปาฏิโมกฺขสํวโร 
<span class="LineNumber"> 004 </span>สมฺปาเทตพฺโพ ฯ   สทฺธาสาธโน   หิ   โส   สาวกวิสยาตีตตฺตา สิกฺขาปท-
<span class="LineNumber"> 005 </span>ปฺตฺติยา ฯ  สิกฺขาปทํปฺตฺติยาจนปฏิกฺเขโป  เจตฺถ นิทสฺสนํ ฯ 
<span class="LineNumber"> 006 </span>ตสฺมา   ยถาปฺตฺตํ   สิกฺขาปทํ   อนวเสสํ   สทฺธาย   สมาทิยิตฺวา 
<span class="LineNumber"> 007 </span>ชีวิเตปิ อเปกฺขํ อกโรนฺเตน สาธุกํ สมฺปาเทตพฺพํ ฯ วุตฺตมฺปิ เหตํ 
<span class="LineNumber"> 008 </span>		กิกีว อณฺฑํ จมรีว วาลธึ 
<span class="LineNumber"> 009 </span>		ปิยํว ปุตฺตํ นยนํว เอกกํ 
<span class="LineNumber"> 010 </span>		ตเถว สีลํ อนุรกฺขมานกา 
<span class="LineNumber"> 011 </span>		สุเปสลา โหถ สทา สคารวาติ ฯ 
<span class="LineNumber"> 012 </span>อปรมฺปิ   วุตฺตํ   เสยฺยถาปิ   มหาสมุทฺโท  €ิติธมฺโม  เวลํ  นาติกฺกมติ 
<span class="LineNumber"> 013 </span>เอวเมว   โข   ปหาราท  ยํ  มยา  สาวกานํ  สิกฺขาปทํ  ปฺตฺตํ  ตํ 
<span class="LineNumber"> 014 </span>มม  สาวกา  ชีวิตเหตุปิ  นาติกฺกมนฺตีติ<SUP>๑</SUP> ฯ อิมสฺมึ จ ปนตฺเถ อฏวิยํ 
<span class="LineNumber"> 015 </span>โจเรหิ พนฺธตฺเถรานํ วตฺถูนิ เวทิตพฺพานิ ฯ 
<span class="LineNumber"> 016 </span>	มหาวตฺตนิอฏวิยํ   กิร   เถรํ   โจรา   กาฬวลฺลีหิ   พนฺธิตฺวา 
<span class="LineNumber"> 017 </span>นิปชฺชาเปสุํ ฯ   เถโร   ยถานิปนฺโนว   สตฺต   ทิวสานิ   วิปสฺสนํ 
<span class="LineNumber"> 018 </span>วฑฺเฒตฺวา   อนาคามิผลํ   สมฺปาปุณิตฺวา   ตตฺเถว   กาลํ   กตฺวา พฺรหฺม-
<span class="LineNumber"> 019 </span>โลเก  นิพฺพตฺติ ฯ  อปรมฺปิ  เถรํ ตมฺพปณฺณิทีเป ปูติลตาย พนฺธิตฺวา 
<span class="LineNumber"> 020 </span>นิปชฺชาเปสุํ ฯ  โส  ทวทาเห  อาคจฺฉนฺเต  วลฺลึ อจฺฉินฺทิตฺวาว วิปสฺสนํ 
<span class="LineNumber"> 021 </span>ปฏฺ€เปตฺวา   สมสีสี   หุตฺวา   ปรินิพฺพายิ ฯ   ทีฆภาณกอภยตฺเถโร 
<span class='footnote'>๑. องฺ.อฏฺ€ก. ๒๓/๒๐๓ ฯ ปาลิยมฺปน เสยฺยถาปิ ปหาราท...€ิตธมฺโม...อิติ ทิสฺสติ ฯ </span>
