<span class="LineNumber"> 001 </span>แก่ผู้อื่น   บอกเขาว่าเป็นของแท้   ได้ราคาตามกำหนด   ภิกษุเป็น 
<span class="LineNumber"> 002 </span>ปาราชิก.
<span class="LineNumber"> 003 </span>          ๑๑.  กดขี่กรรโชก,   เช่นบังคับเก็บเงินแก่ราษฏรในทางผิด
<span class="LineNumber"> 004 </span>กฎหมายบ้านเมืองโดยใช้กำลังกายและอำนาจ    เรียกกดขี่   พยายามจะ
<span class="LineNumber"> 005 </span>เข้าไปปล้น   ทรมานเจ้าของด้วยอาการต่าง  ๆ   ใช้วาจาตะคอกขู่ให้กลัว
<span class="LineNumber"> 006 </span>เพื่อจะให้บอกทรัพย์ที่เขามีอยู่   เรียกกรรโชก.
<span class="LineNumber"> 007 </span>           ๑๒.  ลักซ่อน,ของ ๆ   เขาอยู่ในที่แห่งหนึ่ง   คือตกอยู่หรือวางไว้
<span class="LineNumber"> 008 </span>โดยเผลอ   เอาไปซ่อนเสียที่อื่นโดยสัญเจตนา  จะถือเอาเป็นประโยชน์
<span class="LineNumber"> 009 </span>ในภายหลัง.
<span class="LineNumber"> 010 </span>            ๑๓.  ลักปล้น,   คือเป็นโจรหลาย ๆ คน  คุมพวกเข้าปล้นทรัพย์
<span class="LineNumber"> 011 </span>สมบัติของเขา    แต่ของที่ได้มา   ราคาไม่ถึงบาท  ๑  แต่เมื่อรวมกัน
<span class="LineNumber"> 012 </span>เข้าแล้ว   ได้ราคาบาท  ๑  ขึ้นไป   เช่นนี้   ปรับเป็นปาราชิกทุก ๆ  องค์.
<span class="LineNumber"> 013 </span>                      <B>อาการที่จะเป็นอาบัติและไม่เป็นอาบัติ</B>
<span class="LineNumber"> 014 </span>            ๑.   ภิกษุไม่ทำเอง   คือใช้คนอื่นไปลักไปปล้นก็เป็นอทินนาทาน.
<span class="LineNumber"> 015 </span>            ๒.   ถ้าผู้ที่ถูกใช้นั้น    ไปทำการไม่ตามคำสั่ง   ด้วยกาลก็ดี   ด้วย
<span class="LineNumber"> 016 </span>วัตถุก็ดี   ด้วยประเทศก็ดี   ผู้ใช้ไม่เป็นอาบัติ   เว้นแต่จะเอาของนั้นมา
<span class="LineNumber"> 017 </span>ใช้ด้วยกัน    ต้องเป็นอาบัติทั้งคู่.
<span class="LineNumber"> 018 </span>            ๓.   เวลาที่สั่งให้ไปทำการเช่นนั้นแล้ว   ถอนคำสั่งเสีย  และผู้
<span class="LineNumber"> 019 </span>นั้นขืนไปเอง   ผู้สั่งเดิมไม่เป็นอาบัติ.
<span class="LineNumber"> 020 </span>            ๔.   สั่งต่อ,   ก.   ใช้   ข.   ไปบอก   ค.   ให้ลักของ   ง.   ข.   ไปบอก
<span class="LineNumber"> 021 </span>คนอื่นให้ลัก.   ก.   ไม่เป็นอาบัติ.
