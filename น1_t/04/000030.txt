<span class="LineNumber"> 001 </span>มีเพศที่เขานับถือเขากราบไหว้   ให้ปัจจัยเครื่องเลี้ยงชีวิต   ถ้าภิกษุ 
<span class="LineNumber"> 002 </span>ประพฤติในทางผิด  ๆ    คือลักของเขา   หรือทำร้ายร่างกายเขาเช่นนั้น
<span class="LineNumber"> 003 </span>แล้ว   เขาก็จะเสื่อมความนิยมนับถือและเลื่อมใส  และไม่เกื้อกูลดัง
<span class="LineNumber"> 004 </span>ที่เคยได้กระทำมา   เมื่อเช่นนี้ภิกษุจะขาดกำลังอันสำคัญลงสักเพียงไร
<span class="LineNumber"> 005 </span>อนึ่ง   การประพฤติตนเป็นคนเช่นนั้น   ใช่ว่าจะเป็นความเสียหายเพียง
<span class="LineNumber"> 006 </span>เท่านั้นหามิได้   ยังชื่อว่าเบียดเบียนผู้ให้เดือดร้อน   ปราศจากความ
<span class="LineNumber"> 007 </span>สุข   ซึ่งเป็นการปราศจากเมตตาจิตต่อเพื่อนมนุษย์ด้วยกัน    ไม่เป็น
<span class="LineNumber"> 008 </span>อันได้รับความดีแต่สักอย่าง   แม้ในทางโลกเขาก็ยังติผู้ประพฤติเช่นนั้น
<span class="LineNumber"> 009 </span>ว่าเป็นคนเลวทราม   ไม่ต้องการให้อยู่ในหมู่   และไม่อยากคบหา
<span class="LineNumber"> 010 </span>สมาคมด้วย    จนถึงกับพระเจ้าแผ่นดินต้องทรงตั้งกฎหมายป้องกันไว้
<span class="LineNumber"> 011 </span>ไม่ให้ประชาชนพลเมืองเบียดเบียนกันและกัน   และลงโทษแก่ผู้ล่วง
<span class="LineNumber"> 012 </span>ละเมิดไว้   หนักบ้างเบาบ้างตามความผิด.
<span class="LineNumber"> 013 </span>            ๓.   การที่ห้ามไม่ให้ภิกษุล่วงในปาราชิกขาบทที่   ๔  นั้น  เพราะ
<span class="LineNumber"> 014 </span>ว่า   การอวดอุตตริมนุสสธรรม   เป็นการลวงโลกให้หลงเชื่อ  ผิด
<span class="LineNumber"> 015 </span>ทางของบรรพชิต   เป็นความปรารถนาลามก   และจัดว่าโกหกโดย
<span class="LineNumber"> 016 </span>ตรง   ทำให้คนอื่น  ๆ   หมดความเชื่อถือในถ้อยคำของตนที่กล่าว   และ
<span class="LineNumber"> 017 </span>คำพูดนั้นแม้จะเป็นจริงอยู่บ้าง   เมื่อเขาไม่เชื่อแล้วก็ชื่อว่าหาสาระมิได้
<span class="LineNumber"> 018 </span>เพราะชั้นต้นตนพูดไม่จริงให้เขาจับได้แล้ว    อนึ่ง   การพูดเท็จนั้น   ได้
<span class="LineNumber"> 019 </span>ชื่อว่าเป็นการตัดประโยชน์ของตนเสีย   และทำประโยชน์ของผู้อื่นให้
<span class="LineNumber"> 020 </span>เสื่อมเสียไปด้วย    เป็นความเสียหายหลายอย่าง   ทั้งฝ่ายตนและผู้อื่น
