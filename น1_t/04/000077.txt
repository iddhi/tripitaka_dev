<span class="LineNumber"> 001 </span>อย่างหนึ่ง   คือ  เนยใส,   เนยข้น,  น้ำมัน,  น้ำผึ้ง,  น้ำอ้อย,   ปลา,  เนื้อ, 
<span class="LineNumber"> 002 </span>นม,  นมส้ม.
<span class="LineNumber"> 003 </span>           โภชนะอันประณีต   ถ้าภิกษุขอแต่คฤหัสถ์ไม่ใช่ญาติ   ไม่ใช่
<span class="LineNumber"> 004 </span>ปวารณามาฉัน   ต้องปาจิตตีย์.
<span class="LineNumber"> 005 </span>           ความประสงค์ที่ทรงบัญญัติข้อนี้ขึ้นไว้   เพื่อจะป้องกันภิกษุไม่ให้
<span class="LineNumber"> 006 </span>ขอเขาจุก ๆ  จิก ๆ  ซึ่งทำให้เขารำคาญ   และเป็นธรรมเนียมไม่ดี.
<span class="LineNumber"> 007 </span>           ๑๐. ภิกษุไม่เป็นไข้ติดไฟผิง.
<span class="LineNumber"> 008 </span>           ติดไฟในที่นี้   หมายความว่าเป็นเปลว   ถ้าไม่เป็นไข้ติดให้เป็น
<span class="LineNumber"> 009 </span>เปลวเองก็ดี   ใช้คนอื่นให้ติดก็ดี    เพื่อจะผิง   ต้องปาจิตตีย์.   ติดเพื่อ
<span class="LineNumber"> 010 </span>เหตุอื่น   ไม่เป็นอาบัติ.   ถ้าเป็นเรือนไฟซึ่งเป็นที่อบกาย   อย่างวิธีเข้า
<span class="LineNumber"> 011 </span>กระโจม   ใช้ติดด้วยถ่านคุได้.
<span class="LineNumber"> 012 </span>           การที่ห้ามข้อนี้  เพื่อจะป้องกันไฟไหม้กุฎีของสงฆ์   เพราะกุฎี
<span class="LineNumber"> 013 </span>สงฆ์โบราณ   มุงด้วยใบไม้บ้าง,  จากบ้าง,   หญ้าบ้าง,   ฝาก็ทำด้วย
<span class="LineNumber"> 014 </span>ไม้ไผ่   อาจเป็นเชื้อไฟง่าย.
<span class="LineNumber"> 015 </span>           การลงอาบน้ำ   ถ้าภิกษุอัตคัดไม่มีผ้าสำหรับผลัดอาบน้ำ  พระองค์
<span class="LineNumber"> 016 </span>ทรงอนุญาตให้ภิกษุเปลือยกายลงอาบน้ำได้เหมือนกัน   แต่ดูเหมือน
<span class="LineNumber"> 017 </span>เฉพาะแต่ที่ไม่มีคน   นี้กล่าวไว้ในที่อื่น.
<span class="LineNumber"> 018 </span>          ๑๑.   นุ่งห่มจีวรที่ยังไม่ได้พินทุ.
<span class="LineNumber"> 019 </span>           ผ้าจีวรได้มาใหม่   ต้องพินทุด้วยสี  ๓  อย่าง  คือ  ๑.  เขียว
<span class="LineNumber"> 020 </span>คราม,  ๒.  โคลน,   ๓.   ดำคล้ำ,  อย่างใดอย่างหนึ่งเสียก่อน   จึงนุ่งห่ม
<span class="LineNumber"> 021 </span>ได้  ถ้าไม่ทำเช่นนั้น     เป็นปาจิตตีย์.
