<span class="LineNumber"> 001 </span>                                อนิยตสิกขาบท 
<span class="LineNumber"> 002 </span>          อนิยต   ศัพท์นี้   แปลว่าไม่แน่   เป็นชื่อของวิติกกมะ   คือ  ความ
<span class="LineNumber"> 003 </span>ละเมิดพระบัญญัติ   แปลว่า   วิติกกมะ   ที่ไม่แน่   เป็นชื่อของสิกขาบท
<span class="LineNumber"> 004 </span>แปลว่า   วางอาบัติไว้ไม่แน่   มี  ๒  คือ  ที่ลับตา  ๑  ที่ลับหู  ๑.
<span class="LineNumber"> 005 </span>           คำว่าที่ลับตากับที่ลับหูต่างกันอย่างไร ?.
<span class="LineNumber"> 006 </span>                                         <B>ที่ลับตา</B>
<span class="LineNumber"> 007 </span>           ที่ลับตา   ประสงค์เอาสถานที่ซึ่งมีวัตถุอันใดอันหนึ่งปกปิดกำบัง
<span class="LineNumber"> 008 </span>เช่นเรือนกั้นด้วยฝาไม้   หรือตึกเรือนโรงบ้านช่อง   ที่ก่อด้วยอิฐปูน
<span class="LineNumber"> 009 </span>เป็นต้น   อันบุคคลอื่นไม่อาจแลเห็นได้ด้วยตา   ที่เช่นนี้   เรียกว่าที่ลับตา.
<span class="LineNumber"> 010 </span>                                          <B>ที่ลับหู</B>
<span class="LineNumber"> 011 </span>            ที่ลับหู   หมายเอาโอกาสที่แจ้งซึ่งไม่ได้ปกปิดกำบัง   ดังกล่าว
<span class="LineNumber"> 012 </span>แล้ว  และผู้อื่นที่อยู่ไกล   จะฟังถ้อยคำหรือเรื่องราวที่พูดกันนั้นไม่ได้ยิน
<span class="LineNumber"> 013 </span>ที่เช่นนี้   เรียกว่าที่ลับหู.
<span class="LineNumber"> 014 </span>                                          <B>เหตุห้าม</B>
<span class="LineNumber"> 015 </span>             การที่ห้ามไม่ให้ภิกษุนั่งในที่ลับตาและที่ลับหูกับด้วยมาตุคามสอง
<span class="LineNumber"> 016 </span>ต่อสองนั้น   เพราะประสงค์จะป้องกันความเสียหายหลายอย่างอันจะ
<span class="LineNumber"> 017 </span>เกิดขึ้นแก่ภิกษุและคณะสงฆ์.
<span class="LineNumber"> 018 </span>             ก.   ยั่วให้เกิดราคะความกำหนัด   เพราะหญิงเป็นผู้มีเพศที่เป็น
<span class="LineNumber"> 019 </span>ข้าศึกกับภิกษุ   อาจทำลายการประพฤติพรหมจรรย์ของภิกษุได้ง่าย
<span class="LineNumber"> 020 </span>และเป็นไฟฟ้าที่แล่นเข้าไปสู่หัวใจ   เร็วยิ่งกว่าไฟฟ้าธรรมดาที่ใช้กัน.
<span class="LineNumber"> 021 </span>-
