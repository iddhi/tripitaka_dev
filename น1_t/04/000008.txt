<span class="LineNumber"> 001 </span>                                   วินัย 
<span class="LineNumber"> 002 </span>          ๑.   ขนบธรรมเนียมหรือแบบแผนข้อบังคับสำหรับภิกษุ   เรียกว่า
<span class="LineNumber"> 003 </span>วินัย.
<span class="LineNumber"> 004 </span>          ๒.   กุลบุตรผู้มาบรรพชาอุปสมบท   เป็นภิกษุในพระพุทธศาสนา
<span class="LineNumber"> 005 </span>ย่อมออกจากสกุลต่าง  ๆ  กัน     ทั้งนิสัยใจคอและความประพฤติย่อม
<span class="LineNumber"> 006 </span>ไม่เหมือนกัน   เมื่อมาถือเพศเป็นสมณะแล้ว   จะต่างคนต่างประพฤติ
<span class="LineNumber"> 007 </span>ขนบธรรมเนียมตามชอบใจเหมือนคฤหัสถ์ไม่ได้   เพราะหมู่อันตั้งอยู่
<span class="LineNumber"> 008 </span>ด้วยไม่มีอะไรเป็นหลักย่อมไม่มั่นคงยั่งยืน    สมเด็จพระบรมศาสนา
<span class="LineNumber"> 009 </span>ผู้เป็นพระธรรมราชาและสังฆบิดร   คือบิดาของพระภิกษุสงฆ์   จึงทรง
<span class="LineNumber"> 010 </span>ตั้งวินัยบัญญัติขึ้นไว้   เพื่อเป็นบรรทัด   สำหรับปรับความประพฤติของ
<span class="LineNumber"> 011 </span>เหล่าภิกษุให้เป็นไปอย่างเดียวกัน    และปกครองกันในฝ่ายคณะสงฆ์
<span class="LineNumber"> 012 </span>ตามวินัยบัญญัติ   เปรียบเหมือนบ้านเมืองต้องมีกฎหมายปกครองประ-
<span class="LineNumber"> 013 </span>ชาชนพลเมือง   ฉันใด   ฝ่ายพระศาสดาก็ต้องมีวินัยบัญญัติ   สำหรับ
<span class="LineNumber"> 014 </span>ปกครองคณะสงฆ์   ฉันนั้น.
<span class="LineNumber"> 015 </span>            ๓.   พระวินัยนั้นแบ่งเป็น  ๒ แผนก :-
<span class="LineNumber"> 016 </span>            แผนกที่  ๑  ว่าด้วยข้อห้าม   ไม่ให้ภิกษุประพฤติล่วงละเมิดและ
<span class="LineNumber"> 017 </span>ปรับโทษผู้ล่วงไว้หนักบ้าง   เบาบ้าง   ตามความผิดที่ได้กระทำลง เรียกว่า
<span class="LineNumber"> 018 </span>พระพุทธบัญญัติ.
<span class="LineNumber"> 019 </span>            แผนกที่   ๒.  ว่าด้วยขนบธรรมเนียมที่ดีงาม   อันภิกษุควรประพฤติ
<span class="LineNumber"> 020 </span>เรียกว่า   อภิสมาจาร.
