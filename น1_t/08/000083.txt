<span class="LineNumber"> 001 </span>ให้นึกถึงทุกวันด้วยเล่า ?
<span class="LineNumber"> 002 </span>	ต.  เป็นธรรมดาจริง แต่ทุก ๆ คนไม่อยากแก่ เจ็บ ตาย 
<span class="LineNumber"> 003 </span>มัวเมาอยู่ในวัยเป็นหนุ่ม เป็นสาว ในความไม่มีโรคและในชีวิต เมื่อ
<span class="LineNumber"> 004 </span>พิจารณาให้เห็นเป็นธรรมดาเช่นนั้น ก็จะบรรเทาความเมา ๓ ประการ
<span class="LineNumber"> 005 </span>นั้นเสียได้ แม้ความตายจักมีมา ก็จักไม่มีความหวาดกลัวหรือ
<span class="LineNumber"> 006 </span>ทุกขโทมนัส เพราะฉะนั้น ท่านจึงสอนให้นึกถึงทุกวัน.
<span class="LineNumber"> 007 </span>                                                                     ๒๔๖๔
<span class="LineNumber"> 008 </span>	ถ. อันความตายย่อมเป็นภัยอย่างใหญ่หลวง ถ้านึกว่าเราจะ
<span class="LineNumber"> 009 </span>ตายจริง ๆ แล้ว อาจทำให้ใจอ่อนเพลียไม่เป็นอันทำงานก็ได้ เมื่อ
<span class="LineNumber"> 010 </span>เป็นเช่นนี้ ในอภิณหปัจจเวกขณะข้อ ๓ ท่านสอนไว้เพื่อประโยชน์
<span class="LineNumber"> 011 </span>อะไร ?
<span class="LineNumber"> 012 </span>	ต.  จริงอยู่ อันความตายนั้น ถ้าสำหรับผู้ที่ยังไม่เคยนึกถึง
<span class="LineNumber"> 013 </span>เสียเลย และผู้ที่ยังมัวเมาอยู่ ถ้านึกขึ้นมาได้ในครั้งแรกว่า จะต้อง
<span class="LineNumber"> 014 </span>ตายเข้าจริงแล้ว คงทำให้กลัวและใจให้เหี่ยวแห้งบางคนเลยทอด
<span class="LineNumber"> 015 </span>อาลัยในชีวิต ท้อถอยในการประกอบกิจเสียก็ได้ มีแต่รอท่าความ
<span class="LineNumber"> 016 </span>ตาย ก็แต่ความตายนั้นแล ถ้าพยายามนึกถึงอยู่ทุกวันแล้ว ความ
<span class="LineNumber"> 017 </span>กลัวตายนี้ ค่อย ๆ หายไปทุกที จนกลายเป็นคนกล้าหาญไม่ครั่นคร้าม
<span class="LineNumber"> 018 </span>ต่อความตาย เหมือนการเดินไปในป่าเปลี่ยวคนเดียว ในคราว
<span class="LineNumber"> 019 </span>แรก ย่อมจะรู้สึกหวาดหวั่นต่อภยันตราย แม้ในที่สุดไม่มีอะไรก็ยัง
<span class="LineNumber"> 020 </span>กลัวความเงียบเชียบของป่า แต่ถ้าเดินไปหลายคราวเข้า ความ
<span class="LineNumber"> 021 </span>หวาดหวั่นก็ค่อยน้อยลงทุกทีจนไม่กลัวเลย การนึกถึงความตายก็
