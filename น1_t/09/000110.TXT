<span class="LineNumber"> 001 </span>สังฆาทิเสสสิกขาบทที่ ๑๐  หมายความว่า  การส่อเสียดคนมากที่เป็น 
<span class="LineNumber"> 002 </span>สงฆ์ให้แตกกัน  มีโทษมาก   ส่วนสิกขาบทที่ ๓  แห่งมุสาวาทวรรค
<span class="LineNumber"> 003 </span>หมายความว่า  ส่อเสียดคนน้อยไม่ใช่สงฆ์ให้แตกกัน  มีโทษน้อย.
<span class="LineNumber"> 004 </span>                                                   ๑๗/๑๑/๕๙-๒๒/๘/๖๙
<span class="LineNumber"> 005 </span>	ถ.  ภิกษุจงใจกล่าวส่อเสียดภิกษุอื่นด้วยคำเท็จ  แต่ผู้ฟังมิได้เชื่อ
<span class="LineNumber"> 006 </span>จะปรับอาบัติปาจิตตีย์แก่เธอได้หรือไม่  ถ้าได้  ปรับเพราะข้อส่อเสียด
<span class="LineNumber"> 007 </span>หรือเพราะกล่าวเท็จ  ด้วยเหตุไร ?
<span class="LineNumber"> 008 </span>	ต.  เขาจะเชื่อหรือไม่เชื่อก็ตาม  คงปรับอาบัติปาจิตตีย์ได้  ปรับ
<span class="LineNumber"> 009 </span>เพราะข้อส่อเสียด  มิใช่เพราะข้อกล่าวเท็จ  ด้วยเหตุเธอมีเจตนายุยง.
<span class="LineNumber"> 010 </span>                                                                 ๙/๑๐/๖๑
<span class="LineNumber"> 011 </span>	ถ.  ภิกษุชักชวนสามเณรสวดทำวัตรโดยสวดพร้อม ๆ กันไป  เธอ
<span class="LineNumber"> 012 </span>จะต้องอาบัติอะไรหรือไม่ ?  เพราะเหตุไร ?
<span class="LineNumber"> 013 </span>	ต. ไม่ต้องอาบัติอะไร.  เพราะมิใช่สอน  แม้การสวดอย่างอื่น ๆ
<span class="LineNumber"> 014 </span>ก็เหมือนกัน  สำหรับสิกขาบทนี้ท่านประสงค์การสอนให้ว่าจำ  คือ
<span class="LineNumber"> 015 </span>หมายถึงสิ่งที่เขายังจำไม่ได้  ถ้าเป็นสิ่งที่เขาจำได้แล้ว  ว่าพร้อม ๆ กันไป
<span class="LineNumber"> 016 </span>ก็ชื่อว่าต่างคนต่างว่า  ไม่จัดว่าเป็นอาบัติ.
<span class="LineNumber"> 017 </span>                                                                       ส. ป.
<span class="LineNumber"> 018 </span>	ถ.  คำที่เรียกว่าสอนธรรมนั้น  ท่านประสงค์ธรรมชนิดไหน ?
<span class="LineNumber"> 019 </span>	ต.  คำที่เรียกว่าธรรมในสิกขาบทนี้  ท่านประสงค์เอาบาลีที่แสดง
<span class="LineNumber"> 020 </span>คำสอนในพระพุทธศาสนา  อันต่างโดยเป็นพุทธภาษิตบ้าง  สาวกภาษิต
<span class="LineNumber"> 021 </span>บ้าง  ฤษีภาษิตบ้าง  เทวดาภาษิตบ้าง.
<span class="LineNumber"> 022 </span>                                                                        ส. ป.
