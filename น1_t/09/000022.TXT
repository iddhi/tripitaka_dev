<span class="LineNumber"> 001 </span>อันเป็นโทษร้ายแรง  ขาดจากความเป็นภิกษุ  ต้องไล่สาปเสียจากหมู่สงฆ์ 
<span class="LineNumber"> 002 </span>ตลอดชาติ.  มัธยมโทษ  โทษอย่างกลาง  สำหรับลงโทษ  แก่ภิกษุผู้
<span class="LineNumber"> 003 </span>ล่วงอาบัติสังฆาทิเสส  ต้องประพฤติทรมานตน  ซึ่งเรียกว่าอยู่กรรม
<span class="LineNumber"> 004 </span>ให้ถูกต้องตามวินยานุญาตแล้วจึงเป็นอันพ้นโทษได้.  ลหุโทษ  โทษ
<span class="LineNumber"> 005 </span>อย่างเบา  สำหรับลงโทษแก่ภิกษุผู้ล่วงอาบัติอีก ๕ กอง  นอกนั้นอัน
<span class="LineNumber"> 006 </span>เป็นความผิดที่เพลาลงมา  ต้องทำการลุกโทษบอกความผิดนั้นแก่สงฆ์
<span class="LineNumber"> 007 </span>หรือคณะหรือบุคคล  ซึ่งเรียกว่าแสดงอาบัติ  จึงเป็นอันพ้นโทษได้.
<span class="LineNumber"> 008 </span>สรุปความว่าปาราชิกาบัติเป็นอเตกิจฉา  แก้ไขให้คืนดีไม่ได้  อาบัติ
<span class="LineNumber"> 009 </span>นอกนั้นเป็นสเตกิจฉา  พอแก้ให้บริสุทธิ์ได้.
<span class="LineNumber"> 010 </span>                                                          ๒๔๕๖
<span class="LineNumber"> 011 </span>	ถ.  โทษแห่งอาบัติเป็นโลกวัชชะก็มี  ปัณณัตติวัชชะก็มี  ฉะนี้
<span class="LineNumber"> 012 </span>ควรปฏิบัติอย่างไร ?  จึงจักสมแก่คำว่าปฏิบัติเป็นกลาง ๆ ชี้แจงมา.
<span class="LineNumber"> 013 </span>	ต.  ควรปฏิบัติอย่างนี้  คือ  อาบัติที่เป็นโลกวัชชะนั้นล่วงเข้าแล้ว
<span class="LineNumber"> 014 </span>ยังความเสียหายให้เกิดมาก  แม้ทำคืนแล้ว  ความเสียหายนั้นก็ยังเป็น
<span class="LineNumber"> 015 </span>เหมือนแผลติดตัวอยู่  ไม่หายได้ง่าย  ควรประหยัดให้มาก  อย่าล่วง
<span class="LineNumber"> 016 </span>ง่าย ๆ  ฝ่ายอาบัติที่เป็นปัณณัตติวัชชะนั้น  เหล่าใดที่ภิกษุยังถือเป็น
<span class="LineNumber"> 017 </span>กวดขัน  ล่วงอาบัติเหล่านั้นเข้าแล้ว  มีความเสียหายได้เหมือนกัน
<span class="LineNumber"> 018 </span>เหล่าใดไม่ถือเป็นจริงจัง  เพราะกาลสมัยและประเทศทำให้เป็นอาบัติ
<span class="LineNumber"> 019 </span>เหล่านั้น  แม้ล่วงเข้าแล้ว  ก็ไม่สู้เป็นอะไรนัก.
<span class="LineNumber"> 020 </span>                                                            ๒๗/๘/๗๐
<span class="LineNumber"> 021 </span>	ถ.  อาบัติ ๓ อย่าง  เมื่อภิกษุต้องเข้าแล้ว  มีหน้าที่ต่างกัน
