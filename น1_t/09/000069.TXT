<span class="LineNumber"> 001 </span>เช่นภิกษุล่วงอย่างนั้น  ต้องอาบัติอย่างนั้น  ส่วนอนิยตสิกขาบทนั้น 
<span class="LineNumber"> 002 </span>ยังไม่ปรับอาบัติไว้โดยตรง  แล้วแต่ผู้ล่วงจะล่วงอย่างไหน  จึงจะ
<span class="LineNumber"> 003 </span>ปรับอาบัติลงไปได้  เท่าที่วางไว้อย่างนี้  ก็เพื่อจักได้เป็นคู่มือของ
<span class="LineNumber"> 004 </span>พระวินัยธรจะพึงหยิบยกขึ้นพิจารณา  แล้วจึงปรับอาบัติภายหลัง.
<span class="LineNumber"> 005 </span>                                                                         ส. ป.
<span class="LineNumber"> 006 </span>	ถ.  อนิยต ๒ มีไว้ทำไม ?  เพราะไม่มีอาบัติแผนกหนึ่ง.
<span class="LineNumber"> 007 </span>	ต.  แม้ไม่มีอาบัติแผนกหนึ่งก็จริง  แต่การที่มีอนิยตไว้นั้นก็เพื่อ
<span class="LineNumber"> 008 </span>เป็นคู่มือของพระวินัยธร  สำหรับยกขึ้นวินิจฉัยอนุวาทาธิกรณ์อันไม่
<span class="LineNumber"> 009 </span>แน่นอน  ซึ่งเกี่ยวกับผู้หญิง.
<span class="LineNumber"> 010 </span>                                                              ๓/๖/๕๗-๒๒/๒/๕๘
<span class="LineNumber"> 011 </span>	ถ.  ที่ลับตากับที่ลับหูต่างกันอย่างไร ?  ท่านกล่าวไว้ในข้อไหน ?
<span class="LineNumber"> 012 </span>	ต.  ที่ลับตานั้น  ได้แก่สถานที่มีฝา  มีกำแพง  มีม่าน  มีฉากหรือ
<span class="LineNumber"> 013 </span>มีเครื่องปิดบังอื่น ๆ  อันจะให้คนรู้ความอยู่ข้างนอกแลเข้าไปไม่เห็น
<span class="LineNumber"> 014 </span>คนอยู่ข้างใน  หรือไกลตา  ที่มืดคนแลไม่เห็น  เช่นในกุฎี  ในเรือน
<span class="LineNumber"> 015 </span>ในป่า  ในทุ่งกว้าง.  ที่ลับหูนั้น  ไม่มีเครื่องบังอย่างใดอย่างหนึ่ง
<span class="LineNumber"> 016 </span>คนรู้ความอาจแลเห็นได้ถนัด  แต่ฟังเสียงพูดไม่ได้ยิน  เช่นกลางวัด
<span class="LineNumber"> 017 </span>กลางทุ่ง  กลางบ้าน  ต่างกันอย่างอย่างนี้<sup>๑</sup>  ท่านกล่าวไว้ในอนิยตข้อ ๑-๒

<span class='footnote'>๑. นักเรียนจะตอบแต่สั้น ๆ เอาแต่ใจความว่า ที่ลับตา หมายถึงสถานที่กำบัง หรือที่ไกลตา</span>
<span class='footnote'>และที่มืด ซึ่งผู้อื่นมิอาจเห็นได้.  ที่ลับหู หมายถึงสถานที่ไม่มีเครื่องกำบังผู้อื่นอาจแลเห็นได้</span>
<span class='footnote'>แต่พูดไม่ได้ยิน ดังนี้ก็ได้.</span>
