<span class="LineNumber"> 001 </span>นับว่าทิ้งของไว้  ยังไม่เก็บก็ไม่เป็นอาบัติ. 
<span class="LineNumber"> 002 </span>                                ลักษณะแห่งอาบัติ
<span class="LineNumber"> 003 </span>           ๑.  วิหารของสงฆ์  เป็นวัตถุแห่งปาจิตตีย์.
<span class="LineNumber"> 004 </span>           ๒.  ของบุคคลอื่นนอกจากของตน  เป็นวัตถุแห่งทุกกฏ. 
<span class="LineNumber"> 005 </span>           ๓.  ของตนเอง  เป็นวัตถุแห่งอนาบัติ.
<span class="LineNumber"> 006 </span>                                    สิกขาบทที่ ๖
<span class="LineNumber"> 007 </span>           <B>ภิกษุรู้อยู่ว่ากุฎีนี้มีผู้อยู่ก่อน  แกล้งไปนอนเบียด  ด้วยหวัง
<span class="LineNumber"> 008 </span>จะให้ผู้อยู่ก่อนคับแคบใจเข้า  ก็จะหลีกไปเอง  ต้องปาจิตตีย์.</B>
<span class="LineNumber"> 009 </span>                                ลักษณะแห่งอาบัติ
<span class="LineNumber"> 010 </span>           ๑.  ถ้าวิหารนั้นเป็นของสงฆ์  และมีภิกษุแก่กว่าหรือภิกษุไข้
<span class="LineNumber"> 011 </span>เข้ามาอยู่ก่อน  เข้าไปอยู่แทรกแซงในอุปจาร  คือที่ใกล้แห่งเตียงก็ดี
<span class="LineNumber"> 012 </span>แห่งตั่งก็ดี  แห่งทางเข้าออกก็ดี  ต้องปาจิตตีย์.
<span class="LineNumber"> 013 </span>           ๒.  ทำในวิหารของบุคคล  นอกจากของตนเอง  ต้องทุกกฏ.
<span class="LineNumber"> 014 </span>           ๓.  ทำในอุปจารแห่งวิหารก็ดี  ในที่อื่นอันไม่ใช่ที่อยู่เฉพาะ
<span class="LineNumber"> 015 </span>ตัว  เช่นในอุปัฏฐานศาลาก็ดี  ในปะรำที่โคนไม้ก็ดี  ในที่แจ้งก็ดี  ต้อง
<span class="LineNumber"> 016 </span>ทุกกฏ.
<span class="LineNumber"> 017 </span>                                     ข้อยกเว้น
<span class="LineNumber"> 018 </span>           ทำในวิหารตนเอง  หรือแม้ในวิหารของสงฆ์  หรือมีกิจจำเป็น
<span class="LineNumber"> 019 </span>เข้าไปอาศัย  ไม่เป็นอาบัติ.
<span class="LineNumber"> 020 </span>                                    สิกขาบทที่ ๗
<span class="LineNumber"> 021 </span>           <B>ภิกษุโกรธเคืองภิกษุอื่น  ฉุดคร่าไล่ออกจากกุฎีสงฆ์  ต้อง
<span class="LineNumber"> 022 </span>ปาจิตตีย์.</B>
