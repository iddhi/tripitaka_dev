<span class="LineNumber"> 001 </span>                               สรุปอาบัติสังฆาทิเสส 
<span class="LineNumber"> 002 </span>           ๑.  สังฆาทิเสส ๑๓  สิกขาบทนี้ ๘ สิกขาบทข้างต้นให้ต้องอาบัติ
<span class="LineNumber"> 003 </span>แต่แรกทำ  เรียกว่าปฐมาปัตติกะ  ๔ สิกขาบทข้างปลาย  ให้ต้องอาบัติ
<span class="LineNumber"> 004 </span>ต่อเมื่อสงฆ์สวดประกาศห้ามครบ ๓ ครั้ง เรียกยาวตติยกะ. 
<span class="LineNumber"> 005 </span>           ๒.  เป็นธรรมเนียมของภิกษุผู้ต้องอาบัติสังฆาทิเสส  จะต้องแจ้ง
<span class="LineNumber"> 006 </span>ความนั้นแก่สงฆ์  อย่างต่ำเพียงจตุวรรค  แล้วขอประพฤติวัตต์ชื่อ
<span class="LineNumber"> 007 </span>มานัตต์.
<span class="LineNumber"> 008 </span>           ๓.  เมื่อสงฆ์สวดอนุญาตแล้ว  พึงประพฤติมานัตต์นั้นให้ถูก
<span class="LineNumber"> 009 </span>ระเบียบ ๖ ราตรี  เสร็จแล้วจึงมาขออัพภานต่อสงฆ์เฉพาะวีสติวรรค
<span class="LineNumber"> 010 </span>เมื่อสงฆ์สวดอัพภานระงับอาบัตินั้นแล้ว  จึงกลับเป็นผู้บริสุทธิ์ตามเดิม.
<span class="LineNumber"> 011 </span>           ๔.  แต่ถ้าต้องอาบัติแล้ว  ปิดเสียไม่บอกแก่ภิกษุด้วยกัน  ปล่อย
<span class="LineNumber"> 012 </span>ให้วันล่วงไปเท่าใด  ต้องประพฤติวัตต์ชื่อปริวาสแถมก่อนสิ้นวันเท่า
<span class="LineNumber"> 013 </span>ที่ปิดนั้น  เสร็จแล้ว  จึงประพฤติมานัตต์ต่อไป.
<span class="LineNumber"> 014 </span>           ๕.  อาบัติสังฆาทิเสสนี้  เป็นอาบัติหนักในฝ่ายอาบัติที่จะแก้ตัว
<span class="LineNumber"> 015 </span>ได้ จึงเรียกว่าครุกาบัติ. มีเรื่องหยาบคายอยู่มาก  จึงเรียกว่า
<span class="LineNumber"> 016 </span>ทุฏ€ุลลาบัติ,  ภิกษุผู้ต้องแล้วจะพ้นได้ด้วยอยู่กรรม จึงเรียกว่า
<span class="LineNumber"> 017 </span>วุฏฐานคามินี.
