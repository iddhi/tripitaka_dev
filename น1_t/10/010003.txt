<span class="LineNumber"> 001 </span>พุทธเจ้า  แต่เหตุไฉนท่านจึงนำเรื่องพระสาวกมาพรรณนาไว้เป็นอันมาก 
<span class="LineNumber"> 002 </span>ทำให้ผู้ศึกษาต้องอ่านและจำมากเข้า ?  
<span class="LineNumber"> 003 </span>	ต.  การที่ท่านเอาเรื่องสาวกเข้ามากล่าวไว้ในเรื่องพระพุทธเจ้า
<span class="LineNumber"> 004 </span>ด้วยนั้น  คือเป็นธรรมดาอยู่เองของการรจนาหนังสือต่าง ๆ  ซึ่งมีเนื้อ
<span class="LineNumber"> 005 </span>ความติดต่อเกี่ยวเนื่องกับยืดยาว  อันนับเป็นเรื่องเป็นราว  ก็จำต้อง
<span class="LineNumber"> 006 </span>มีทั้งคนดีและคนชั่ว เด็กและผู้ใหญ่  ผู้หญิงและผู้ชาย  มิตรและอมิตร
<span class="LineNumber"> 007 </span>บ่าวและนายเป็นต้นอยู่ด้วย  แต่ใครเป็นตัวการสำคัญอยู่ในเรื่องนั้น
<span class="LineNumber"> 008 </span>เขาก็ให้ชื่อว่าเรื่องของคนนั้น  เช่นเรื่องวงศ์ ๆ  จักร ๆ   ทางโลก
<span class="LineNumber"> 009 </span>เป็นต้น  ส่วนคนนอกนั้นก็เป็นแต่เพียงผู้หนุนเหตุหนุนความดี  เป็นผู้
<span class="LineNumber"> 010 </span>รับรองของผู้นั้นให้ปรากฏชัดแจ้งมากขึ้น  และให้เนื้อความมั่นและแรง
<span class="LineNumber"> 011 </span>ขึ้นเป็นต้น  แม้ถึงเรื่องพุทธประวัติของเราก็เป็นเช่นนั้น ที่ท่าน
<span class="LineNumber"> 012 </span>พรรณนาถึงพระสาวกไว้ด้วย  ก็เพื่อจะหาผู้รับรองและเป็นพยานใน
<span class="LineNumber"> 013 </span>พระคุณความดีของพระพุทธเจ้า  และพระธรรมที่พระองค์ได้ตรัสรู้
<span class="LineNumber"> 014 </span>แล้วว่าเป็นของดีจริง  ถ้าหากท่านจะไม่พรรณนาถึงพระสงฆ์สาวก
<span class="LineNumber"> 015 </span>ไว้ด้วย   ไหนเลยจะรู้ได้ว่าธรรมนั้นดีแท้จริง  ไม่มีใครเป็นพยานแห่ง
<span class="LineNumber"> 016 </span>ความตรัสรู้ของพระองค์  คน ๆ  เดียวยากที่จะให้คนอื่นผู้ที่เขายังไม่
<span class="LineNumber"> 017 </span>รู้จักหัวนอนปลายเท้าของตนเชื่อถือได้  ต่อมีพยานหรือคนรับรอง
<span class="LineNumber"> 018 </span>หลาย ๆ  ปากเขา  นั้นแหละคนทั้งหลายเป็นอันมากจึงจะเชื่อถือ  ด้วย
<span class="LineNumber"> 019 </span>เหตุผลที่กล่าวมาเพียงเท่านี้เป็นต้น  เรื่องพุทธประวัติจึงต้องมีเรื่อง
<span class="LineNumber"> 020 </span>พระสาวกเข้าแทรกอยู่ด้วยเป็นอันมาก  แต่พระพุทธเจ้าเป็นประธาน
<span class="LineNumber"> 021 </span>สำคัญในเรื่องนี้  ท่านจึงขนานนามเรื่องนี้ว่า  "พุทธประวัติ."
<span class="LineNumber"> 022 </span>									๒๒/๖/๕๘
