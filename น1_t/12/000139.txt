<span class="LineNumber"> 001 </span>	<B>อันสิ่งที่ควรรู้</B>  ในคดีโลก    ได้แก่ศิลปวิทยาสาขาต่าง ๆ  ที่เป็น 
<span class="LineNumber"> 002 </span>แนวทางประกอบสัมมาอาชีพ   ให้ทรัพย์สมบัติและอิสริยยศ   ปริวารยศ
<span class="LineNumber"> 003 </span>เกิดขึ้น.   ในคดีธรรม   ได้แก่เรื่องบาป  -  บุญ  ทุกข์  -  สุข   พร้อมทั้งเหตุ.
<span class="LineNumber"> 004 </span>	<B>ปัญญา   คือความรอบรู้ </B>  หมายความว่า   รู้ทั่วทุกแง่ทุกมุม   รู้ทั้งเหตุ
<span class="LineNumber"> 005 </span>ทั้งผล   รู้เบื้องต้นเบื้องปลาย   ในสิ่งที่ควรรู้ทั้งคดีโลกทั้งคดีธรรม   ดังกล่าว.
<span class="LineNumber"> 006 </span>	บุคคลผู้มีปัญญา   ย่อมสามารถทำประโยชน์ตนและประโยชน์ผู้อื่น
<span class="LineNumber"> 007 </span>ทั้งคดีโลกทั้งคดีธรรมให้สำเร็จบริบูรณ์ได้    แม้มีภัยเฉพาะหน้า    มีปัญหา
<span class="LineNumber"> 008 </span>ยุ่งยาก    ก็มีได้หวาดหวั่นพรั่นพรึง    เพราะได้ใช้ปัญญาอันเปรียบเหมือน
<span class="LineNumber"> 009 </span>แสงสว่างส่องให้เห็นช่องทางหลีกภัยและแก้ไขปัญหาได้โดยฉับพลัน.  ฉะนั้น
<span class="LineNumber"> 010 </span>ปัญญาจึงเป็นธรรมทำให้เกิดความกล้าหาญได้.
<span class="LineNumber"> 011 </span>                                  อธิบายชื่อหมวดธรรม 
<span class="LineNumber"> 012 </span>	คุณธรรม  ๕  ประการนี้  ชื่อว่า  <B>" เวสารัชชกรณธรรม "</B>  " ธรรม
<span class="LineNumber"> 013 </span>เครื่องทำความกล้าหาญ "        โดยอธิบายว่า     เป็นหลักเครื่องยึดเหนี่ยว
<span class="LineNumber"> 014 </span>อุดหนุนค้ำจุนประคองส่องใจให้กล้าหาญ   ผู้ใดก็ตามประกอบด้วยคุณธรรม
<span class="LineNumber"> 015 </span>เหล่านี้  ผู้นั้นย่อมเป็นผู้แกล้วกล้าอาจหาญ   จะทำการสิ่งใด   จะพูดสิ่งใด
<span class="LineNumber"> 016 </span>จะคิดสิ่งใด     ก็ทำพูดคิดด้วยความมั่นใจ   โดยมิได้หวั่นเกรงจะผิดพลาด
<span class="LineNumber"> 017 </span>สามารถนำตนและบุคคลที่เกี่ยวข้องให้บรรลุถึงความสุขสวัสดีในที่ทุกสถาน
<span class="LineNumber"> 018 </span>                                   คำถามสอบความเข้าใจ 
<span class="LineNumber"> 019 </span>	๑.  อะไรเป็นสิ่งที่ไม่ควรเชื่อ ?   ถ้าเชื่อสิ่งนั้น   จะเรียกสัทธาได้
<span class="LineNumber"> 020 </span>               หรือไม่  ?
