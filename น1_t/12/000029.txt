<span class="LineNumber"> 001 </span>พระดำรัสเพียงเท่านี้   สามารถกลับใจองคุลิมาลโจรให้ทั้งดาบหมอบ 
<span class="LineNumber"> 002 </span>กราบพระพุทธเจ้าเป็นอัศจรรย์.
<span class="LineNumber"> 003 </span>	อีกอย่างหนึ่ง   ที่ว่าทรงสั่งสอนเป็นอัศจรรย์นั้น   อธิบายว่า   พระธรรม
<span class="LineNumber"> 004 </span>คำสั่งสอนของพระองค์นั้นแปลกประหลาด   เพราะสามารถอำนวยผลให้แก่
<span class="LineNumber"> 005 </span>ผู้ปฏิบัติได้กลับตนจากคนชั่วเป็นคนดี    กลับจากความจนเป็นคนมั่งมี
<span class="LineNumber"> 006 </span>กลับจากใจร้ายกลายเป็นใจดี   กลับจากปุถุชนเป็นอริยชน   จึงเป็นอันว่า
<span class="LineNumber"> 007 </span>ผู้ปฏิบัติตามย่อมได้ประโยชน์สมควรแก่ความปฏิบัติ  และได้ประโยชน์ใน
<span class="LineNumber"> 008 </span>ปัจจุบันชาติ    ไม่ต้องรอไปถึงชาติหน้า.
<span class="LineNumber"> 009 </span>                              อธิบายชื่อหมวดธรรม 
<span class="LineNumber"> 010 </span>	การสั่งสอนทั้ง  ๓   อย่างนี้   เรียกว่า   อาการ   คือ  <B>วิธีการ</B>   ได้แก่
<span class="LineNumber"> 011 </span><B>กฎเกณฑ์</B>   ในการทรงสั่งสอน   พระพุทธเจ้าจะทรงสั่งสอนใครที่ไหนก็ได้
<span class="LineNumber"> 012 </span>ทรงใช้อาการ   วิธีการ   กฎเกณฑ์ทำนองนี้   กล่าวคือ  ขั้นแรกทรงมุ่งที่จะ
<span class="LineNumber"> 013 </span>ให้ผู้ฟังรู้ยิ่งเห็นจริงในธรรมที่ควรรู้ควรเห็น   เมื่อทรงมุ่งอย่างนี้   ก็ได้ทรง
<span class="LineNumber"> 014 </span>ใช้วิธีแสดงธรรมให้มีเหตุผลอันสมควน     ให้พอเหมาะแก่ภาวะเพศภูมิ
<span class="LineNumber"> 015 </span>และอุปนิสัยของผู้ฟัง    เมื่อทรงแสดงอยู่    ทรงมุ่งที่จะให้ผู้ฟังได้รับ
<span class="LineNumber"> 016 </span>ประโยชน์ทันที   คือได้ผลดีในขณะปฏิบัตินั่นเอง   ไม่ต้องชักช้า.
<span class="LineNumber"> 017 </span>	อาศัยอาการ   วิธีการ   ดังนี้  จึงปรากฏผลว่า   ในเวลาจบพระธรรม-
<span class="LineNumber"> 018 </span>เทศนาแต่ละครั้ง   เริ่มแต่ปฐมเทศนา   ผู้ฟังธรรมได้บรรลุมรรคผลนิพพาน
<span class="LineNumber"> 019 </span>เป็นอันมาก    หากไม่ถึงขั้นนั้น   ก็ได้ความเชื่อ   ความเลื่อมใส   ยึดเอา
<span class="LineNumber"> 020 </span>พระรัตนตรัยเป็นที่พึ่งตลอดชีวิต    เป็นอย่างนี้ทุกครั้งที่ทรงแสดงธรรม.
