<span class="LineNumber"> 001 </span>                            อธิบายชื่อหมวดธรรม  
<span class="LineNumber"> 002 </span>	บุคคล  ๖  จำพวก  มีมารดาบิดาเป็นต้น      ได้ชื่อว่า  <B>ทิศ ๖</B>  เพราะ
<span class="LineNumber"> 003 </span>พระผู้มีพระภาคเจ้า   ทรงนำเข้าไปเปรียบด้วยทิศใหญ่ทั้ง ๖   ในทางโลก
<span class="LineNumber"> 004 </span>โดยเป็นทิศอันกุลบุตร   (คือลูกที่ดี)   พึงไหว้.     เมื่อได้ไหว้แล้วก็ชื่อว่า
<span class="LineNumber"> 005 </span>เป็นทิศที่ได้ปิดไว้    จึงเป็นที่เกษมปลอดภัย   ไม่มีภัย
<span class="LineNumber"> 006 </span>	แต่ถ้าว่าเมื่อยังมิได้ไหว้ทิศใหญ่ทั้ง ๖  ในทางธรรม  ถึงแม้ว่าได้ไหว้ทศ
<span class="LineNumber"> 007 </span>ทั้ง  ๖  ในทางโลก  เหมือนสิงคาลกมาณพ  ลุกขึ้นแต่เช้า  มีผมเผ้า  ผ้าผ่อน
<span class="LineNumber"> 008 </span>เปียกชุ่มด้วยน้ำ   ประนมมือไหว้ทิศใหญ่ทั้ง ๖  ตามคำของบิดาเมื่อใกล้จะตาย
<span class="LineNumber"> 009 </span>ได้สั่งไว้   ก็ชื่อว่ายังมิได้ไหว้ทิศใหญ่ทั้ง ๖  เลย   เพราะว่ายังมิได้ปิดกั้น
<span class="LineNumber"> 010 </span>อันตรายที่จะพึงเกิดมีมาแต่ทิศเหล่านั้น.   ทิศเหล่านั้น  ยังไม่เป็นที่เกษม
<span class="LineNumber"> 011 </span>ปลอดภัย   ยังมีภัย.   ส่วนบุคคลทั้ง ๖  เหล่านี้   ที่เปรียบด้วยทิศใหญ่เมื่อ
<span class="LineNumber"> 012 </span>กุลบุตรได้ไหว้ให้ถูกวิธี    (ดังที่อธิบายมาแล้ว)   แล้ว   ย่อมเป็นทิศที่ถูก
<span class="LineNumber"> 013 </span>ปิดกั้นอันตราย   เป็นทิศทีเกษมสวัสดี   ไม่มีภัย  ฉะนั้น   จึงได้ชื่อว่า  ทิศ  ๖
<span class="LineNumber"> 014 </span>ในอริยวินัย    คือในทางธรรม    อันเป็นข้อแนะนำ    ของพระพุทธเจ้า
<span class="LineNumber"> 015 </span>ผู้ประเสริฐ.
<span class="LineNumber"> 016 </span>                                 คำถามสอบความเข้าใจ 
<span class="LineNumber"> 017 </span>	๑.  ทิศใหญ่ในทางโลกก็ดี    ทิศใหญ่ในทางธรรมก็ดี   มีเท่าไร  ?
<span class="LineNumber"> 018 </span>               คืออะไร  ?
<span class="LineNumber"> 019 </span>	๒. ทิศใหญ่ในทางธรรม  หมายถึงอะไร  ?   เพราะเหตุใด   จงอธิบาย
<span class="LineNumber"> 020 </span>              ให้เข้ารูป  ?
<span class="LineNumber"> 021 </span> 	๓.  ผู้จะไหว้ทิศต้องทำกิจอะไรในเบื้องต้น  ?   และการไหว้ทิศนั้น
<span class="LineNumber"> 022 </span>               ไหว้อย่างไร  ?
