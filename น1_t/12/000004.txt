<span class="LineNumber"> 001 </span>               ธรรมเป็นโลกบาล   คือคุ้มครองโลก   ๒ อย่าง
<span class="LineNumber"> 002 </span>		๑.   หิริ                                     ความละอายแก่ใจ
<span class="LineNumber"> 003 </span>		๒.  โอตตัปปะ                          ความเกรงกลัว
<span class="LineNumber"> 004 </span>							องฺ.  ทุก.   ๒๐/๖๕   ขุ.  อิติ.  ๒๕/๒๕๗
<span class="LineNumber"> 005 </span>                                          อธิบายศัพท์ 
<span class="LineNumber"> 006 </span>	   ๑.  <B>หิริ</B>   แปลว่า<B>ความละอายแก่ใจ</B>.   ได้แก่ความละอายใจในการ
<span class="LineNumber"> 007 </span>ประพฤติชั่ว.
<span class="LineNumber"> 008 </span>	   ท่านว่า   หิรินั้นมีความรังเกียจบาปมีกายทุจริตเป็นต้นเป็นสักษณะ<SUP>๑</SUP>
<span class="LineNumber"> 009 </span>หิริมีความเคารพยำเกรงเป็นลักษณะ<SUP>๒</SUP>   อธิบายว่า   บางคนเกิดความละอาย
<span class="LineNumber"> 010 </span>อันมีความเคารพเป็นลักษณะโดยเหตุ  ๔  อย่างคือ   เคารพชาติตระกูลเป็น
<span class="LineNumber"> 011 </span>สำคัญ  ๑  เคารพครูอาจารย์เป็นสำคัญ  ๑  เคารพทรัพย์มรดกเป็นสำคัญ ๑
<span class="LineNumber"> 012 </span>เคารพคนประพฤติดีเป็นสำคัญ ๑   แล้วไม่กระทำความชั่ว.   และหิรินี้
<span class="LineNumber"> 013 </span>มีเหตุภายในเป็นสมุฏฐาน    อธิบายว่า   บางคนคำนึงถึงชาติ   วัย   กำลัง
<span class="LineNumber"> 014 </span>ความรู้ของตนว่าเป็นอย่างนี้ ๆ  แล้ว   ปลงใจว่าไม่ควรทำบาป   แล้วก็ไม่ทำ
<span class="LineNumber"> 015 </span>นี้ชื่อว่าเกิดความละอายเพราะเหตุภายใน.   อนึ่ง  หิริ   มีการปรารภตนเป็น
<span class="LineNumber"> 016 </span>ใหญ่  อธิบายว่า  บางคนทำตนให้เป็นใหญ่   คำนึงว่าการทำบาปไม่ควรแก่
<span class="LineNumber"> 017 </span>เราผู้มีภาวะอย่างนี้ ๆ  แล้วไม่ยอมทำบาป.  หิรินี้ทรงตัวอยู่ได้ด้วยอาการที่
<span class="LineNumber"> 018 </span>กระดากอายนั่นเอง   คือถ้าหมดยางอายเสียแล้วก็เป็นอันว่าไม่มีหิริ.   ท่าน
<span class="LineNumber"> 019 </span>กล่าวอุปมาไว้ว่า   คนรักสวยรักงาม    เกลียดของสกปรก  รู้อยู่  ย่อมละอาย

<span class='footnote'>๑.  อภิธัมมัตถวิภาวินี   หน้า  ๑๐๔       ๒.  อิติวุตตกวัณณนา  ๒๐๕</span>
