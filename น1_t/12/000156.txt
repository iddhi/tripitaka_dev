<span class="LineNumber"> 001 </span>การเจริญเมตตากรุณามุทิตาพรหมวิหาร    กลับจิตให้เกิดรักสงสารยินดีตาม 
<span class="LineNumber"> 002 </span>กาลอันควร.
<span class="LineNumber"> 003 </span>	๓.  <B>ถีนมิทธะ</B>   แปลว่า   ความหดหู่   และเคลิบเคลิ้ม,   ได้แก่ความ
<span class="LineNumber"> 004 </span>ง่วง   ความมึนซึม   ความคร้าน   มีความอิ่มอาหาร    หรือความเงียบสงัด
<span class="LineNumber"> 005 </span>หรือความปล่อยสติเป็นมูล.      ถ้าเข้าครอบงำจิตผู้ใด    จึงผู้นั้นก็อ่อนเพลีย
<span class="LineNumber"> 006 </span>ซึมเซาไม่คล่อง.     ไม่รับรู้อารมณ์ที่ผ่านมาทางอายตนะ   ๖    แม้รู้บ้างก็รู้
<span class="LineNumber"> 007 </span>อย่างเลือนลาง    ไม่ควรแก่การงานทุกอย่าง   จะเล่าเรียนเขียนอ่านก็ไม่ถูก
<span class="LineNumber"> 008 </span>ต้อง   ไม่รู้เรื่อง    จะเจริญสมาธิกัมมัฏฐาน   ก็ไม่เป็นสมาธิ    จะขับรถก็
<span class="LineNumber"> 009 </span>เป็นอันตราย    จะคิดอะไรก็คิดไม่ถูก.    ท่านเปรียบว่า    เหมือนกับน้ำที่มี
<span class="LineNumber"> 010 </span>สาหร่ายจอกแหนปกคลุมอยู่    มองดูก็ไม่เห็นเงา.    จะแก้ได้ด้วยการเจริญ
<span class="LineNumber"> 011 </span>อนุสสติกัมมัฏฐานระลึกถึงคุณความดีของตนเองบ้าง   ของพระรัตนตรัย
<span class="LineNumber"> 012 </span>บ้าง   ให้จิตใจเบิกบานกว้างไปตามความดีนั้น ๆ.
<span class="LineNumber"> 013 </span>	๔.  <B>อุทธัจจกุกกุจจะ</B>    แปลว่า   ความฟุ้งซ่านและรำคาญ    ได้แก่
<span class="LineNumber"> 014 </span>ความกระสับกระส่าย    กระจายฟุ้ง    ดุจเถ้าฟุ้งกระจายเพราะถูกหินตกลง
<span class="LineNumber"> 015 </span>กระทบในกองขี้เถ้า     และได้แก่ความรังเกียจตนเองที่ได้ทำทุจริตและมิได้
<span class="LineNumber"> 016 </span>ทำสุจริต.   ถ้าเข้าครอบงำจิตผู้ใด   จิตผู้นั้นไม่มีความสงบ    และมีความ
<span class="LineNumber"> 017 </span>เศร้าโศกถึงทุจริตที่ตนได้ทำแล้ว   สุจริตที่ตนมิได้ทำ,   เป็นจิตที่ปั่นป่วน
<span class="LineNumber"> 018 </span>ล่อกแล่ก    ท่านเปรียบว่าเหมือนกับน้ำที่ถูกลมพัดกระเพื่อมเป็นระลอกอยู่
<span class="LineNumber"> 019 </span>มองดูก็ไม่เห็นเงา.    จะแก้ได้ด้วยเข้าไปสงบระงับจิตในดวงกสิณ   คือผูก
<span class="LineNumber"> 020 </span>จิตให้อยู่ในอารมณ์เดียว   เช่นเพ่งดูสีเขียว   ผูกจิตให้อยู่กันสีเขียวเป็นต้น
<span class="LineNumber"> 021 </span>หรือเจริญมรณัสสตินึกถึงความตาย   เพื่อให้จิตเหี่ยวด้วยความสังเวชก็ได้.
<span class="LineNumber"> 022 </span>	๕.   <B>วิจิกิจฉา </B>  แปลว่า    ความสงสัย   ได้แก่ความลังเล   ความไม่
