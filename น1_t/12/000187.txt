<span class="LineNumber"> 001 </span>ควรยินดีพอใจอยู่ในที่เช่นนั้น.   เมื่ออยู่ในที่สงัดเช่นนั้น   ย่อมให้  <B> กายวิเวก</B> 
<span class="LineNumber"> 002 </span>สงัดทางกาย   คือไม่คลุกคลี    จับกลุ่มสรวลเสเฮฮา.    เมื่อได้กายวิเวกแล้ว
<span class="LineNumber"> 003 </span>ก็ย่อมได้    <B>จิตตวิเวก </B>        สงัดจิต    คือจิตย่อมสงบจากกามและจากอกุศล
<span class="LineNumber"> 004 </span>บาปธรรมทั้งหลาย   กลายเป็นสมาธิจิตหรือฌานจิต   มีความสุขไม่อิงอามิส
<span class="LineNumber"> 005 </span>เกิดขึ้น    เป็นความสุขที่หวานใจยิ่งนัก   และจิตตวิเวกนั้นเป็นปัจจัยให้ได้
<span class="LineNumber"> 006 </span><B>อุปธิวิเวก</B>    สงัดอุปธิ   คือหมดจดจากกิเลสอันเป็นเหตุทุกข์ทั้งปวง.
<span class="LineNumber"> 007 </span>	คำว่า   อุปธิ   แปลว่า   เครื่องเข้าไปทรง   หมายถึงกิเลสที่เข้าไป
<span class="LineNumber"> 008 </span>ครอบงำจิต    มีอวิชชา    ตัณหา   อุปทาน  เป็นต้น.
<span class="LineNumber"> 009 </span>	   ๗.  <B>ตั้งใจอยู่ว่า   เพื่อนภิกษุสามเณร   ซึ่งเป็นผู้มีศีล   ที่ยังไม่มา
<span class="LineNumber"> 010 </span>สู่อาวาสขอให้มา   ที่มาแล้วขอให้อยู่เป็นสุข</B>   หมายความว่า  ให้มีจิตใจ
<span class="LineNumber"> 011 </span>เอื้อเฟื้อโอบเอื้ออารี   ไม่หวงที่อยู่   ไม่กีดกันคนดีมีศีลมีธรรม   ให้ตั้งใจ
<span class="LineNumber"> 012 </span>ต้อนรับผู้ดีมีศีล  มีสัตย์   ให้อยู่ร่วมหมู่     ร่วมวัด   ร่วมบ้าน  ร่วมงานตาม
<span class="LineNumber"> 013 </span>ควรแก่ภาวะ   และให้แผ่เมตตาต่อผู้ที่มาอยู่ร่วมกันว่า   ขอให้อยู่เย็นเป็นสุข
<span class="LineNumber"> 014 </span>อย่าอยู่ร้อนนอนทุกข์เลย   ทั้งนี้เพื่อมิให้เกิดความคิดริษยาติดผู้ที่อยู่ร่วมกัน
<span class="LineNumber"> 015 </span>เพราะถ้าเกิดริษยากันแล้ว   ก็จะมีแต่ความเสื่อมความฉิบหาย   ได้ในพระ
<span class="LineNumber"> 016 </span>ธรรมภาษิตว่า   <B>อรติ   โลกนาสิกา</B>   ความริษยา   ทำโลกให้ฉิบหาย.    แต่
<span class="LineNumber"> 017 </span>ตรงกันข้าม   ถ้ามีเมตตาต่อกัน   ก็ย่อมจะค้ำประกันโลกไว้ให้เจริญสืบไป
<span class="LineNumber"> 018 </span>ได้ในพระธรรมภาษิตว่า
<span class="LineNumber"> 019 </span>					<B>โลโกปตฺถมฺภิกา    เมตฺตา</B>
<span class="LineNumber"> 020 </span>				เมตตาเป็นเครื่องค้ำจุนโลก     ดังนี้
<span class="LineNumber"> 021 </span>				เพราะฉะนั้น    ผู้อยู่ร่วมหมู่ต้องมีเมตตา.
