<span class="LineNumber"> 001 </span>หรือเหมือนอินเดียภาคกลาง.  ด้วยเหตุนี้เอง  ผลที่ได้จากการจำพรรษา 
<span class="LineNumber"> 002 </span>ในฤดูฝน  และการจาริกท่องเที่ยวไปในฤดูแล้งของภิกษุในประเทศ
<span class="LineNumber"> 003 </span>สยาม  จึงได้ไม่แน่นอนเหมือนในประเทศอินเดีย  ซึ่งเป็นแดนเกิด
<span class="LineNumber"> 004 </span>แห่งภิกษุสงฆ์และพระธรรมวินัย  เมื่อไม่ได้ศึกษาให้ตลอดถึง
<span class="LineNumber"> 005 </span>ดินฟ้าอากาศแล้ว  มักทำให้เกิดการเข้าใจผิดในเรื่องราวซึ่งเกี่ยวกับ
<span class="LineNumber"> 006 </span>ฤดู  เพราะสิกขาบทบางอย่างได้บัญญัติอนุโลมธรรมชาติของประเทศ
<span class="LineNumber"> 007 </span>อินเดีย.  ทางอินเดียฝนตกชุกภายในพรรษา  ทางสยามภาคเหนือ
<span class="LineNumber"> 008 </span>และภาคกลางเพิ่งตกเมื่อจวนออกพรรษา  และภาคใต้ตกเมื่อออก
<span class="LineNumber"> 009 </span>พรรษาแล้ว,  ส่วนทางลังกากำลังเป็นฤดูร้อนต้องดูหนังสือกันอยู่ตาม
<span class="LineNumber"> 010 </span>ใต้ร่มไม้ในสวนที่มีไว้สำหรับพักร้อน.  ฤดูกาลในส่วนต่าง ๆ ของโลก
<span class="LineNumber"> 011 </span>ย่อมเป็นไปต่างกันตามภูมิประเทศดั่งนี้.
<span class="LineNumber"> 012 </span>	การแบ่งฤดูของปีในอินเดีย  ที่อาจพบกันทั่วไปในพระคัมภีร์ทาง
<span class="LineNumber"> 013 </span>พระศาสนาและวรรณคดีโดยมากนั้น  แบ่งเป็นฤดูใหญ่ ๆ ๓ ฤดู  คือ
<span class="LineNumber"> 014 </span>ฤดูร้อน  ฤดูฝน  และฤดูหนาว.  ฤดูร้อนมี ๔ เดือน  คือ  เดือนจิตตะ
<span class="LineNumber"> 015 </span>วิสาขะ  เชฏฐะ  และอาสาฬหะ  เรียกว่า  คิมหฤดู.  ฤดูฝนมี ๔ เดือน
<span class="LineNumber"> 016 </span>คือ  เดือนสาวณะ  โปฏฐปทะ  อัสสยุชะ  และกัตติกะ  เรียกว่า
<span class="LineNumber"> 017 </span>วัสสานฤดู.  และฤดูหนาวมี ๔ เดือน  คือ  เดือนมิคสิระ  ปุสสะ  มาฆะ
<span class="LineNumber"> 018 </span>และผัคคุณะ  เรียกว่า  เหมันตฤดู.
<span class="LineNumber"> 019 </span>	ส่วนในที่อื่น  เช่นคัมภีร์เวทสังหิตา<sup>๑</sup>  และอรรถกถาชาดกบาง
<span class="LineNumber"> 020 </span>เรื่อง<sup>๒</sup>  ได้กล่าวฤดูของประเทศอินเดียไว้ ๖ ฤดู คือ :-

<span class='footnote'>๑. เวทสังหิตา. Max Muller, IA p, xxxv   ๒. อรรถกถาโสนันทชาดก</span>
<span class='footnote'>สัตตินิบาต  ภาค ๘ หน้า ๒๐๗ กล่าวแต่จำนวน, อธิบายในอภิธานัป.</span>
