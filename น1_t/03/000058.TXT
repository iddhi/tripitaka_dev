<span class="LineNumber"> 001 </span>                             (๕) ศาสนาและวัฒนธรรม 
<span class="LineNumber"> 002 </span>                                             ศาสนา
<span class="LineNumber"> 003 </span>	แม้ว่าในอินเดีย  จะมีศาสนามากหลายสิบลัทธิก็ตาม  แต่อาจ
<span class="LineNumber"> 004 </span>สรุปหลักเป็นหัวข้อได้เป็น ๔ ประเภท  คือ :-
<span class="LineNumber"> 005 </span>	ก.  ประเภทที่ถือธรรมชาติ  เป็นสรณะ.
<span class="LineNumber"> 006 </span>	ข.  ประเภทที่ถือเทวดาหรือพระเป็นเจ้า  เป็นสรณะ.
<span class="LineNumber"> 007 </span>	ค.  ประเภทที่ถือการประพฤติศีลและวัตร  เป็นสรณะ.
<span class="LineNumber"> 008 </span>	ง.  ประเภทที่นิยมการรู้หลักปรัชญา  เป็นหลักแห่งการพ้นทุกข์.
<span class="LineNumber"> 009 </span>และพึงทราบว่า  บางศาสนาอาจมีหลักเหล่านี้คละรวมกันอยู่ถึง ๒
<span class="LineNumber"> 010 </span>หรือ ๓ ประเภทก็ได้  และทั้งบางประเภทต่างก็เป็นเหตุผลของกันและ
<span class="LineNumber"> 011 </span>กัน  เช่นการประพฤติวัตรบางประการ  เป็นเหตุให้เห็นปรัชญา  เช่น
<span class="LineNumber"> 012 </span>พุทธศาสนา  มีทั้งศีลและวัตร  และหลักปรัชญาที่เป็นเครื่องดับอวิชชา
<span class="LineNumber"> 013 </span>จะชี้แจงย่อ ๆ ตามประเภท  ดั่งต่อไปนี้ :-
<span class="LineNumber"> 014 </span>	ก.  ประเภทถือตามธรรมชาติเป็นสรณะ  ได้แก่ถือฟ้า  อากาศ  ไฟ
<span class="LineNumber"> 015 </span>ภูเขา  ต้นไม้ศักดิ์สิทธิ์และอื่น ๆ ซึ่งเป็นธรรมชาติด้วยกัน  เป็นสรณะ
<span class="LineNumber"> 016 </span>ทำความมั่นใจเบาใจให้แก่ตน.   ลัทธินี้กล่าวได้ว่าเป็นลัทธิแรกที่สุด
<span class="LineNumber"> 017 </span>ที่มนุษย์ในโลกรู้จักนับถือ  เพราะเป็นลัทธิที่เกิดขึ้นตามสัญชาตญาณ
<span class="LineNumber"> 018 </span>แห่งมนุษย์ในสมัยที่ยังเป็นอนารยะ  ไม่มีความรู้อะไรสูงไปกว่าความ
<span class="LineNumber"> 019 </span>เข้าใจว่า  สิ่งที่ควรนับถือก็คือสิ่งที่น่ากลัวที่สุด  หรือที่ดูเหมือนกำหนด
<span class="LineNumber"> 020 </span>ความเป็นความตายของตนไว้.
