<span class="LineNumber"> 001 </span>มีโคดีเป็นอย่างมาก   ในกาลที่เกิดมาในยุคซึ่งสามารถพบคำสอน 
<span class="LineNumber"> 002 </span>ของพระองค์  จึงเป็นการสมควรอย่างยิ่งที่จะศึกษาเรื่องราวของ
<span class="LineNumber"> 003 </span>พระองค์ให้เข้าใจดีที่สุดเท่าที่จะทำได้  คือด้วยการศึกษาอันสมบูรณ์
<span class="LineNumber"> 004 </span>ทั้งทางหลักธรรม  ประวัติศาสตร์  และตำนานเบ็ดเตล็ดอันเกี่ยวกับ
<span class="LineNumber"> 005 </span>พระองค์ทั่ว ๆ ไป.
<span class="LineNumber"> 006 </span>                                            วัฒนธรรม
<span class="LineNumber"> 007 </span>	วัฒนธรรม  เฉพาะในที่นี้  จักหมายถึงความสูงขึ้น ๆ ของ
<span class="LineNumber"> 008 </span>การงาน  ความเป็นอยู่  และความรู้อันเป็นไปเพื่อความผาสุกทั้งทาง
<span class="LineNumber"> 009 </span>วัตถุและทางจิต,  หรือกล่าวอีกอย่างหนึ่ง  ก็คือ  การเพ่งชี้ให้เห็น
<span class="LineNumber"> 010 </span>ชัดเฉพาะในส่วนที่ว่า  มนุษย์ในอินเดียสมัยก่อนพุทธกาลนับตั้งแต่
<span class="LineNumber"> 011 </span>ยุคโบราณมา  ได้มีความรู้เปลี่ยนแปลงมาอย่างไรนั่นเอง.  และจะ
<span class="LineNumber"> 012 </span>เลือกกล่าวเฉพาะบางอย่างที่เห็นว่าสมควร  เพราะคำว่าวัฒนธรรมนั้น
<span class="LineNumber"> 013 </span>กินความกว้างขวางยิ่งนัก   เมื่อผู้ศึกษาทราบถึงวัฒนธรรมเหล่านั้น
<span class="LineNumber"> 014 </span>อย่างแจ่มแจ้งแล้ว  ก็จะเข้าใจได้ง่ายที่สุดว่า  พระพุทธศาสนาคือยอด
<span class="LineNumber"> 015 </span>แห่งวัฒนธรรมทางจิตใจของอินเดียหรือของสากลโลก.  และข้อนี้จะเป็น
<span class="LineNumber"> 016 </span>เหตุให้นักศึกษามีฉันทะ   ในการศึกษาพุทธประวัติขึ้นอีกเป็นอันมาก
<span class="LineNumber"> 017 </span>จักกล่าวเป็นประเภท ๆ ดั่งนี้ :-
<span class="LineNumber"> 018 </span>	วัฒนธรรมทางวัตถุ   ในยุคก่อนพวกอารยันพวกดราวิเดียน
<span class="LineNumber"> 019 </span>รู้จักการทำนา  การเลี้ยงสัตว์  การปั่นฝ้าย  การสร้างบ้านเรือนและการ
<span class="LineNumber"> 020 </span>หัตถกรมอื่น ๆ  พอนับได้ว่าเป็นความเจริญไม่แพ้ในยุคอารยัน  ดังที่
<span class="LineNumber"> 021 </span>กล่าวมาแล้วข้างต้นว่า  พวกนี้รู้จักประกอบเครื่องมือการชลประทาน,
