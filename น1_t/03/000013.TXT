<span class="LineNumber"> 001 </span>บางอย่างของพวกนี้ไว้ด้วย  เช่นพิธีการบูชา  และลัทธิถือที่พึ่งบางอย่าง 
<span class="LineNumber"> 002 </span>เป็นการแลกเปลี่ยนกับวัฒนธรรมที่ตนได้ถ่ายให้พวกดราวิเดียน.
<span class="LineNumber"> 003 </span>	พวกดราวิเดียนที่ถูกพวกอริยกะรุกราน  ให้ร่นถอยลงมาทางใต้
<span class="LineNumber"> 004 </span>และถูกขนานนามว่าพวกทัสยุ  [ หรือทาส ]  นั้น   ยังมีเชื้อสายสืบกัน
<span class="LineNumber"> 005 </span>มาจนถึงปัจจุบัน  คือชนชาติที่พูดภาษาทมิฬ,  เตลุกู,  มะลาบารฺ,
<span class="LineNumber"> 006 </span>และกะนารีซี  (Tamil,  Telugu  Malabar,  Kanarese)  แห่งภาค
<span class="LineNumber"> 007 </span>มัดราส,  และกล่าวโดยเฉพาะได้แก่ชาวชาติทมิฬในเกาะลังกา  ซึ่งเป็น
<span class="LineNumber"> 008 </span>ชนชาติที่มีอายุประมาณไม่น้อยกว่า ๕,๐๐๐ ปี.
<span class="LineNumber"> 009 </span>	พวกอายัน   เมื่อจะศึกษาถึงพวกอารยันหรืออริยกะ  ควร
<span class="LineNumber"> 010 </span>ย้อนไปกล่าวถึงเชื้อชาติและชาติภูมิของพวกนี้ก่อน  จึงจะได้ความรู้ใน
<span class="LineNumber"> 011 </span>เรื่องนี้อย่างละเอียด  การที่เราควรศึกษาเรื่องนี้โดยละเอียดนั้น  ก็เพราะ
<span class="LineNumber"> 012 </span>พระผู้มีพระภาคเจ้าเป็นเชื้อสายชาวอารยัน.
<span class="LineNumber"> 013 </span>	นักปราชญ์ฝ่ายประวัติศาสตร์ของชาติมนุษย์  ได้จำแนกสาย
<span class="LineNumber"> 014 </span>แห่งชาติพันธ์  (Race)  ของมนุษย์ในโลกไว้เป็น ๕ สาย  คือ :-
<span class="LineNumber"> 015 </span>	๑.  คอเคเซียน  (Caucasains)  หรือชนชาติผิวขาว.
<span class="LineNumber"> 016 </span>	๒.  มงโกเลียนหรือตาต  (Mongolians  or  Tartar).
<span class="LineNumber"> 017 </span>	๓.  นิโกร  (Negro).
<span class="LineNumber"> 018 </span>	๔.  มลายู  (Maiay).
<span class="LineNumber"> 019 </span>	๕.  อเมริกันอินเดียน  (Norte  American  Indian).
<span class="LineNumber"> 020 </span>	พวกแรกหรือพวกคอเคเซียนคือต้นเดิมของพวกอารยัน  และ
<span class="LineNumber"> 021 </span>พวกอื่น ๆ   ซึ่งเนื่องมาจากต้นเดิมเดียวกันอีก ๓ สาย  ตามที่มีความ
<span class="LineNumber"> 022 </span>เกี่ยวเนื่องกัน  ดังต่อไปนี้ :-
