<span class="LineNumber"> 001 </span>สอนแย้งลัทธิถืออาตมันของพวกพราหมณ์โดยตรง  เพราะความยึดถือ 
<span class="LineNumber"> 002 </span>นั่นนี่ว่าเป็นตนหรือของตน  นำมาซึ่งความทุกข์ทรมานใจ  ทำใจ
<span class="LineNumber"> 003 </span>ให้เป็นทาส,  ทางที่จะชำระล้างความทุกข์ให้หมดไป  จำเป็นต้อง
<span class="LineNumber"> 004 </span>ละวางความยึดถือว่าตนนั้นเสียได้ด้วยอำนาจปัญญา  จิตก็จะได้รับ
<span class="LineNumber"> 005 </span>ความว่างโปร่งจากกิเลสเครื่องกดทับ  และสงบเยือกเย็นเป็นยอด
<span class="LineNumber"> 006 </span>สุขได้.  ทุกคนจะได้รับผลที่ตนปรารถนาจากการกระทำของตนเอง
<span class="LineNumber"> 007 </span>จะต้องมีความพยายามเข้มแข็งในการที่จะทำตัวให้เป็นที่พึ่งของตัว
<span class="LineNumber"> 008 </span>โดยไม่เกี่ยวข้องกับพระเจ้าหรือดวงดาวและอื่น ๆ.  คำสอนของ
<span class="LineNumber"> 009 </span>พระองค์คือกฎความจริงต่าง ๆ ที่ทรงค้นพบนั้น  พร้อมด้วยเหตุผล
<span class="LineNumber"> 010 </span>เป็นเครื่องท้าให้พิสูจน์  จึงเป็นคำสั่งสอนที่ทนทานต่อการพิสูจน์ของ
<span class="LineNumber"> 011 </span>ปรปักษ์  และยั่งยืนมาได้กระทั่งทุกวันนี้.   มนุษย์นิยมความจริง
<span class="LineNumber"> 012 </span>มากขึ้นเพียงไร  คำสอนของพระองค์ก็สบใจมนุษย์ยิ่งขึ้นเพียงนั้น.
<span class="LineNumber"> 013 </span>จึงเป็นอันกล่าวได้ว่า  พระองค์ได้ทรงเปิดเผยวัฒนธรรมทางจิตชิ้นเอก
<span class="LineNumber"> 014 </span>และเป็นชิ้นสุดท้ายให้แก่อินเดีย ๆ จึงได้รับเกียรติจากโลกว่าเป็นแดน
<span class="LineNumber"> 015 </span>แห่งยอดปราชญ์   ทางปรัชญาและวัฒนธรรมเกี่ยวกับศานติสุขของจิต
<span class="LineNumber"> 016 </span>ดั่งนี้.
<span class="LineNumber"> 017 </span>	วัฒนธรรมแห่งพุทธศาสนา  มิใช่แต่ที่เป็นไปเพื่อปัจเจกภาพ
<span class="LineNumber"> 018 </span>(Individual)  อย่างเดียว,  มีทั้งที่เป็นไปสำหรับสมาคม  (Social)
<span class="LineNumber"> 019 </span>ด้วย  ได้แก่คำสอนประเภทประโยชน์ปัจจุบัน  และระเบียบของคณะ
<span class="LineNumber"> 020 </span>สงฆ์อันเป็นฝักฝ่ายแห่งประชาธิปไตย.   การที่วัฒนธรรมฝ่ายปัจเจก-
<span class="LineNumber"> 021 </span>ภาพเช่นหลักแห่งพระนิพพาน  ซึ่งไม่อาจถึงพร้อมกันได้ทุกคนเป็นต้น
