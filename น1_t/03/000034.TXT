<span class="LineNumber"> 001 </span>ของโกศล  ติดต่อกับอวันตีทางทิศตะวันออกเฉียงใต้  หรือตั้งอยู่ 
<span class="LineNumber"> 002 </span>ทางทิศตะวันตกของกาสี  ถ้าจะนับเรียงกันมาทางทิศตะวันออก  ที่
<span class="LineNumber"> 003 </span>อยู่คู่เคียงกันก็คือ  เจตี  กาสี  มคธะ  และอังคะ.   นครหลวงชื่อโสตถิตถิวดี
<span class="LineNumber"> 004 </span>ในบัดนี้อยู่ในส่วนหนึ่งของอินเดียภาคกลาง  (Central  India).
<span class="LineNumber"> 005 </span>	เจตีเป็นประเทศเล็กและไม่สำคัญทางพุทธประวัติ  จึงไม่สู้มี
<span class="LineNumber"> 006 </span>เรื่องราวในทางพรพุทธประวัติเท่าไรนัก  ยังไม่พบข้อความที่ควร
<span class="LineNumber"> 007 </span>กล่าวได้ยิ่งกว่านี้.
<span class="LineNumber"> 008 </span>	๘.  วังสะ,  ตั้งอยู่แถบลุ่มแม่น้ำคงคา  ตอนใต้แม่น้ำยมุนา  ทาง
<span class="LineNumber"> 009 </span>ทิศใต้ของดกศล  และทิศตะวันตกของกาสี  หรือทิศเหนือของเจตี
<span class="LineNumber"> 010 </span>นครหลวงชื่อโกสัมพี  ตามบาลีสังยุตตนิกายอยู่บนฝั่งแม่น้ำคงคา
<span class="LineNumber"> 011 </span>แต่นักสำรวจรับรองกันว่าอยู่ใกล้แม่น้ำยมุนายิ่งกว่า  คงอยู่ใกล้กับ
<span class="LineNumber"> 012 </span>กุร์ราที่โกสัม  (Kosam)  หรือที่บาเฆลขัณฑะ  (Baghel  Khanda)
<span class="LineNumber"> 013 </span>ห่างจากอัลลาหะบัฏประมาณ  ๔๘  กิโลเมตรทางทิศหรดี.<sup>๑</sup>
<span class="LineNumber"> 014 </span>	ในยุคพุทธกาล  พระเจ้าอุเทนเป็นผู้ปกครอง  ตามที่พระอานนท์
<span class="LineNumber"> 015 </span>อ้างถึงในมหาปรินิพพานสูตรว่าเป็นนครชั้นเยี่ยมแห่งหนึ่งเหมือนกัน.
<span class="LineNumber"> 016 </span>	๙.  กุรุ,  ตั้งอยู่ปลายแม่น้ำยมุนา  ทางทิศเหนือสุดและเฉียง
<span class="LineNumber"> 017 </span>ตะวันตกเล็กน้อยแห่งมัชฌิมชนบท  เคยมีราชธานีชื่ออินทปัตถะ   ซึ่ง
<span class="LineNumber"> 018 </span>สันนิษฐานว่าตั้งอยู่ราวเมืองเดลี  (Delhi)  ทุกวันนี้  แต่ในรัฏฐปาล-

<span class='footnote'>๑. รายงานของคันนิงแฮม  (Gunningham) ว่าได้แก่ตำบลโกสัม  บนฝั่งแม่น้ำยมุนา</span>
<span class='footnote'>แต่  วี. เอ.  สมิธ  (V. A. Smit)  ว่า  ได้แก่สถานที่แห่งหนึ่งในตำบลบาเฆลขัณฑะ</span>
<span class='footnote'>(Baghel  Khanda)  ซึ่งอยู่ใต้โกสุมลงมาอีก.</span>
