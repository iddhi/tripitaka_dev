<span class="LineNumber"> 001 </span>	เดือนผัคคุณะ  เริ่มตั้งแต่แรมค่ำ ๑  เดือน ๓  ถึงกลางเดือน ๔ 
<span class="LineNumber"> 002 </span>[ ราวมีนาคม ].
<span class="LineNumber"> 003 </span>	การนับเดือนนั้น  นับข้างแรมกาฬปักษ์กึ่งเดือนเป็นต้นเดือน,
<span class="LineNumber"> 004 </span>ข้างขึ้นคือศุกรปักษ์กึ่งเดือนเป็นปลายเดือน,  เป็นอันว่าไขว้กับที่ไทย
<span class="LineNumber"> 005 </span>เราใช้นับกันอยู่  [ เราล้าหลังอยู่กึ่งเดือน ]  น่าจะเป็นเพื่อทดให้อากาศ
<span class="LineNumber"> 006 </span>และฤดูตรงกัน  แต่ถึงกระนั้นก็ยังไม่ทันกันอยู่นั่นเอง,  การที่เป็นอยู่
<span class="LineNumber"> 007 </span>เช่นนี้  บางคราวทำให้นักศึกษาฉงนในการคำนวณระยะวันคืนที่ห่าง
<span class="LineNumber"> 008 </span>กัน  เลยเผลอนับเดือนอย่างไทยเข้ากับข้อความในพระคัมภีร์ซึ่งนับอย่าง
<span class="LineNumber"> 009 </span>อินเดียโบราณ,  เช่นท่านกล่าวว่า  เมื่อเดือนอาสาฬหะ  [ ๘ ]  ล่วง
<span class="LineNumber"> 010 </span>มาได้ ๗ วันแล้ว  ดังนี้  จะตรงกับเมื่อเดือน ๘ ของไทยล่วงมาแล้ว
<span class="LineNumber"> 011 </span>ถึง ๒๒ วันเป็นต้น.   เดือน ๘ อย่างไทยสิ้นสุดลงในวันแรม ๑๕ ค่ำ
<span class="LineNumber"> 012 </span>เดือน ๘ ของเรา  เพราะวันเพ็ญเป็นวันสิ้นเดือนอาสาฬหะ.  ผู้ศึกษา
<span class="LineNumber"> 013 </span>พึงกำหนดความไขว้กันเช่นนี้ไว้ให้มั่นคง  เพื่อกันความฟั่นเฟือนใน
<span class="LineNumber"> 014 </span>ปริเฉทต่อ ๆ ไป  เพราะระยะกาลแห่งพุทธประวัติจะได้กล่าวตาม
<span class="LineNumber"> 015 </span>นัยแห่งพระคัมภีร์  ซึ่งท่านร้อยกรองไว้ตามวิธีนับอย่างโบราณ.
<span class="LineNumber"> 016 </span>	ส่วนภาคใต้หรือดินแดนทักษิณาบถนั้น  อากาศและฤดูยิ่งต่าง
<span class="LineNumber"> 017 </span>ออกไปอีกอย่างหนึ่ง  เพราะเป็นคาบสมุทร  มีทะเลขนาบแผ่นดิน
<span class="LineNumber"> 018 </span>ทั้ง ๒ ข้าง  และบนแผ่นดินตอนนั้นก็มีทิวเขาล้อมรอบ  ทำให้มีอากาศ
<span class="LineNumber"> 019 </span>ชื้นกว่าธรรมดา,  แต่ไม่เกี่ยวกับเรื่องที่จะศึกษา  จึงของดกล่าว
<span class="LineNumber"> 020 </span>ในที่นี้.
