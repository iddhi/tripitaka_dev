<span class="LineNumber"> 001 </span>ในทันตาเห็นเท่านั้น  ลาภคือปัญญา  คือได้เฉพาะซึ่งปัญญา  ให้เกิดสุข
<span class="LineNumber"> 002 </span>สุขจริง ๆ ทีเดียว  ลาภอย่างอื่นดังกล่าวมาแล้ว  ก็ได้ด้วยลาภ  คือ 
<span class="LineNumber"> 003 </span>ปัญญา  ถ้าไม่ได้ด้วยปัญญา  ก็คงไม่เป็นหลักฐาน  คือถึงวิปฏิสาร
<span class="LineNumber"> 004 </span>บางอย่างตลอดไป.
<span class="LineNumber"> 005 </span>	เพราะฉะนั้น  ผู้มีปรีชาพึงรู้ว่า  ความได้ปัญญาให้เกิดสุขเพียง
<span class="LineNumber"> 006 </span>ที่พรรณนามาแล้ว  และยิ่งกว่านั้นอีก  สมเด็จพระศาสดาจึงตรัสว่า  สุโข
<span class="LineNumber"> 007 </span>ปญฺญาปฏิลาโภ  ความได้ปัญญาให้เกิดสุข.  อรรถาธิบายแห่งพระพุทธ-
<span class="LineNumber"> 008 </span>ภาษิตนี้  ก็มีข้อความตามที่บรรยายมาแล้วนั้นเอง.
<span class="LineNumber"> 009 </span>                          ๑๒๓.  ปญฺา  นรานํ  รตนํ.  [ ๒๕๒ ]
<span class="LineNumber"> 010 </span>                                  ปัญญาเป็นรัตนะของนรชน.
<span class="LineNumber"> 011 </span>	สิ่งที่เป็นเครื่องยินดีหรือแก้ว  เรียกว่ารัตนะ  มีเป็นอันมาก  ได้แก่
<span class="LineNumber"> 012 </span>ของหาที่ยาก  ของที่หาค่ามิได้  เช่นราชสมบัติของพระเจ้าจักรพรรดิ
<span class="LineNumber"> 013 </span>๗ ประการ  คือ  จักรแก้ว  ช้างแก้ว  ม้าแก้ว  ดวงมณีแก้ว  นางแก้ว
<span class="LineNumber"> 014 </span>คฤหบดีแก้ว  ปริณายกแก้ว  เป็นที่ ๗.  รัตนะ ๗ ประการเหล่านี้
<span class="LineNumber"> 015 </span>ทำความยินดีให้เกิดเป็นอนันต์.   สมเด็จพระผู้มีพระภาคหาทรงยกย่อง
<span class="LineNumber"> 016 </span>รัตนะเหล่านี้ไม่  เพราะไม่ยังท่านผู้เป็นเจ้าของให้ถึงบรมสุข  ให้สำเร็จ
<span class="LineNumber"> 017 </span>มัตตาสุขชั่วคราวให้ทันตาเห็นเท่านั้น  พระองค์ทรงยกย่องปัญญาว่า
<span class="LineNumber"> 018 </span>เป็นรัตนะของนรชน  เพราะปัญญามีอุปการะมากแก่สัตว์ทั้งหลาย ให้
<span class="LineNumber"> 019 </span>ถึงอัจจันตบรมสุขได้.
