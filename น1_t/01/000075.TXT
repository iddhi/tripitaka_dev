<span class="LineNumber"> 001 </span>                     ๑๑๔.  ตํ  คณฺเห  ยทปณฺณกํ.  [ ๒๓๙ ] 
<span class="LineNumber"> 002 </span>                               สิ่งใดไม่ผิดพึงถือเอาสิ่งนั้น.
<span class="LineNumber"> 003 </span>                                     (เอกนิบาตชาดก)
<span class="LineNumber"> 004 </span>	กระทู้นี้เป็นคำเตือนดีจริง ๆ  แต่ทำอย่างไรจึงจะรู้ได้ว่าสิ่งไรผิด
<span class="LineNumber"> 005 </span>สิ่งไรถูก.   ต้องหมั่นสดับฟังหรืออ่านเรื่องต่าง ๆ  แล้วไม่สักแต่ว่าฟัง
<span class="LineNumber"> 006 </span>หรืออ่านแล้วแล้วไป  ต้องหมั่นคิดตรึกตรองให้เข้าใจ  ถ้าไม่เข้าใจ
<span class="LineNumber"> 007 </span>หมั่นไต่ถามนักปราชญ์จนกว่าจะเข้าใจ  เมื่อเข้าใจแล้วก็ไม่ทอดทิ้งเสีย
<span class="LineNumber"> 008 </span>หมั่นจดจำไว้ด้วยเขียนเป็นลายลักษณ์อักษร  หรือจำไว้ในใจมิให้ลืมได้
<span class="LineNumber"> 009 </span>หรือจนถึงถอดเอาที่จดไว้เป็นลายลักษณ์อักษรนั้นเข้าจารึกไว้ในใจให้
<span class="LineNumber"> 010 </span>หมดก็ยิ่งดี.  ทำอย่างนี้อาจรู้ได้ว่าสิ่งนี้ผิดสิ่งนี้ถูก.
<span class="LineNumber"> 011 </span>	สิ่งที่ผิดก็รู้ได้ว่าผิด  สิ่งที่รู้ว่าผิด  ขืนทำลงไปย่อมมีโทษก็รู้.  สิ่งที่
<span class="LineNumber"> 012 </span>ถูกก็รู้ได้ว่าถูก  สิ่งที่รู้ว่าถูก  อุตส่าห์ทำลงย่อมมีคุณก็รู้  สิ่งที่เข้าใจผิด
<span class="LineNumber"> 013 </span>ทำไปถึงที่สุดแห่งสิ่งนั้นก็รู้ว่าเข้าใจผิด.   บางทีในระหว่างที่ทำก็มีทาง
<span class="LineNumber"> 014 </span>ให้รู้แล้วว่าเข้าใจผิด,  เมื่ออาจรู้ได้อย่างนี้  เหตุไรจะพึงเอาไว้ข้างสิ่งที่
<span class="LineNumber"> 015 </span>ถูกไม่ได้เล่า.
<span class="LineNumber"> 016 </span>	อนึ่ง  การที่รู้ว่าทำดีได้ดี  ทำชั่วได้ชั่ว  นี้เป็นทางที่ถูก  จะกลับ
<span class="LineNumber"> 017 </span>กลายเป็นอย่างอื่น  คือทำดีได้ชั่ว  ทำชั่วได้ดีไม่ได้เลย.  ที่ท่านสอน
<span class="LineNumber"> 018 </span>ไว้ว่า  ถือว่าตายไปแล้วสูญ  ดีชั่วที่ทำไว้ก็สูญไปตามกัน  หรือถือว่า
<span class="LineNumber"> 019 </span>ตายไปแล้วต้องเกิดอีกอย่างเก่า  คือเคยเป็นคนหรือเคยเป็นสัตว์ก็คง
<span class="LineNumber"> 020 </span>มาเกิดเป็นอย่างนั้นอีก  ดีชั่วเคยทำไว้ก็เป็นหมันไป  นี้เป็นทางผิด  แม้
<span class="LineNumber"> 021 </span>เพียงคาดก็รู้ว่าผิดจริง  และมีแต่ทางเสียเปรียบ  คือถ้าถือทั้ง ๒ อย่าง
