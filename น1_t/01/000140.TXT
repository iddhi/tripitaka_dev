<span class="LineNumber"> 001 </span>                           ๒๔.  เวรวรรค  คือ  หมวดเวร 
<span class="LineNumber"> 002 </span>          ๒๐๕.  น  หิ  เวเรน  เวรานิ  สมฺมนฺตีธ  กุทาจนํ.  [ ๔๒๖ ]
<span class="LineNumber"> 003 </span>              ในกาลไหน ๆ เวรในโลกนี้ย่อมระงับด้วยเวรไม่ได้เลย.
<span class="LineNumber"> 004 </span>	เวร  แปลว่า  ความขึ้งเคียด  หรือความปองร้าย.  ถ้าเป็นชื่อ
<span class="LineNumber"> 005 </span>ของคน  เช่น  เวรี  คนมีเวร  ก็แปลว่า  ศัตรู.  ตั้งแต่ไหนแต่ไรมา
<span class="LineNumber"> 006 </span>เวรต่อเวร  ย่อมไม่ระงับได้เลย   เปรียบเหมือนสถานที่อันไม่สะอาด
<span class="LineNumber"> 007 </span>เอาน้ำที่ไม่สะอาดล้าง  สถานที่นั้นจะสะอาดหมดจดได้ที่ไหน  กลับจะ
<span class="LineNumber"> 008 </span>ทวีความไม่สะอาดหนักขึ้นอีก.  งูกับพังพอนก็เป็นศัตรูกันอยู่ร่ำไป.
<span class="LineNumber"> 009 </span>ทั้ง ๒ ฝ่าย ต่างเห็นโทษหรือแม้ฝ่ายหนึ่งเห็นโทษ  สงบระงับเสีย  เวรก็
<span class="LineNumber"> 010 </span>ระงับ.  อันจะล้างเวรต้องล้างด้วยน้ำ  กล่าวคือขันติและเมตตา.
<span class="LineNumber"> 011 </span>                       ๒๕.  สัจจวรรค  คือ  หมวดความสัตย์
<span class="LineNumber"> 012 </span>                    ๒๐๖.  สจฺจํ  หเว  สาธุตรํ  รสานํ.  [ ๔๒๗ ]
<span class="LineNumber"> 013 </span>                         ความสัตย์นั่นแล  ดีกว่ารสทั้งหลาย.
<span class="LineNumber"> 014 </span>	ความสัตย์ได้แก่พูดจริงอย่างหนึ่ง  ทำตามหน้าที่จริงอย่างหนึ่ง
<span class="LineNumber"> 015 </span>เป็นจริงอย่างใดพูดตามอย่างนั้น  พูดอย่างใดเป็นจริงอย่างนั้น  ชื่อ
<span class="LineNumber"> 016 </span>ว่าพูดจริง  เป็นอย่างพ่อค้าขายของตามเป็นจริง  ของปนก็ไม่ลวงขาย
<span class="LineNumber"> 017 </span>ว่าของไม่ปน  ของไม่แท้ก็ไม่ลวงขายว่าของแท้  เป็นต้น  มีหน้าที่ลง
<span class="LineNumber"> 018 </span>เลขยันต์พิสมรกระบองเพชรตั้งร้อยตั้งพัน  ก็ตั้งใจลงเหล็กจารและเสก
<span class="LineNumber"> 019 </span>อาคมทั่วไปไม่ละเว้น  ถึงไม่มีใครตรวจตรา  เป็นต้น  ชื่อว่าทำตาม
