<span class="LineNumber"> 001 </span>นั้นแต่อย่างหนึ่งอย่างใดก็จะทำแต่ชั่ว  ไม่ริทำดีเลย  เพราะชั่วทำง่าย 
<span class="LineNumber"> 002 </span>ดีทำยาก  จึงต้องหาทางทำง่าย  และทำดีหรือทำชั่วไม่มีผลอะไร  จะ
<span class="LineNumber"> 003 </span>ต้องทำสิ่งที่ทำยากไปทำไม  ถ้าตายแล้วสูญ  หรือกลับมาเกิดอย่าง
<span class="LineNumber"> 004 </span>เก่าก็แก้ตัวไม่ได้  นิพพานก็ไม่มี  ถ้าไม่เป็นเช่นนั้น  คือตายไปแล้ว
<span class="LineNumber"> 005 </span>ไม่สูญกลับเกิดอีก  และไม่เกิดอย่างเก่า  ก็เป็นอันเสียที  และคนเกิด
<span class="LineNumber"> 006 </span>มาที่แลเห็นอยู่ไม่เหมือนกัน  อายุมากก็มีน้อยก็มี  มั่งมีก็มีจนก็มีเป็นต้น
<span class="LineNumber"> 007 </span>นี่ก็ส่อให้เห็นว่าเพราะผลแห่งความทำดีหรือชั่วแต่ปางหลัง  และที่ว่า
<span class="LineNumber"> 008 </span>ตายแล้วสูญ  หรือเกิดมาเหมือนเก่า  ย่อมเป็นไปไม่ได้  ไม่มีอะไร
<span class="LineNumber"> 009 </span>เป็นพยานเลย.  การถือทั้ง ๓ นี้ก็รู้ได้ว่ามีทางที่ผิดจริง  ไม่ควรถือ.
<span class="LineNumber"> 010 </span>	บุคคลผู้หวังจะถือทางที่ถูก  ดำเนินตามตัวอย่างเช่นแสดงมา  หรือ
<span class="LineNumber"> 011 </span>ใช้ญาณปรีชาที่ยิ่งกว่า  ก็อาจรู้ได้ว่า  สิ่งใดมีทางผิด  ไม่ควรถือข้าง
<span class="LineNumber"> 012 </span>สิ่งนั้น  สิ่งใดไม่มีทางผิด  ควรถือข้างสิ่งนั้น  ดังนี้แล.
<span class="LineNumber"> 013 </span>        ๑๑๕.  สมฺมุขา  ยาทิสํ  จิณฺณํ    ปรมฺมุขาปิ  ตาทิสํ.  [ ๒๔๐ ]
<span class="LineNumber"> 014 </span>            ต่อหน้าประพฤติเช่นไร  ถึงลับหลังก็ให้ประพฤติเช่นนั้น.
<span class="LineNumber"> 015 </span>                        (ของสมเด็จพระสังฆราช  [ สา ])
<span class="LineNumber"> 016 </span>	ประสงค์ประพฤติดีงามทางกายวาจาใจ  ทั้งต่อหน้าและลับหลัง
<span class="LineNumber"> 017 </span>ให้เหมือนกัน.  บุคคลพูดยกย่องต่อหน้าบุคคลผู้หนึ่งว่า  เป็นคนดี
<span class="LineNumber"> 018 </span>มีศีลสัตย์  ครั้นลับหลังพูดว่า  เป็นคนไม่มีศีลไม่มีสัตย์  บุคคลพูด
<span class="LineNumber"> 019 </span>ต่อหน้าและลับหลังไม่ตรงกันเช่นนี้  ได้แก่ที่กล่าวกันว่า  ต่อหน้าว่า
<span class="LineNumber"> 020 </span>มะพลับ  ลับหลังว่าตะโก  เป็นคำปดในเวลาต่อหน้าหรือลับหลังอย่าง
