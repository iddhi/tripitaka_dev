<span class="LineNumber"> 001 </span>บุพพการี  เมื่อกล่าวเพียงว่าผู้ทำอุปการะก่อน  ก็ไม่ต้องกำหนดนิยม 
<span class="LineNumber"> 002 </span>ว่าใคร  สุดแล้วแต่ใครทำอุปการะก่อน  ก็ชื่อว่าบุพพการี.   เมื่อจะ
<span class="LineNumber"> 003 </span>กำหนดตัวบุคคลผู้เป็นบุพพการีและกตัญญูกตเวที  ตามที่แลเห็น  ก็ได้แก่
<span class="LineNumber"> 004 </span>บิดามารดาเป็นบุพพการี  บุตรธิดาเป็นกตัญญูกตเวทีแห่งกัน  อาจารย์
<span class="LineNumber"> 005 </span>เป็นบุพพการี  ศิษย์เป็นกตัญญูกตเวทีแห่งกัน  สมเด็จพระมหากษัตริย์
<span class="LineNumber"> 006 </span>เป็นบุพพการี  พศกนิกรในใต้พระเดชานุภาพเป็นกตัญญูกตเวทีแห่งกัน
<span class="LineNumber"> 007 </span>สมเด็จพระบรมศาสดาเป็นบุพพการี  พุทธศาสนิกชนเป็นกตัญญูกตเวที
<span class="LineNumber"> 008 </span>แห่งกัน.  ผู้ไหนทำอุปการะก่อนอย่างไร  ผู้ไหนทำปัจจุปการด้วยอำนาจ
<span class="LineNumber"> 009 </span>กตัญญูกตเวทีอย่างไร  ควรอธิบายต่อไปพอเป็นตัวอย่าง.
<span class="LineNumber"> 010 </span>	ความเป็นผู้กตัญญูกตเวที   ซึ่งว่าเป็นเครื่องหมายของคนดีนั้น
<span class="LineNumber"> 011 </span>คือคนมีกตัญญูกตเวที  ชื่อว่าเป็นคนดี  มีแต่ความเจริญถ่ายเดียว.
<span class="LineNumber"> 012 </span>       ๙๘.  สพฺพญฺเจ  ป€วี  ทชฺชา    นากตญฺญุมภิราธเย.  [ ๒๐๘ ]
<span class="LineNumber"> 013 </span>            ถึงให้แผ่นดินทั้งหมด  ก็ยังคนอกตัญญูให้จงรักไม่ได้.
<span class="LineNumber"> 014 </span>                                (นัย-เอกนิบาตชาดก)
<span class="LineNumber"> 015 </span>	คนอกตัญญู  ถึงจะได้สมบัติหมดทั้งแผ่นดินของท่านผู้ใด  ก็ไม่
<span class="LineNumber"> 016 </span>คิดนึกถึงบุญคุณของท่านผู้นั้น  มุ่งแต่จะล้างผลาญท่านผู้นั้นอยู่เสมอไป.
<span class="LineNumber"> 017 </span>คนอกตัญญูเป็นคนหาสิริมิได้  ทรัพย์สมบัติ  ยศศักดิ์  บริวารเท่าไร
<span class="LineNumber"> 018 </span>ก็มีไม่ได้  ต้องอันตรธานในไม่ช้า  ใครจะคบค้าสมาคมเป็นเพื่อนฝูง
<span class="LineNumber"> 019 </span>ก็ไม่ได้  ต้องพลอยฉิบหายไปตามกัน  เป็นผู้ใหญ่เหนือคนก็ไม่ได้
<span class="LineNumber"> 020 </span>เป็นผู้น้อยอยู่ในปกครองผู้ใหญ่ก็ไม่ได้  ต้องพลอยฉิบหายไปตามกัน
