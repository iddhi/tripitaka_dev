<span class="LineNumber"> 001 </span>                             ๗.  ปฏิมํเสตมตฺตนา.  [ ๑๙ ] 
<span class="LineNumber"> 002 </span>                                จงพิจารณาตนด้วยตนเอง.
<span class="LineNumber"> 003 </span>	ถ้าพิจารณาตนด้วยตนเองแล้ว  ก็จะเห็นผิด  เห็นถูก  ผิดจะได้เว้น
<span class="LineNumber"> 004 </span>ถูกจะได้ประพฤติ.   ว่าโดยคนสามัญ  ใครจะพิจารณา  ใครจะรู้เรื่อง
<span class="LineNumber"> 005 </span>ในใจของใครได้ตลอด.
<span class="LineNumber"> 006 </span>                        ๘.  อตฺตานํ  น  ทเท  โปโส.  [ ๒๓ ]
<span class="LineNumber"> 007 </span>                                    บุรุษไม่พึงให้ซึ่งตน.
<span class="LineNumber"> 008 </span>	เกิดมาเป็นคนอย่ายอมมอบตนให้แก่ผู้อื่นง่าย ๆ  คำนี้ไม่ได้หมาย
<span class="LineNumber"> 009 </span>ให้เป็นคนเย่อหยิ่งถือตัว  ไม่ให้ยอมอยู่ใต้บังคับใคร.  จริงอยู่  ถ้าจำเป็น
<span class="LineNumber"> 010 </span>ต้องยอมพึงให้ท่านผู้อื่นใช้เป็นบ่าว  หรือปกครอง  ก็ต้องยอม  ถ้าไม่
<span class="LineNumber"> 011 </span>จำเป็นก็อย่ายอมง่าย ๆ.  คือถ้าพอจะทำมาหากินเลี้ยงชีพได้เอง  เหมือน
<span class="LineNumber"> 012 </span>คนอื่น ๆ ที่เขาทำได้  ก็ประพฤติให้ได้เช่นนั้น   ถ้าหน้าที่ของการงาน
<span class="LineNumber"> 013 </span>อันใหญ่  มีเจ้าหน้าที่เป็นหลายชั้น  ต้องอยู่ในหน้าที่ต่ำลงมาโดยความ
<span class="LineNumber"> 014 </span>สามารถเพียงนั้น  ก็ต้องประพฤติตามหน้าที่อย่างนั้น.   การที่จะได้เป็น
<span class="LineNumber"> 015 </span>ใหญ่เป็นโตบังคับบัญชาผู้คน  ไม่สำเร็จด้วยวิ่งเต้นเดินเหินขอร้อง  ย่อม
<span class="LineNumber"> 016 </span>สำเร็จด้วยความรู้ในวิทยานั้น ๆ จริง  และประพฤติตนดีงาม.   การที่
<span class="LineNumber"> 017 </span>บุคคลมีความรู้  ความประพฤติดีจริง ๆ นี้  ชื่อว่าไม่ยอมมอบตนให้แก่
<span class="LineNumber"> 018 </span>ผู้อื่นง่าย ๆ.  คนที่ยอมมอบตนให้แก่คนอื่นง่าย ๆ นั้น  คือคนเกียจคร้าน
<span class="LineNumber"> 019 </span>ไม่เอางานเอาการนั้นเอง.
