<span class="LineNumber"> 001 </span>แลเห็นความเจริญแน่ฉะนั้นแล้วก็เกิดสุขโสมนัส   หากใจคงที่อยู่ใน 
<span class="LineNumber"> 002 </span>สุจริตธรรม  จัดว่าสว่างมาสว่างไป  เอาตัวรอดได้  หากใจเขวไป
<span class="LineNumber"> 003 </span>ประพฤติทุจริตซึ่งเป็นกิจของคนพาล  ก็กลับเป็นคนพาลไป  จัดว่า
<span class="LineNumber"> 004 </span>สว่างมากลับมืดไป  เอาตัวรอดไม่ได้.
<span class="LineNumber"> 005 </span>	คนในโลกถ้าพรรณนาไปก็ไม่รู้ว่าจะมีสักกี่จำพวก  แต่เมื่อ
<span class="LineNumber"> 006 </span>กล่าวพอจับเค้าได้ก็มี ๒ จำพวก  คือดีจำพวกหนึ่ง  ชั่วจำพวกหนึ่ง
<span class="LineNumber"> 007 </span>จำพวกดีได้แก่บัณฑิต  จำพวกชั่วก็ได้แก่คนพาล.   เพราะฉะนั้น
<span class="LineNumber"> 008 </span>พรรณนามาแต่ต้นก็ยกคน ๒ จำพวกนี้ขึ้นกล่าวพอเป็นเค้า  และเพื่อ
<span class="LineNumber"> 009 </span>มิให้เฝือ.
<span class="LineNumber"> 010 </span>	พระมหาสมณภาษิตที่ตั้งขึ้นไว้เป็นกระทู้ว่า  ยํ  เว  เสวติ  ตาทิโส
<span class="LineNumber"> 011 </span>คบคนใด  ก็เป็นเช่นคนนั้นแล  นั้นก็มีอรรถาธิบายดังพรรณนามา
<span class="LineNumber"> 012 </span>มีใจความที่ควรจำโดยสังเขป  ก็คือประสงค์ว่า  จะคบคนให้พิจารณา
<span class="LineNumber"> 013 </span>ให้รอบคอบ  รู้ว่าเป็นคนพาลแล้วอย่าคบ  ขืนคบจะเป็นเช่นคนพาล
<span class="LineNumber"> 014 </span>รู้ว่าเป็นบัณฑิตแล้วรีบคบ  คบแล้วจะเป็นเช่นบัณฑิต  ด้วยประการ
<span class="LineNumber"> 015 </span>ฉะนี้แล.
<span class="LineNumber"> 016 </span>     ๒๔๓.  ทุกฺโข  พาเลหิ  สํวาโส    อมิตฺเตเนว  สพฺพทา.  [ ๔๘๑ ]
<span class="LineNumber"> 017 </span>     อยู่ร่วมกับพวกพาลนำทุกข์มาให้เสมอไป  เหมือนอยู่ร่วมกับศัตรู.
<span class="LineNumber"> 018 </span>	คนอยู่คลุกคลีร่วมกินร่วมนอนไปไหนไปด้วยกัน  จะทำอะไรเป็น
<span class="LineNumber"> 019 </span>น้ำหนึ่งใจเดียวกับศัตรู   อย่าหวังความสบายเลย  มีแต่ให้เกิดยาก
<span class="LineNumber"> 020 </span>ลำบากระทมกายไม่สบายจิตอยู่เสมอ  ไม่อย่างนั้นก็อย่างนี้  เป็นมีแต่
