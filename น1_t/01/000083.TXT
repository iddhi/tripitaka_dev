<span class="LineNumber"> 001 </span>รวมเป็นแสงสว่างในโลก ๔ อย่าง  สมเด็จพระผู้มีพระภาคเจ้าตรัสถึง 
<span class="LineNumber"> 002 </span>แสงสว่างไว้ในที่อื่นว่ามี ๔ อย่างเหมือนกัน  ต่างกันแต่อย่างที่ ๔  ด้วย
<span class="LineNumber"> 003 </span>นิพนธคาถาดังต่อไปนี้ :-
<span class="LineNumber"> 004 </span>	จตฺตาโร  โลเก  ปชฺโชตา           ปญฺจเมตฺถ  น  วิชฺชติ
<span class="LineNumber"> 005 </span>	ทิวา  ตปติ  อาทิจฺโจ                  รตฺติมาภาติ  จนฺทิมา
<span class="LineNumber"> 006 </span>	อถ  อคฺคิ  ทิวารตฺตึ                     ตตฺถ  ตตฺถ  ปภาสติ
<span class="LineNumber"> 007 </span>	สมฺพุทฺโธ  ตปตํ  เสฏฺโ€             เอส  อาภา  อนุตฺตรา.
<span class="LineNumber"> 008 </span>	แปลความว่า  แสงสว่างในโลกมี ๔  หาแสงสว่างที่ ๕ ในโลกนี้
<span class="LineNumber"> 009 </span>ไม่มี  คือดวงอาทิตย์ส่องสว่างในกลางวัน  ดวงจันทร์ส่องแสงสว่าง
<span class="LineNumber"> 010 </span>ในกลางคืน  และเพลิงย่อมส่องแสงในที่นั้น ๆ  ทั้งกลางวันทั้งกลางคืน
<span class="LineNumber"> 011 </span>พระสัมมาสัมพุทธเจ้าเป็นผู้ประเสริฐสุดแห่งวัตถุมีพิเศษ  มีดวงอาทิตย์
<span class="LineNumber"> 012 </span>เป็นต้นผู้ส่องสว่าง  เพราะว่าแสงสว่างคือองค์พระสัมมาสัมพุทธเจ้านี้
<span class="LineNumber"> 013 </span>หามีแสงสว่างอื่นยิ่งกว่าไม่  ดังนี้.  แสงสว่างที่ ๔ ตรัสว่า  ได้แก่พระ
<span class="LineNumber"> 014 </span>สัมมาสัมพุทธเจ้า  พระพุทธภาษิตในกระทู้นี้ว่าปัญญา  โดยความก็ลงกัน
<span class="LineNumber"> 015 </span>เพราะพระสัมมาสัมพุทธเจ้าหรือปัญญาก็เป็นอันเดียวกัน  ต่างกันแต่
<span class="LineNumber"> 016 </span>กล่าวว่าพระสัมมาสัมพุทธเจ้า  เป็นปุคคลาธิษฐานเทศนา  กล่าวว่า
<span class="LineNumber"> 017 </span>ปัญญา  เป็นธัมมาธิษฐานเทศนา.
<span class="LineNumber"> 018 </span>	ก็แสงสว่างทั้ง ๔ นั้น  ถ้าจะเทียบกันสำหรับให้เป็นประโยชน์จริง
<span class="LineNumber"> 019 </span>แท้แก่ผู้หวังสุขอย่างเดียว  ต้องยกว่าปัญญาเป็นประโยชน์จริงแท้  ที่
<span class="LineNumber"> 020 </span>กล่าวนี้ก็สมกับนิพนธคาถาที่กล่าวมาแล้ว  ยกย่องว่าพระสัมมาสัมพุทธ-
