<span class="LineNumber"> 001 </span>                     ๑๐๒.  กิจฺโฉ    พุทฺธานมุปฺปาโท.  [ ๒๑๔ ] 
<span class="LineNumber"> 002 </span>                         ความเกิดขึ้นแห่งท่านผู้รู้  เป็นการยาก.
<span class="LineNumber"> 003 </span>	ท่านผู้รู้  ซึ่งแปลจากคำว่า  พุทธะ  ในบทว่า  พุทฺธานํ  นั้น  หมาย
<span class="LineNumber"> 004 </span>บุคคลหลายชนิด.  ทางคดีโลก  ได้แก่บุคคลผู้มีปัญญาหลักแหลม  อบรม
<span class="LineNumber"> 005 </span>กุศลทางปัญญามามาก  ได้รอบรู้ราชศาสตร์  นิติศาสตร์  และศาสตร์อื่น
<span class="LineNumber"> 006 </span>เป็นอเนก  ก็จัดว่าเป็นผู้รู้.  ท่านผู้รู้เช่นนี้มียาก.  ทางคดีธรรม  ได้แก่
<span class="LineNumber"> 007 </span>ท่านผู้มีปัญญา  สร้างสมปัญญาบารมีมามาก  ครั้นได้ศึกษาสดับฟังธรรม
<span class="LineNumber"> 008 </span>ในพระพุทธศาสนาจำทรงไว้ได้มาก  อาจจำแนกธรรมให้คนอื่นรู้
<span class="LineNumber"> 009 </span>เข้าใจตามได้  นี้ชื่อว่า  สุตพุทธะ.   เมื่อได้สดับธรรมคำสอนแต่พระ
<span class="LineNumber"> 010 </span>พุทธเจ้าหรือพระสาวก  ก็ได้รู้ตามปฏิบัติตามได้  ละกิเลสบางเหล่าได้
<span class="LineNumber"> 011 </span>หรือละขาดได้ทั้งหมด  และสอนผู้อื่นให้รู้ตามปฏิบัติได้เช่นนั้น  นี้ชื่อว่า
<span class="LineNumber"> 012 </span>อนุพุทธะ  คือพระอริยสาวก.  เมื่อได้รู้เองเห็นเอง  ทำกิเลสให้สิ้นไปได้
<span class="LineNumber"> 013 </span>และสอนผู้อื่นให้รู้ตามเห็นตามได้ด้วย  นี้ชื่อว่า  สยัมภูพุทธะ  คือพระ
<span class="LineNumber"> 014 </span>พุทธเจ้า.  ท่านผู้รู้ดังที่พรรณนามา  ล้วนเป็นผู้รู้พิเศษยิ่งขึ้นไปเป็น
<span class="LineNumber"> 015 </span>ชั้น ๆ นี้  ต้องสร้างสมบารมีมาสิ้นชาติเป็นอเนก  จึงว่า  ความเกิดขึ้น
<span class="LineNumber"> 016 </span>แห่งท่านผู้รู้ทั้งหลายมียาก  ดังนี้.
<span class="LineNumber"> 017 </span>	บุคคลผู้ปรารถนาเป็นผู้รู้ชนิดใด  จงสร้างบารมีโดยยากบากปั่นจริง ๆ
<span class="LineNumber"> 018 </span>เถิด  ก็จักเกิดเป็นผู้รู้สมประสงค์เป็นแน่แท้.
