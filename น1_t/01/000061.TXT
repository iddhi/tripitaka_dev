<span class="LineNumber"> 001 </span>	(ที่กล่าวถึงว่า  คนทั่วโลกมีเมตตาจิตนั้น  กล่าวโดยปริกัปป- 
<span class="LineNumber"> 002 </span>โวหารกระนั้นเอง.   แต่คนทั่วโลกย่อมมีอัธยาศัยยิ่งหย่อนดีชั่วต่างกัน
<span class="LineNumber"> 003 </span>ย่อมจะมีเมตตาจิตเหมือนกันในยุคเดียวกันเห็นว่าไม่ได้   แม้เพียง
<span class="LineNumber"> 004 </span>ชนในประเทศ  หรือเพียงชนในครัวเดียวมีเมตตาจิตให้เหมือนกัน
<span class="LineNumber"> 005 </span>ก็เห็นไม่ได้เสียแล้ว.  เหตุเหล่านี้จึงพูดกันว่า  คนดีคนชั่วมีสำหรับ
<span class="LineNumber"> 006 </span>ประดับโลก  ถ้ามีแต่คนชั่วทั่วโลก ๆ ก็ตั้งอยู่ไม่ได้   แม้มีแต่คนดีทั่ว
<span class="LineNumber"> 007 </span>โลก ๆ ก็ตั้งอยู่ไม่ได้เหมือนกัน.   คำเหล่านี้ทำให้ทอดธุระว่าเป็นอย่าง
<span class="LineNumber"> 008 </span>นั้นเอง.   ทางพระพุทธศาสนาไม่กล่าวอย่างนี้  กล่าวสอนแต่ให้ละชั่ว
<span class="LineNumber"> 009 </span>ประพฤติดีด้วยความเพียรมิให้ทอดธุระ  เช่นไม่ให้ปองร้ายกัน  ให้มี
<span class="LineNumber"> 010 </span>เมตตาต่อกัน  ใครทำได้ก็ได้ความสุขแก่ตนและคนอื่น).
<span class="LineNumber"> 011 </span>	อนึ่ง  เมตตานั้นสำแดงออกให้เห็นแต่ทางกายก็ได้  ทางวาจาก็ได้
<span class="LineNumber"> 012 </span>ไม่เฉพาะแต่ทางใจ  เช่น  ช่วยผู้ที่ตนเมตตาทำการงาน  มิให้ผู้นั้น
<span class="LineNumber"> 013 </span>ได้ความลำบาก  นี้สำแดงออกทางกาย.  ช่วยแนะนำให้รู้จักทำมา
<span class="LineNumber"> 014 </span>หากิน  หรือให้รู้จักรักษาตัวมิให้ได้รับความลำบาก  นี้สำแดงออกทาง
<span class="LineNumber"> 015 </span>วาจา.  เมตตาที่เป็นไปทางกายก็ดี  ทางวาจาก็ดี  ถึงคราวควรทำ
<span class="LineNumber"> 016 </span>ก็ต้องทำ  ไม่ควรทำก็อย่าทำ  ถ้าถึงคราวทำได้โดยแท้แต่ไม่ทำ
<span class="LineNumber"> 017 </span>ก็ขาดเมตตา  ชื่อว่าหาเมตตามิได้  ถ้าถึงคราวไม่ควรทำ  ขืนทำไป
<span class="LineNumber"> 018 </span>ก็กลับให้โทษ   หรือกลับเป็นไม่มีเมตตาก็เป็นได้.   ตัวอย่างที่
<span class="LineNumber"> 019 </span>ควรทำและไม่ควรทำ  เช่นรู้ว่าทางนั้นมีโจรตั้งสกัดทางอยู่คอยทำร้าย
<span class="LineNumber"> 020 </span>คนเดินทาง  พบคนเดินสวนทางมาจะไปทางนั้น  ไม่บอกให้เขารู้
<span class="LineNumber"> 021 </span>เช่นนี้ขาดเมตตา  ตัดสินความเห็นแน่แท้ว่า  ข้างหนึ่งแพ้โทษถึง
