<span class="LineNumber"> 001 </span>                       ๔.  อตฺตา  หิ  อตฺตโน  คติ.  [ ๕ ] 
<span class="LineNumber"> 002 </span>                               ตนเทียว  เป็นคติของตน.
<span class="LineNumber"> 003 </span>	ตนทำอะไรลงไปแล้ว  ดีก็ตาม  ชั่วก็ตาม  ย่อมเป็นคติของตน
<span class="LineNumber"> 004 </span>เอง.   ถ้าไม่รู้จักคิดก็เปล่า.   ตนทำดีได้รับผลที่สำราญกายใจ  ก็เป็น
<span class="LineNumber"> 005 </span>คติที่ตนจะได้ประพฤติเช่นนั้นหรือให้ยิ่งกว่านั้นต่อไปอีก  ตนทำชั่วได้
<span class="LineNumber"> 006 </span>รับผลที่เดือดร้อนระทมกายใจ  ก็เป็นคติที่ตนจะได้ไม่ประพฤติเช่นนั้น
<span class="LineNumber"> 007 </span>ต่อไปอีก.
<span class="LineNumber"> 008 </span>                        ๕.  นตฺถิ  อตฺตสมํ  เปมํ.  [ ๗ ]
<span class="LineNumber"> 009 </span>                       ความรัก  (อื่น)  เสมอด้วยตนไม่มี.
<span class="LineNumber"> 010 </span>	ได้ความว่า  ความรักวิญญาณกทรัพย์หรืออวิญญาณกทรัพย์แม้จะมี
<span class="LineNumber"> 011 </span>ก็เป็นแต่สักว่ารัก  อันจะมีรักอะไรเสมอเหมือนตนไม่มี.  และคงเป็น
<span class="LineNumber"> 012 </span>เช่นนี้ทุกคน  ไม่แต่บางคน.  บางคนก็ยอมตายแทนกันได้  จะว่ารักคนอื่น
<span class="LineNumber"> 013 </span>มากกว่ารักตน  หรือไม่รักตนก็ไม่ใช่  ทำดังนั้นก็ชื่อว่ารักตนเหมือนกัน.
<span class="LineNumber"> 014 </span>บางคนโทมนัสขัดเคืองอะไรหรือกลัวอะไร  ก็ฆ่าตัวเสียเอง  ด้วยผูกคอ
<span class="LineNumber"> 015 </span>ตาย  เชือดคอตาย  กินยาตาย  หรือตายด้วยอย่างอื่น  ก็ชื่อว่ารักตัว
<span class="LineNumber"> 016 </span>เหมือนกัน.  ตามที่ว่านี้โดยสันนิษฐานว่า  บุคคลรักตนแล้ว  เมื่อเห็น
<span class="LineNumber"> 017 </span>ว่าทำอย่างไรดีกว่าอย่างอื่น  จำต้องทำอย่างนั้น  จะดีชั่ว  ถูกผิดไม่ได้
<span class="LineNumber"> 018 </span>ใคร่ครวญ   แต่คงเข้าใจว่าดีว่าถูกเป็นแน่  ยอมตายแทนคนอื่นได้ก็
<span class="LineNumber"> 019 </span>หมายเป็นชื่อเสียงของตน  หรือตลอดวงศ์ของตน  ฆ่าตัวตายนั้นก็
