<span class="LineNumber"> 001 </span>ถึงติผิด  ถ้าไม่ผิดก็แล้วกัน  ส่วนความประพฤติของคนอื่นก็เหมือน 
<span class="LineNumber"> 002 </span>กัน  เมื่อควรจะติก็อย่าให้เกินไปกว่าเหตุ  เมื่อควรจะสรรเสริญก็นัยนั้น
<span class="LineNumber"> 003 </span>เมื่อไม่ควรจะติก็ไม่ควรจะสรรเสริญ  ก็อย่าติอย่าสรรเสริญ.
<span class="LineNumber"> 004 </span>	นัยหนึ่งจงเห็นโทษของตนอย่างแจ่มแจ้ง  ตั้งใจตรวจตราก็เห็นง่าย
<span class="LineNumber"> 005 </span>กว่า  โทษของคนอื่นอย่าไปวุ่นมองหานัก  (ความชั่วของเขาคงปรากฏ
<span class="LineNumber"> 006 </span>เอง  และว่าโดยไม่ใช่กิจของตน)  ถ้าไม่ใส่ใจก็เห็นยากกว่า  วินิจฉัย
<span class="LineNumber"> 007 </span>โทษของตนเองง่ายที่สุด  ไม่พักต้องสืบพยาน  โทษของคนอื่นยากนัก
<span class="LineNumber"> 008 </span>ต้องสืบสวนทวนพยาน.
<span class="LineNumber"> 009 </span>               ๑๑๐.  เนสา  สภา  ยตฺถ  น  สนฺติ  สนฺโต.  [ ๒๒๔ ]
<span class="LineNumber"> 010 </span>                  สัตบุรุษไม่มีในชุมนุมใด  ชุมนุมนั้นไม่ชื่อว่าสภา.
<span class="LineNumber"> 011 </span>	ปกติของคนสงบเรียบร้อยย่อมพูดเป็นธรรม  คือพูดตามเป็นจริง
<span class="LineNumber"> 012 </span>อย่างไร  มีหลักฐาน  เป็นทิฏฐานุคติ  และรู้กาละเทศะควรพูดไม่ควร
<span class="LineNumber"> 013 </span>พูด   หมู่ใดไม่มีคนเช่นนี้  หมู่นั้นไม่ชื่อว่าชุมนุม  ต่อมีคนเช่นนี้
<span class="LineNumber"> 014 </span>ในหมู่นั้น ๆ  จึงจะชื่อว่าชุมนุม.   จริงอยู่  ชุมนุมทุกอย่างต้องการสิ่ง
<span class="LineNumber"> 015 </span>ที่จะเป็นคุณประโยชน์  ความเห็นของคน ๆ เดียว  บางทีจะพลาด
<span class="LineNumber"> 016 </span>จึงต้องมีสภา  คือชุมนุม  เพื่อหาความเห็นแห่งกัน  ถ้าได้ความเห็น
<span class="LineNumber"> 017 </span>ตรงกันหลายมติว่าเป็นอย่างไร  ความเห็นนั้นมักไม่ค่อยพลาด  และ
<span class="LineNumber"> 018 </span>ชุมนุมนั้นถ้าไม่มีคนสงบเรียบร้อยเลย  ถึงจะได้ความเห็นมากมติด้วย
<span class="LineNumber"> 019 </span>กันก็ใช้ไม่ได้  อาศัยเหตุนี้  จึงว่าชุมนุมที่ขาดคนสงบเรียบร้อยไม่ชื่อ
