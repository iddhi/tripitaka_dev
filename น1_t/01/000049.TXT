<span class="LineNumber"> 001 </span>               อุปปีฬกกรรม  กรรมผู้เข้าเบียดเบียน 
<span class="LineNumber"> 002 </span>               อุปัจเฉทกรรม  กรรมเข้าไปตัดเสีย  (หรือ)
<span class="LineNumber"> 003 </span>               อุปฆาตกกรรม  กรรมผู้เข้าไปฆ่าเสีย  (ก็เรียก) 
<span class="LineNumber"> 004 </span>	กับ  อโหสิกรรม  กรรมเลิกแล้วต่อกันไป  อีก  ๑ รวมเป็นกรรม-
<span class="LineNumber"> 005 </span>วิภาค ๑๒.
<span class="LineNumber"> 006 </span>	ครุกรรม  ถ้ามีก็ให้ผลก่อนกว่ากรรมอื่น.   ถ้าครุกรรมไม่มี
<span class="LineNumber"> 007 </span>พหุลกรรมก็ให้ผล.   ถ้าครุกรรม  พหุลกรรมไม่มี  หรือยังไม่ได้ช่อง
<span class="LineNumber"> 008 </span>อาสันนกรรมก็ให้ผล.   ถ้าครุกรรม  พหุลกรรม  อาสันนกรรมไม่มี
<span class="LineNumber"> 009 </span>หรือยังไม่ได้ช่อง  กตัตตากรรมก็ให้ผล.
<span class="LineNumber"> 010 </span>	ต่างว่าพหุลกรรม  เป็นกุศลแรงและให้ผลก่อน  และจะให้ใน
<span class="LineNumber"> 011 </span>ชาตินี้  พหุลกรรมนั้นก็เป็นทิฏฐิธัมมเวทนียกรรม.   ถ้ายังไม่ให้ผล
<span class="LineNumber"> 012 </span>ในชาตินี้  จะให้ผลต่อชาติที่ ๒  พหุลกรรมนั้นเป็นอโหสิกรรมชาติ
<span class="LineNumber"> 013 </span>นี้.  และชนกกรรมก็จะให้เกิด  แล้วเสวยผลของพหุลกรรมที่เป็น
<span class="LineNumber"> 014 </span>กุศลนั้นต่อไป.  อุปถัมภกกรรม  ก็ประคับประคองอยู่.   เมื่อ
<span class="LineNumber"> 015 </span>อุปถัมภกกรรมยังกำลังเป็นไปอยู่  อุปปีฬกรรมจะอำนวยผล  ก็
<span class="LineNumber"> 016 </span>เข้าเบียดเบียนเสีย  ให้กลับได้เสวยทุกข์ต่อไปกว่าจะสิ้นกรรมนี้.  ดังนี้
<span class="LineNumber"> 017 </span>เป็นตัวอย่าง.
<span class="LineNumber"> 018 </span>	เบญจขันธ์ที่กรรมปัจจัยอย่างใดอย่างหนึ่งแต่งขึ้น  ย่อมเป็นไป
<span class="LineNumber"> 019 </span>ตามปัจจัย  สมควรแก่ที่ตั้งขึ้น  และยักย้ายเป็นอย่างอื่นต่อไป
<span class="LineNumber"> 020 </span>หาที่สุดมิได้  ไม่เที่ยง  ไม่ถาวร  ไม่ใช่ตัวตน  เป็นแต่อาศัยปัจจัย
<span class="LineNumber"> 021 </span>แต่งขึ้น  ก็เป็นไปตามปัจจัย  ดังกล่าวมา.
