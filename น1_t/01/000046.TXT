<span class="LineNumber"> 001 </span>                       ๘๐.  น  ทุคฺคตึ  คจฺฉติ  ธมฺมจารี.  [ ๑๘๓ ] 
<span class="LineNumber"> 002 </span>                                ผู้ประพฤติธรรมไม่ไปสู่ทุคติ.
<span class="LineNumber"> 003 </span>(ของพระธัมมิกัตเถระ ในคาถา ของมหาธัมมปาลพราหมณ์ ในชาดก)
<span class="LineNumber"> 004 </span>	กระทู้นี้แสดงผลที่จะได้ในภพหน้า  แห่งธรรมจารีบุคคล  ทุคติ
<span class="LineNumber"> 005 </span>นั้น  ได้แก่นรก  เปตวิสัย  ดิรัจฉาน.  คือผู้ประพฤติธรรมย่อมไม่ไป
<span class="LineNumber"> 006 </span>เกิดในนรก  เปตวิสัย  ดิรัจฉาน   ย่อมไปเกิดแต่ในสวรรค์หรือมาเกิด
<span class="LineNumber"> 007 </span>ในมนุษย์อีก.
<span class="LineNumber"> 008 </span>                             ๘๑.  ธมฺมํ  จเร  สุจริตํ.  [ ๑๗๘ ]
<span class="LineNumber"> 009 </span>                                  พึงประพฤติธรรมให้สุจริต.
<span class="LineNumber"> 010 </span>	คือ  พึงประพฤติธรรมให้ดี   ให้จริง ๆ  เพราะว่าประพฤติให้
<span class="LineNumber"> 011 </span>สุจริตแล้ว  ย่อมได้ความอิ่มใจในธรรมนั้น  อยู่เย็นเป็นสุขทุกวัน  ทั้งตน
<span class="LineNumber"> 012 </span>และบุคคลอื่นก็พลอยได้สุขด้วย   เพราะจะไม่ได้รับความเบียดเบียน
<span class="LineNumber"> 013 </span>เป็นต้น  จากผู้ประพฤติธรรมเป็นสุจริต.
<span class="LineNumber"> 014 </span>	หมวดธรรมทุกกระทู้  ถ้าอธิบายกระทู้ไหน  ชักความในกระทู้
<span class="LineNumber"> 015 </span>ที่ไม่ได้อธิบายมากล่าวด้วยก็ได้  เพื่อให้ความมากออกไปอีก  แต่ต้อง
<span class="LineNumber"> 016 </span>รู้จักประสานความให้เข้ากัน  คือถ้าจะชักกระทู้ไหนมา  ต้องกล่าว
<span class="LineNumber"> 017 </span>ยกข้อความให้สมกันก่อน    และความเข้ากับเรื่องเดิมได้  แล้วจึง
<span class="LineNumber"> 018 </span>ชักมา.  เช่นในกระทู้นี้ว่า  ชนผู้ประพฤติธรรมไม่ไปสู่ทุคติ  มี
