<span class="LineNumber"> 001 </span>โกรธก่อนเห็นผู้ที่ตนโกรธเขา ๆ ไม่โกรธตอบ  ก็มีแต่จะคลายความ 
<span class="LineNumber"> 002 </span>โกรธลง  หรือจนหายไปเอง.   ถ้าต่างคนต่างโกรธกัน  ก็จะเป็นเวร
<span class="LineNumber"> 003 </span>กันไปไม่รู้จบ  ความไม่โกรธตอบจึงเป็นการตัดเวรให้จบลง.   สมเด็จ
<span class="LineNumber"> 004 </span>พระศาสดาก็ตรัสไว้ว่า  ตโต  ธิ  ยสฺส  มุญฺจติ  ความว่า  เราติเตียน
<span class="LineNumber"> 005 </span>บุคคลผู้โกรธตอบ  (มาก)  กว่าบุคคลผู้มาด่าหรือตี  ด้วยความโกรธ
<span class="LineNumber"> 006 </span>ก่อน  ดังนี้.
<span class="LineNumber"> 007 </span>                         ๖๕.  อสาธุ  สาธุนา  ชิเน.  [ ๑๓๘ ]
<span class="LineNumber"> 008 </span>                              พึงชำนะคนไม่ดีด้วยความดี.
<span class="LineNumber"> 009 </span>	ต่างว่า  พี่มีความไม่ดี  น้องมีความดี.  พี่ชื่อว่าแพ้ตัวเองและ
<span class="LineNumber"> 010 </span>น้อง  น้องชื่อว่าชำนะตัวเองและพี่.  ตัวอย่างเช่น  พี่น้องคู่นี้ทำการ
<span class="LineNumber"> 011 </span>ในที่แห่งหนึ่ง  ความรู้ศิลปะของเขาทั้ง ๒ แม้นกัน  แต่จริยา  คือ
<span class="LineNumber"> 012 </span>ความประพฤติชั่ว  ความประพฤติดีต่างกัน.  พี่ต้องถูกลงโทษถูก
<span class="LineNumber"> 013 </span>คัดออก  ส่วนน้องได้ทำการเรื่อยมา  ได้รับยศ  เงินเดือนขึ้น.  มีศิลปะ
<span class="LineNumber"> 014 </span>แต่ประพฤติชั่วก็เอาตัวรอดหาได้ไม่  มีศิลปะและประพฤติดี  ก็มีแต่
<span class="LineNumber"> 015 </span>ความเจริญ  จึงแลเห็นได้ว่า  จริยาเป็นสำคัญ  เพราะฉะนั้น  สมเด็จ
<span class="LineNumber"> 016 </span>พระผู้มีพระภาคเจ้าจึงตรัสสั่งสอนว่า  พึงชำนะคนไม่ดีด้วยความดี  คือ
<span class="LineNumber"> 017 </span>ควรจะผจญคนชั่วด้วยความดีเสียให้ได้.
