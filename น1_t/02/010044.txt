<span class="LineNumber"> 001 </span>         ๑๓. มานะ  ถือตัว.  การถือตัวจนเห็นคนอื่นเลวไปหมดนั้น 
<span class="LineNumber"> 002 </span>เนื่องมาแต่เรื่องตีราคาตัวสูงเกินไป  โดยเที่ยวส่ายวัดกับคนอื่นแล้ว  ก็
<span class="LineNumber"> 003 </span>อดในอันที่จะเข้าข้างตนไม่ได้  แม้เขาจะดีกว่าตนบ้างบางประการ  ก็ทำ
<span class="LineNumber"> 004 </span>ใจที่จักให้มันลืมไปเสีย  ผู้ประพฤติเช่นนี้  เป็นการรอนฐานะของตน
<span class="LineNumber"> 005 </span>ให้คับแคบ  การเป็นคนใหญ่คนโตอาจตกอยู่ที่มียศหรือทรัพย์ก็จริงอยู่
<span class="LineNumber"> 006 </span>แต่การเป็นผู้ดีนั้นน่าจะได้แก่ผู้ประพฤติศีลธรรมอันดีงามด้วย  แม้จะ
<span class="LineNumber"> 007 </span>เป็นคนไร้ยศและทรัพย์ก็ตาม  อันจักเหยียดให้เป็นคนเลวเพราะความ
<span class="LineNumber"> 008 </span>จนนั้นผิดแท้  และการสมาคมด้วยคนชนิดนี้  ก็หาทำให้เสียหายแต่
<span class="LineNumber"> 009 </span>อย่างใดไม่  กลับจะเป็นประโยชน์ที่ได้คนดีมาเป็นพรรคพวก  กระทำ
<span class="LineNumber"> 010 </span>ให้มีตามีหูกว้างขวางเข้าเสียอีก  แม้การถือตัวว่าเสมอเขาหรือถือตัวว่า
<span class="LineNumber"> 011 </span>เลวกว่าเขา  ท่านก็จัดเป็นมานะเหมือนกัน  บุคคลไม่ควรคิดถึงตัวด้วย
<span class="LineNumber"> 012 </span>ประการใด  ๆ เลย.
<span class="LineNumber"> 013 </span>          ๑๔. อติมานะ  ดูหมิ่นท่าน.  การดูหมิ่นเกิดแต่ทนงตนว่าดีกว่า
<span class="LineNumber"> 014 </span>เขา   เมื่อแก่เข้าก็สำแดงออกมาทางกายและวาจา  เป็นเหตุให้เกิด
<span class="LineNumber"> 015 </span>บาดหมางขึ้นในระหว่างกันและกัน  อติมานะกับ  มานะ  ออกจะเป็น
<span class="LineNumber"> 016 </span>สกุลเดียวกัน  แต่ก็คงอยู่ร่วมกันไม่ได้  เพราะต่างฝ่ายต่างจะแย่งขึ้นหน้า
<span class="LineNumber"> 017 </span>ชิงดีกันอยู่เรื่อยไป  สมดังโคลงพระราชนิพนธ์ในพระบาทสมเด็จพระ
<span class="LineNumber"> 018 </span>พุทธเจ้าหลวงบทหนึ่งว่า
<span class="LineNumber"> 019 </span>                               ชนหยิ่งไป่ชอบด้วย     ชนใด
<span class="LineNumber"> 020 </span>                           พาลชอบพาลเพราะใจ    ต่อต้อง
