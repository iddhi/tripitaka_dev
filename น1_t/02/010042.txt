<span class="LineNumber"> 001 </span>         ๖.   ปลาสะ   ตีเสมอ.  คือยกตนเทียมท่าน  ได้แก่ไม่รู้จักประมาณ 
<span class="LineNumber"> 002 </span>ตนว่าต่ำต้อยด้วย  ยศ,  ทรัพย์,  หรือคุณธรรมใด ๆ แต่สำคัญว่าตนมี
<span class="LineNumber"> 003 </span>สมรรถภาพเท่าเทียมผู้ที่เจริญแล้ว  เฝ้าหาอุบายยกตนให้เสมอกับท่าน
<span class="LineNumber"> 004 </span>ประดุจอึ่งอ่างที่พยายามพองตัวจะให้โตเท่าวัว  จนท้องแตกตาย  มันก็
<span class="LineNumber"> 005 </span>โตเท่าอึ่งอ่างนั่นเอง.
<span class="LineNumber"> 006 </span>          ๗.   อิสสา  ริษยา.  คือเห็นเขาดีทนอยู่ไม่ได้  มีอารมณ์ครุ่นคิด
<span class="LineNumber"> 007 </span>อยู่แต่จะบั่นรอนความดีของเขาให้ย่อยยับลง  ด้วยกลัวเขาจะดีกว่าตัวไป
<span class="LineNumber"> 008 </span>แม้การที่คิดจะให้เขามีอันเป็นไปเอง  ไม่เป็นผลสำเร็จ  ก็จะเกิดงุ่นง่าน
<span class="LineNumber"> 009 </span>ไม่มีความสุข  บางทีถึงแสดงออกมาทางกาย  เลยกลายเป็นโกรธคิด
<span class="LineNumber"> 010 </span>ประทุษร้ายเขาต่อไป.
<span class="LineNumber"> 011 </span>            ๘.   มัจฉริยะ  ตระหนี่.  คือไม่อยากให้สิ่งของหรือวิชาความรู้
<span class="LineNumber"> 012 </span>แก่ใคร  จิตที่ตนอยู่ในความตระหนี่เช่นนี้  จัดเป็นมลทินแก่การบริจาค
<span class="LineNumber"> 013 </span>เป็นคนคับแคบไม่มีใครคบ.
<span class="LineNumber"> 014 </span>           ๙.  มายา  มารยา.  คือเจ้าเล่ห์  คิดอุบายเลวให้เขาคล้อยตาม
<span class="LineNumber"> 015 </span>ด้วยอาการฝืนความเป็นจริง  จัดเป็นส่วนหนึ่งแห่งศีลองค์ที่ ๔  จักต้อง
<span class="LineNumber"> 016 </span>มัวหมอง  ถ้าจะมีเจตนาแรงกล้าก็ถึงขาดเลย.
<span class="LineNumber"> 017 </span>            ๑๐. สาเถยยะ  โอ้อวด.  การคิดโอ้อวดมีจุดประสงค์อยู่ที่จะให้
<span class="LineNumber"> 018 </span>เขาชมตน  คือแสดงโอ้อวดโดยตรงบ้าง  โดยอ้อมเจือด้วยมายาให้ทราบ
<span class="LineNumber"> 019 </span>โดยทางทั้ง  ๕  บ้าง  เช่นอวดรูปลักษณะแก่ตา  อวดศัพท์สำเนียงแก่หู
<span class="LineNumber"> 020 </span>เป็นต้น  ถ้าพูดถึงโทษและดูเพียงเผิน ๆ ก็ไม่เห็นว่ามีอะไรร้ายแรงนัก
<span class="LineNumber"> 021 </span>เป็นแต่จะทำให้เขายิ้มเยาะเล่นได้เท่านั้น  แต่ถ้าใช้ความสังเกตเข้าจริง
