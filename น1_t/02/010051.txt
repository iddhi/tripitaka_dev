<span class="LineNumber"> 001 </span>ของตนช่วยเหลือกิจธุระนั้น  ๆ ให้สำเร็จโดยมโนนุกูล. 
<span class="LineNumber"> 002 </span>          <B>จำพวกที่  ๒  มิตรร่วมสุขร่วมทุกข์  มีลักษณะ<SUP>๑</SUP>   ๔</B>
<span class="LineNumber"> 003 </span>           ก.   ขยายความลับของตนแก่เพื่อน,  ข้อนี้เป็นเครื่องฉายให้เห็น
<span class="LineNumber"> 004 </span>ความรักใคร่ไว้วางใจ   มิได้กลัวว่าเพื่อนจะนำความลับของตนไปเปิด
<span class="LineNumber"> 005 </span>เผยแก่ผู้อื่น.
<span class="LineNumber"> 006 </span>           ข.   ปิดความลับของเพื่อนไม่ให้แพร่งพราย.   นี้ก็เป็นสิ่งสำแดง
<span class="LineNumber"> 007 </span>ความรักใคร่ดุจบท  ก.   รักษาประโยชน์หรือสิ่งที่จะเป็นภัยและเสียหาย
<span class="LineNumber"> 008 </span>แก่เพื่อนอันควรจักปกปิดไว้เป็นความลับก็ปิด   มิให้ล่วงรู้ไปถึงหูคน
<span class="LineNumber"> 009 </span>อื่นได้.
<span class="LineNumber"> 010 </span>           ค.   ไม่ละทิ้งในยามวิบัติ,   คือเมื่อเห็นเพื่อนมีทุกข์เดือดร้อนด้วย
<span class="LineNumber"> 011 </span>ภัยพิบัติอย่างใดอย่างหนึ่ง   ก็เข้าช่วยให้พ้นจากความวิบัตินั้น ๆ จนเต็ม
<span class="LineNumber"> 012 </span>ความสามารถ   มิได้คิดในอันที่จะเอาตัวออกหากไปเสีย.
<span class="LineNumber"> 013 </span>           ง.   แม้ชีวิตก็อาจสละแทนได้,   ข้อนี้ออกจะหาอุทาหรณ์มากล่าว
<span class="LineNumber"> 014 </span>ให้เห็นจริงได้ยากอยู่   ด้วยน้อยคนที่จะไม่รักชีวิตตนยิ่งกว่าชีวิตผู้อื่น
<span class="LineNumber"> 015 </span>แต่เพื่อนที่รักจริงอย่างดูดดื่ม   ที่เรียกว่าเพื่อนตายก็มีอยู่   และทั้ง
<span class="LineNumber"> 016 </span>เป็นผู้มีจิตเมตตากรุณาต่อกันอย่างแรงกล้า    หรือมีกตัญญูรู้คุณของเพื่อน
<span class="LineNumber"> 017 </span>ที่ได้กระทำไว้แก่ตนประการหนึ่ง   หรือด้วยความรักชาติอย่างแท้จริง
<span class="LineNumber"> 018 </span>เห็นว่าชีวิตของเพื่อนยังคงอยู่  จักเป็นประโยชน์แก่ชาติบ้านเมืองยิ่งกว่า
<span class="LineNumber"> 019 </span>ตนอยู่หลายประการหนึ่ง  ความรู้สึกดังกล่าวนี้   สามารถปลุกใจให้
<span class="LineNumber"> 020 </span>องอาจเด็ดเดียวในอันสละชีวิตแทนได้อยู่.
<span class='footnote'>๑.  ที.   ปาฏิ.   ๑๑/๒๐๑.</span>
