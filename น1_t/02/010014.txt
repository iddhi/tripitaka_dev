<span class="LineNumber"> 001 </span>แต่เพื่อนที่สนิทมากหรือน้อย    การจัดอาหารเลี้ยงก็ไม่ต้องประณีตอะไร 
<span class="LineNumber"> 002 </span>นัก  เป็นแต่ให้ผิดธรรมดาบ้างเล็กน้อย   บางทีถือความสะดวกก็พากัน
<span class="LineNumber"> 003 </span>ไปเลี้ยงตามภัตตาคารบ้าง  นี้กล่าวตามสมัย  แต่ถ้าไม่สังวรให้ดี  การไป
<span class="LineNumber"> 004 </span>ภัตตาคารอาจตกเข้าสู่อบายมุขได้   ที่เลี้ยงพิเศษยิ่งกว่านี้คือเลี้ยงต้อนรับ
<span class="LineNumber"> 005 </span>ในคราวทำการงาน   ชนิดนี้ต้องจัดอย่างประณีตงดงามให้สมแก่บรรดา-
<span class="LineNumber"> 006 </span>ศักดิ์ของผู้ที่ได้เชื้อเชิญมา   แต่การเลี้ยงไม่ว่าจะเป็นชนิดใดคงรวมอยู่
<span class="LineNumber"> 007 </span>ในสำหรับความสุข  และสมานสามัคคีทั้งสิ้น.
<span class="LineNumber"> 008 </span>          ข้อ  ๓  การบำบัดอันตรายที่จะพึงมีขึ้น  เช่นไข้เจ็บหรือภัยอย่างอื่น
<span class="LineNumber"> 009 </span>ก็รวมอยู่ในหน้าที่ของผู้ครองเรือน  จะเอาเป็นธุระบำบัดให้เสื่อมสิ้น
<span class="LineNumber"> 010 </span>ไปตามเหตุการณ์ของเรื่องนั้น ๆ.
<span class="LineNumber"> 011 </span>          ข้อ  ๔  ทำพลี  ๔  อย่าง  มีสงเคราะห์ญาติเป็นต้น.
<span class="LineNumber"> 012 </span>          ก.  การสงเคราะห์ญาติมีอยู่หลายนัย  ญาติที่อยู่ในปกครองหรือ
<span class="LineNumber"> 013 </span>ขัดสนไม่มีหนทางทำมาหาได้   ก็เอื้อเฟื้อเจือจานด้วยการให้ปันเลี้ยงด๔
<span class="LineNumber"> 014 </span>แม้คนที่มีวิชาพอจะหาเลี้ยงตัวได้   ถ้าขัดข้องด้วยทุนรอนหรือด้วยเหตุ
<span class="LineNumber"> 015 </span>ใดเหตุหนึ่ง   ก็ควรดำริหาหนทางช่วยเหลือตามกำลังที่จะช่วยได้  อีก
<span class="LineNumber"> 016 </span>ปัญหาหนึ่งแม้ญาติประพฤติเป็นพาลเกเร   ก็ช่วยแนะนำสั่งสอนให้กลับ
<span class="LineNumber"> 017 </span>ประพฤติเป็นคนดีมีหิริโอตตัปปะ   เลิกละความชั่วนั้นเสียให้จงได้  เมื่อ
<span class="LineNumber"> 018 </span>ญาติได้สำนึกในการอนุเคราะห์ฉะนี้  จะปลื้มปีติในความอารีที่ได้มีต่อเขา
<span class="LineNumber"> 019 </span>ไม่น้อย  แม้ไม่มีสิ่งใดจะทดแทนก็คงหาวิธีสนองด้วยกำลังกายและใจ
<span class="LineNumber"> 020 </span>มีความรักใคร่นับถือคอยเอาใจใส่ช่วยเหลือในกิจการทั้งปวง  คงจะเป็น
<span class="LineNumber"> 021 </span>หูเป็นตาระแวดระวังอันตรายทั้งปวงตามความสามารถของเขาได้ด้วย.
