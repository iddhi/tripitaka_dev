<span class="LineNumber"> 001 </span>ที่กล่าวนี้แล้วเป็นเข้าอยู่ในขีดที่ต้องห้ามทั้งสิ้น   ที่สุดชั้นแต่ข้าวต้ม 
<span class="LineNumber"> 002 </span>ก็ยังไม่ยอมผ่อนให้   แม้สิ่งที่ยอมแล้วยังถูกจำกัดให้แต่เพียงเท่านั้น
<span class="LineNumber"> 003 </span>เท่านี้ต่อไปอีก   ฝ่ายข้างคนไข้ตามปกติเป็นคนใจน้อยอยู่แล้ว   เมื่อ
<span class="LineNumber"> 004 </span>มาถูกบังคับเข้าเช่นนั้น   ประกอบด้วยความหิวโหยเป็นกำลัง   ก็ผูกใจ
<span class="LineNumber"> 005 </span>ขัดแค้น   ตั้งวิวาทกับผู้พยาบาลเรื่อยไป   ไข้ที่ต้องการอาหาร   ถ้าไม่
<span class="LineNumber"> 006 </span>มีอาหารส่งให้พอแก่ความต้องการ     ก็ยิ่งทวีความอยากความหิวยิ่ง
<span class="LineNumber"> 007 </span>ขึ้น   อ้อนวอนขอสิ่งโน้นก็ไม่สมประสงค์   สิ่งนี้ก็ไร้ผล   ประหนึ่งว่า
<span class="LineNumber"> 008 </span>คนพยาบาลมีใจเหี้ยมโหดหมดความเมตตาปราณีเอาเสียทีเดียว   แม้
<span class="LineNumber"> 009 </span>ผู้นั้นไม่มีใจหนักแน่นพอก็ถึงต้องจำนน    ด้วยความกรุณาสงสารจะ
<span class="LineNumber"> 010 </span>ทนมองดูหน้าผู้ที่ตกอยู่ในห้วงแห่งทุกข์อยู่กระไรได้   ยังไข้อีกจำพวก ๑
<span class="LineNumber"> 011 </span>มีอาการตรงกันข้ามกับที่กล่าว    คือที่แพทย์มิได้ห้ามอาหารกวดขัน
<span class="LineNumber"> 012 </span>อะไรนัก     ซึ่งคนไข้เบื่อเสียเอง   นี้ก็กระทำความลำบากให้แก่ผู้พยาบาล
<span class="LineNumber"> 013 </span>ไม่น้อยเหมือนกัน   คราวนี้ผู้พยาบาลกลับต้องอ้อนวอนให้รับประทาน
<span class="LineNumber"> 014 </span>สิ่งโน้นดีก็แล้ว   สิ่งนี้อร่อยก็แล้ว   ก็คงได้รับตอบแต่เพียงสั่นศีรษะ
<span class="LineNumber"> 015 </span>เรื่อยไป   จนผู้ถามหมดปัญญา    ถึงต้องใช้อุบายพูดต่าง ๆ นานา  ก็
<span class="LineNumber"> 016 </span>ยังไม่ค่อยสำเร็จ   จึงคงตกเป็นเรื่องลำบากทั้งขึ้นทั้งล่อง   ความจริง
<span class="LineNumber"> 017 </span>ไข้จำพวกหลัง   ถ้าผู้ป่วยไม่เบื่อเสียเองแล้ว   อาหารก็กลับมีประโยชน์
<span class="LineNumber"> 018 </span>เท่า ๆ กับยาหรือยิ่งกว่าด้วยซ้ำไป   ผู้พยาบาลที่มีไหวพริบต้องเป็นผู้
<span class="LineNumber"> 019 </span>รู้จักใจคนไข้   ฉลาดอุบายพูดปลอบโยนให้เชื่อถือและปฏิบัติตาม
<span class="LineNumber"> 020 </span>จึงนับว่าได้เป็นผู้บริหารการยังผลให้เกิดสมแก่หน้าที่    ทั้งช่วยกำลัง
<span class="LineNumber"> 021 </span>แพทย์ได้เป็นอย่างดีด้วย.
