<span class="LineNumber"> 001 </span>                      วิเคราะห์ทิศเบื้องหน้า 
<span class="LineNumber"> 002 </span>         การที่ท่านจัดบิดามารดาไว้เบื้องหน้านี้   ก็โดยฐานที่มารดาบิดา
<span class="LineNumber"> 003 </span>เป็นผู้ตกแต่ง  คือให้กำเนิดและบำรุงเลี้ยงพิทักษ์รักษามาก่อน  หรือจะ
<span class="LineNumber"> 004 </span>สมมติเอาว่าเป็นเจ้าของแห่งชีวิตของบุตรเสียทีเดียวก็น่าฟัง     ด้วย
<span class="LineNumber"> 005 </span>เหตุว่านับจำเดิมแต่แรกตั้งครรภ์  และต่อมาทุกระยะของวัยที่บุตรยังไม่
<span class="LineNumber"> 006 </span>รู้จักรักษาตัวได้เองตราบใด   ก็แปลว่าชีวิตยังตกอยู่ในความคุ้มครอง
<span class="LineNumber"> 007 </span>ของมารดาบิดาตราบนั้น  ถ้าพูดถึงการรบกวนของทารกแล้ว  แม้มารดา
<span class="LineNumber"> 008 </span>บิดาไม่ถึงพร้อมด้วยพรหมวิหาร  ก็น่าจะทนความลำบากตรากตรำต่อ
<span class="LineNumber"> 009 </span>การบริบาลบุตรตลอดไปไม่ได้  ด้วยงานเหล่านี้เป็นภาระอันหนัก  หนัก
<span class="LineNumber"> 010 </span>ทั้งแรงทั้งใจ  กระทำให้รู้สึกอิดหนาระอาใจมิใช่น้อย  เวลาถูกบุตรรบกวน
<span class="LineNumber"> 011 </span>มากเข้า  ก็กระทำให้จิตใจงุ่นง่านแทบจะฝืนไว้ไม่ไหว  ในเมื่อมีธุระ
<span class="LineNumber"> 012 </span>จำเป็นอย่างอื่นพันพัวอยู่  อาจถึงละเมิดศีลธรรมกระทำการประหัต-
<span class="LineNumber"> 013 </span>ประหารได้ทีเดียว  หากด้วยจิตเมตตาปรานีเป็นกำลังต้านทานอยู่  จึง
<span class="LineNumber"> 014 </span>บันดาลให้สิ่งที่ร้ายกลายเป็นดี    เครื่องประหารทั้งปวงก็จะกลายเป็น
<span class="LineNumber"> 015 </span>ขนมนมเนยไปหมด  รวมความว่า  การมุ่งร้ายหมายโทษอันทารุณ
<span class="LineNumber"> 016 </span>ดังกล่าวนี้  โดยปกติมนุษย์หาได้มีในนิสัยของผู้เป็นมารดาบิดาแม้
<span class="LineNumber"> 017 </span>แต่น้อยไม่.
<span class="LineNumber"> 018 </span>         การประคับประคองทำนุถนอม   เพื่อความสุขแก่บุตรซึ่งเป็นกิจ
<span class="LineNumber"> 019 </span>ที่มารดาจักพึงปฏิบัติ   ก็ได้เริ่มปฏิบัติมาแต่เมื่อรู้สึกว่าตนตั้งครรภ์มา
<span class="LineNumber"> 020 </span>ทีเดียว  เช่น:-
<span class="LineNumber"> 021 </span>          ๑. อาหารก็ดี   หรือยาบำบัดโรคก็ดี  แม้ระแวงว่าจะเป็น
