<span class="LineNumber"> 001 </span>จัดการแทน   ทำตนดุจท่อนไม้  ใครจะบ่นว่าสักเท่าไรก็ไม่รู้สึก. 
<span class="LineNumber"> 002 </span>          จ.   ไม่รู้จักอาย,  เพราะน้ำเมากระทำให้มีสติฟั่นเฟื่อนไปจากความ
<span class="LineNumber"> 003 </span>เป็นปกติ  อาจบันดาลให้ผู้ดื่มทำหรือพูดในสิ่งที่น่าละอายได้ดุจคนบ้า
<span class="LineNumber"> 004 </span>กล่าวคำหยาบช้าอาละวาดเอะอะแก่บุคคลทั่วไป  ทั้ง  ๆ  เสียงกะอ้อกะแอ้
<span class="LineNumber"> 005 </span>จะดัดให้ชัดถ้อยชัดคำได้ก็เต็มฝืนอยู่แล้ว  ฉะนั้น  จะได้วายส่งเสียงโว้เว้
<span class="LineNumber"> 006 </span>ก่อความรำคาญให้แก่ผู้อื่นต่อไปอีกก็หาไม่  ความรู้สึกอับอายนั้นเป็นอัน
<span class="LineNumber"> 007 </span>ว่าไม่มีเสียทีเดียว  ที่สุดความลับซึ่งควรปกปิด  เมื่อเมาเข้าแล้วก็นำออก
<span class="LineNumber"> 008 </span>ขยายได้หมดโดยไม่เลือกบุคคล.
<span class="LineNumber"> 009 </span>           ฉ.  ทอนกำลังปัญญา,   ด้วยการมัวเมากระทำให้เป็นคนขาดสติ
<span class="LineNumber"> 010 </span>สัมปชัญญะ   ไม่มีเวลาตริตรองในอันจะประกอบการงาน  ที่เป็นประ-
<span class="LineNumber"> 011 </span>โยชน์แก่ตนและครอบครัวได้  อนึ่ง  การประทุษร้ายกันโดยวิธีลวง  ให้
<span class="LineNumber"> 012 </span>ดื่มน้ำเมา   อย่างที่เรียกว่า  " มอมเหล้า "  ก็มีอยู่อย่างดกดื่น  การลวง
<span class="LineNumber"> 013 </span>ด้วยประสงค์ทรัพย์บ้าง  ประสงค์ทำร้ายร่างกายบ้าง  ในที่สุดถึงอันตราย
<span class="LineNumber"> 014 </span>แก่ชีวิตเสียก็มาก   กรรมเหล่านี้ล้วนสำเร็จด้วยความหลงในรสของน้ำ
<span class="LineNumber"> 015 </span>เมาเป็นพื้น  ข้อประสงค์ของการมอมเหล้า  ก็เพื่อกำบังความรู้สึกของผู้
<span class="LineNumber"> 016 </span>ที่เขาต้องการกระทำ  ให้ตกอยู่ในข่ายในข่ายแห่งความประมาทมืดมน  ไม่มีสติ
<span class="LineNumber"> 017 </span>ที่จะระวังตัวได้แล้ว  ในที่สุดก็ทำเอาตามความพอใจ  ดุจร่างอันปราศ-
<span class="LineNumber"> 018 </span>จากวิญญาณแล้ว  นี้เป็นอุทาหรณ์ของลักษณะการทอนกำลังปัญญา.
<span class="LineNumber"> 019 </span>           ข้อแสดงโทษของการดื่มน้ำเมา  ตามที่กล่าวมาทั้ง  ๖  ลักษณะ
<span class="LineNumber"> 020 </span>ล้วนเป็นเรื่องออกจากความประมาท  อันจักนำตนเข้าสู่ความเสื่อมอย่าง
<span class="LineNumber"> 021 </span>เดียวเท่านั้น  แต่ผู้ที่ดื่มแล้วไม่ปล่อยสติให้เซไปตามน้ำเมา  ก็มีอยู่บ้าง
