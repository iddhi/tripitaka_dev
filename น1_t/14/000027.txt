<span class="LineNumber"> 001 </span>                                      หมวดที่ ๒ บุญพิธี  
<span class="LineNumber"> 002 </span>	บุญพิธีที่จะกล่าวไปหมวดนี้ ได้แก่  พิธีทำบุญเนื่องด้วยประเพณีในครอบครัว
<span class="LineNumber"> 003 </span>ของพุทธศาสนิกชน  เป็นประเพณีเกี่ยวกับชีวิตของคนไทยทั่วไป ส่วนมากทำกัน
<span class="LineNumber"> 004 </span>เกี่ยวกับเรื่องฉลองบ้าง  เรื่องต้องการสิริมงคลบ้าง  เรื่องตายบ้าง  ในเรื่องเหล่านี้
<span class="LineNumber"> 005 </span>นิยมทำบุญทางพระพุทธศาสนา  เช่น ทำบุญเลี้ยงพระและตักบาตรเป็นต้น เพราะ
<span class="LineNumber"> 006 </span>ประเพณีนิยมดังนี้  จึงเกิดมีพิธีกรรมที่จะต้องปฏิบัติขึ้นและถือสืบ ๆ กันมา
<span class="LineNumber"> 007 </span>แต่โบราณกาล ฉะนั้น  ในเรื่องพิธีทำบุญ หรือที่เรียกว่า <B>บุญพิธี</B>  จึงเป็นเรื่องที่
<span class="LineNumber"> 008 </span>จะต้องศึกษาอีกส่วนหนึ่งซึ่งจะนำมากล่าวในหมวดนี้โดยแยกเป็น ๒ ประเภท คือ
<span class="LineNumber"> 009 </span>	<B>๑.  ทำบุญงานมงคล
<span class="LineNumber"> 010 </span>	๒.  ทำบุญงานอวมงคล</B>
<span class="LineNumber"> 011 </span>	แต่ละประเภทมีความมุ่งหมายและเหตุผล  ตลอดถึงระเบียบปฏิบัติพิธี
<span class="LineNumber"> 012 </span>แตกต่างอออกไปเป็นกรณี ๆ อีกหลายอย่าง ดังจะนำมาชี้แจงแต่เพียงที่สำคัญ ๆ
<span class="LineNumber"> 013 </span>ให้เข้าใจต่อไป
<span class="LineNumber"> 014 </span>                                         พิธีทำบุญเลี้ยงพระ
<span class="LineNumber"> 015 </span>	การทำบุญเลี้ยงพระ  ตามปรกติที่ทำกัน  มักนิมนต์พระภิกษุสงฆ์มาเจริญ
<span class="LineNumber"> 016 </span>พระพุทธมนต์ในสถานที่ที่ประกอบพิธีในตอนเย็น  เรียกกันอย่างสามัญว่า สวดมนต์เย็น
<span class="LineNumber"> 017 </span>รุ่งขึ้นเวลาเช้า (บางกรณีเวลาเพล) ถวายภัตตาหารแก่พระภิกษุสงฆ์ที่เจริญ
<span class="LineNumber"> 018 </span>พระพุทธมนต์เมื่อเย็นวานนั้นเรียกกันว่า   <B>เลี้ยงพระเช้า</B> (เลี้ยงพระเพล)  หรือ
<span class="LineNumber"> 019 </span>ฉันเช้า (ฉันเพล)  และในคราวเดียวกันก็มีการตักบาตรด้วย บางคนมีเวลาน้อย
<span class="LineNumber"> 020 </span>ย่นเวลามาทำพร้อมกันในวันเดียวกันในตอนเช้าหรือตอนเพลตามความสะดวก
<span class="LineNumber"> 021 </span>ให้นิมนต์พระภิกษุสงฆ์มาเจริญพระพุทธมนต์ก่อน  จบแล้วถวายภัตตาหารให้
<span class="LineNumber"> 022 </span>เสร็จขึ้นในเวลาเดียวกัน  อย่างนี้เรียกว่า  <B>ทำบุญเลี้ยงพระ</B>


