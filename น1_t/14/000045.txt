<span class="LineNumber"> 001 </span>ถวายเป็นการสงฆ์อย่างเดียว  และทานที่ถวายสงฆ์นั้น  แม้มีกำหนดวัตถุเป็น  
<span class="LineNumber"> 002 </span>๑๐ ชนิดแล้ว  ก็มีนิยมถวายวัตถุใน ๑๐  ชนิดนั้นเป็นรายการ ๆ  แยกคำถวาย
<span class="LineNumber"> 003 </span>ต่างกันออกไปอีกมากมาย แต่จะเป็นถวายอะไรก็ตามเมื่อสงเคราะห์ ก็อยู่ใน
<span class="LineNumber"> 004 </span>ปัจจัยเครื่องอาศัยของบรรพชิต ๔ คือ จีวร  บิณฑบาต เสนาสนะและคิลานเภสัช
<span class="LineNumber"> 005 </span>ทั้งนั้น  และการถวายก็มีนิยมเป็น  ๒ คือ  ถวายในกาลที่ควรถวายสิ่งนั้น ๆ เรียกว่า
<span class="LineNumber"> 006 </span>กาลทาน  ๑ ถวายไม่เนื่องด้วยกาลหรือนอกกาลอีก  ๑ ทั้งหมดนี้ย่อมีระเบียบพิธี
<span class="LineNumber"> 007 </span>ในการถวาย  ส่วนใหญ่ก็คล้าย ๆ กัน  โดยหลักซึ่งจะกล่าวต่อไปนี้
<span class="LineNumber"> 008 </span>                                   ระเบียบพิธี
<span class="LineNumber"> 009 </span>	๑. หลักสำคัญของการถวายทานเป็นการสงฆ์มีอยู่ว่า ต้องตั้งใจถวายเป็น
<span class="LineNumber"> 010 </span>สงฆ์จริง ๆ  อย่าเห็นแก่หน้าบุคคลผู้รับว่า เป็นภิกษุหรือสามเณร  เป็นพระสังฆเถระ
<span class="LineNumber"> 011 </span>หรือพระอันดับ ถ้ามิฉะนั้นแล้วจะเป็นเหตุให้จิตใจไขว้เขวเกิดความยินดียินร้าย
<span class="LineNumber"> 012 </span>ไปตามบุคคลผู้รับ  ซึ่งจะเสียพิธีสังฆทานไป ควรทำใจว่า  ผู้รับจะเป็นบุคคลชนิดใด ๆ
<span class="LineNumber"> 013 </span>ในขณะตั้งใจถวายสงฆ์แล้ว  ก็ถวายทานนั้น  ๆ อุทิศให้เป็นสงฆ์จริง ๆ
<span class="LineNumber"> 014 </span>	๒.   ตระเตรียมทานวัตถุที่ต้องการถวายให้เสร็จเรียบร้อย  ตามศรัทธาและ
<span class="LineNumber"> 015 </span>ทันเวลาถวาย  ถ้าเป็นภัตตาหาร จีวร  และคิลานเภสัช ซึ่งเป็นวัตถุยกประเคนได้
<span class="LineNumber"> 016 </span>จะเป็นของถวายเนื่องด้วยกาลหรือไม่ก็ตาม ต้องจัดให้ถูกต้องตามนิยมของ
<span class="LineNumber"> 017 </span>ทานชนิดนั้น ๆ แต่ถ้าเป็นเสนาสนะหรือเครื่องเสนาสนะซึ่งต้องก่อสร้างกับที่
<span class="LineNumber"> 018 </span>และเป็นของใหญ่ใช้ติดที่ต้องเตรียมการตามสมควร
<span class="LineNumber"> 019 </span>	๓.  เผดียงสงฆ์  คือ แจ้งความประสงฆ์ที่จะถวายทานนั้น ๆ  ให้สงฆ์ทราบ
<span class="LineNumber"> 020 </span>ถ้าเป็นภัตตาหาร หรือจีวร คิลานเภสัช  ซึ่งมีจำนวนจำกัดไม่ทั่วไปแก่สงฆ์ทุกรูป
<span class="LineNumber"> 021 </span>ในวัดก็จะให้เจ้าอธิการสงฆ์โดยเฉพาะเจ้าอาวาสจัดพระสงฆ์ผู้รับให้ตามจำนวน
<span class="LineNumber"> 022 </span>ต้องการและนัดแนะสถานที่กับกำหนดเวลาให้เรียบร้อยด้วย ถ้าเป็นเสนาสนะ
<span class="LineNumber"> 023 </span>หรือเครื่องเสนาสนะ  ซึ่งปรกติจะต้องก่อสร้างภายในวัดอยู่แล้ว  ก็ขอผู้แทนสงฆ์
<span class="LineNumber"> 024 </span>ตามจำนวนต้องการ  และนัดกำหนดวันเวลารับ  ส่วนสถานที่รับก็ควรเป็นบริเวณ
<span class="LineNumber"> 025 </span>ที่ตั้งเสนาสนะหรือเครื่องเสนาสนะนั้น ๆ
