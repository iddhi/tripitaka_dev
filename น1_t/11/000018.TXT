<span class="LineNumber"> 001 </span>                             กัณฑ์ที่  ๕  สังฆาทิเสส 
<span class="LineNumber"> 002 </span><B>สิกขาบทที่  ๑  แกล้งทำให้น้ำอสุจิเคลื่อน.</B>
<span class="LineNumber"> 003 </span>	สิกขาบทนี้  เป็นสจิตตกะ  ภิกษุแกล้งทำด้วยอาการอย่างใดอย่างหนึ่ง
<span class="LineNumber"> 004 </span>ย่อมมีโทษ  คือ :-
<span class="LineNumber"> 005 </span>	  ก.  ถ้าแกล้งทำ  อสุจิเคลื่อน  ต้องสังฆาทิเสส.
<span class="LineNumber"> 006 </span>	  ข.  ถ้าแกล้งทำ  อสุจิไม่เคลื่อน  ต้องถุลลัจจัย.
<span class="LineNumber"> 007 </span><B>หมายเหตุ</B>  ถ้าไม่แกล้งทำ  อสุจิเคลื่อนเอง  (ฝัน)  ไม่ต้องอาบัติ.
<span class="LineNumber"> 008 </span>	อนึ่ง  สิกขาบทนี้  เป็น  <B>อนาณัตติกะ</B>  ไม่ต้องอาบัติ  เพราะสั่ง
<span class="LineNumber"> 009 </span>ให้คนอื่นทำ  แต่ถ้าสั่งให้ทำแก่ตน  คือแก่ผู้สั่ง  ไม่พ้นอาบัติ.
<span class="LineNumber"> 010 </span><B>สิกขาบทที่  ๒  จับต้องกายหญิง.</B>
<span class="LineNumber"> 011 </span>	สิกขาบทนี้  เป็นสจิตตกะ
<span class="LineNumber"> 012 </span>	ภิกษุมีความกำหนัดอยู่  แกล้งจับต้องกายหญิงมนุษย์  แม้เป็นเด็ก
<span class="LineNumber"> 013 </span>แรกเกิด  หรือคนแก่เฒ่าก็ตาม  เฉพาะที่ยังมีชีวิตอยู่  มีโทษดังนี้  คือ :-
<span class="LineNumber"> 014 </span>	  ก.  กายต่อกาย  แม้ปลายขนถูกต้องกัน  ต้องสังฆาทิเสส  แต่ถ้า
<span class="LineNumber"> 015 </span>เข้าใจผิด  คิดว่าไม่ใช่ผู้หญิง  ต้องถุลลัจจัย.
<span class="LineNumber"> 016 </span>	  ข.  กายกับของเนื่องด้วยกาย  ถูกกัน  ต้องถุลลัจจัย  แต่ถ้าเข้าใจผิด
<span class="LineNumber"> 017 </span>คิดว่าไม่ใช่ผู้หญิง  ต้องทุกกฏ.
<span class="LineNumber"> 018 </span>	  ค.  ของเนื่องด้วยกายกับของเนื่องด้วยกายถูกกัน  หรือปาสิ่งของ
<span class="LineNumber"> 019 </span>ไปให้ถูกกัน  ต้องทุกกฏ.  แม้เข้าใจผิด  ก็ต้องทุกกฏ.
<span class="LineNumber"> 020 </span><B>หมายเหตุ</B>
<span class="LineNumber"> 021 </span>	-  ผู้หญิงเป็นวัตถุแห่งสังฆาทิเสส  บัณเฑาะก์  หรือกะเทย*  เป็น
<span class="LineNumber"> 022 </span>วัตถุแห่งถุลลัจจัย  บุรุษ  สัตว์เดรัจฉานตัวเมีย  เป็นวัตถุแห่งทุกกฏ.

<span class='footnote'>*อธิบายศัพท์พิเศษท้ายเล่ม</span>
