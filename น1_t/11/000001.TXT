<span class="LineNumber"> 001 </span>                                                บันทึก 
<span class="LineNumber"> 002 </span>                                 ข้อที่ควรจำในวินัยมุข เล่ม ๑
<span class="LineNumber"> 003 </span>                                                  โดย
<span class="LineNumber"> 004 </span>        พระศรีวิสุทธิญาณ  (อุบล นนฺทโก ป. ธ. ๙)  วัดบวรนิเวศวิหาร
<span class="LineNumber"> 005 </span>                                     กัณฑ์ที่ ๑  อุปสัมปทา
<span class="LineNumber"> 006 </span>	พระศาสดาของพวกเรา  เป็นพระองค์หนึ่ง  แห่งบุคคลผู้พอใจ
<span class="LineNumber"> 007 </span>ชักจูงให้คนประพฤติธรรม,  แม้พระองค์ประสูติในสกุลกษัตริย์และเป็น
<span class="LineNumber"> 008 </span>รัชทายาท  ผู้จะได้รับราชสมบัติสืบพระวงศ์  ถึงอย่างนั้นก็ยังพอพระหฤทัย
<span class="LineNumber"> 009 </span>ในทางเป็นผู้สั่งสอนมหาชนมากกว่าครองแผ่นดิน  จึงทรงผนวช  ทรง
<span class="LineNumber"> 010 </span>ค้นคว้าหาธรรม  คือความดี  ก็ได้พบความบริสุทธิ์ว่าเป็นมูลแห่งความดี
<span class="LineNumber"> 011 </span>ทั้งปวง  จึงทรงตั้งอุตสาหะพากเพียรทำพระองค์ให้บรรลุความบริสุทธิ์นั้น
<span class="LineNumber"> 012 </span>ได้ก่อนแล้วจึงเทศนาสั่งสอนผู้อื่นต่อไป.
<span class="LineNumber"> 013 </span>	ในชั้นต้นทรงสั่งสอนแก่พวกนักบวชนอกพระพุทธศาสนาก่อน  เมื่อ
<span class="LineNumber"> 014 </span>เขาเชื่อถือและทูลขอบวชในพุทธศาสนา  ก็ทรงอนุญาตให้บวชเป็นภิกษุ
<span class="LineNumber"> 015 </span>โดย ๓ วิธี  คือ :-
<span class="LineNumber"> 016 </span>	๑.  <B>เอหิภิกขุอุปสัมปทา</B>  แปลว่า  อุปสมบทด้วยทรงอนุญาตให้
<span class="LineNumber"> 017 </span>เป็นภิกษุมา  วิธีนี้ทรงทำเอง.
