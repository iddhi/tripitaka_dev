<span class="LineNumber"> 001 </span>	๘.  ผ้ายาว  ๘ นิ้ว  กว้าง  ๔ นิ้วขึ้นไป  ต้องวิกัป  เพราะประกอบ 
<span class="LineNumber"> 002 </span>เข้านุ่งห่มได้  ถือเป็นอติเรกจีวร,  ส่วนผ้าที่เป็นสีอื่น ๆ  และลักษณะอื่น ๆ
<span class="LineNumber"> 003 </span>ที่พระไม่นิยมใช้  ไม่นับเป็นจีวร.
<span class="LineNumber"> 004 </span><B>สิกขาบทที่  ๒  อยู่ปราศจากไตรจีวรแม้คืนหนึ่ง.</B>
<span class="LineNumber"> 005 </span>	๑.  <B>ไตรจีวร</B>  คือ  ผ้า  ๓ ผืน  อันได้แก่  อันตรวาสก  ผ้านุ่ง,
<span class="LineNumber"> 006 </span>อุตราสงค์  ผ้าห่ม,  สังฆาฏิ  ผ้าคลุม,  ทั้งหมดนี้ทรงอนุญาตให้อธิษฐาน
<span class="LineNumber"> 007 </span>ตั้งแต่วันบวช  จึงเรียกว่า  <B>จีวรอธิษฐาน</B>ก็ได้  <B>ไตรครอง</B>ก็ได้.
<span class="LineNumber"> 008 </span>	๒.  <B>ภิกษุอยู่ปราศจากไตรจีวร</B>  คือ  อยู่นอกเขตที่เก็บไตรจีวร.
<span class="LineNumber"> 009 </span>	     เขตเก็บไตรจีวร  พึงทราบต่อไปดังนี้ :-
<span class="LineNumber"> 010 </span>	     ก.  กุฎี  วิหาร  ศาลา  เรือน  หรืออาคารต่าง ๆ  มีบริเวณ
<span class="LineNumber"> 011 </span>คือเครื่องล้อม   ภิกษุรูปเดียวกำหนดเอาเครื่องล้อม   ถ้าไม่มีเครื่องล้อม
<span class="LineNumber"> 012 </span>กำหนดเอาเฉพาะหลังหนึ่ง.
<span class="LineNumber"> 013 </span>	     ข.  กุฎี  ฯ ล ฯ  มีบริเวณ   ภิกษุ  ๒ รูปขึ้นไป  กำหนด
<span class="LineNumber"> 014 </span>เอากุฎีเฉพาะหลังที่ตนอยู่  ถ้าไม่มีบริเวณ  กำหนดเอาห้องที่เก็บผ้า.
<span class="LineNumber"> 015 </span>	     ค.  กุฎี  ฯ ล ฯ  ห้องเดียว   ภิกษุ  ๒ รูปขึ้นไป  กำหนดเอา
<span class="LineNumber"> 016 </span>หัตถบาส  คือระหว่างผ้ากับภิกษุไม่เกิน  ๑ ศอก.
<span class="LineNumber"> 017 </span>	     ฆ.  โคนไม้มีเครื่องล้อม  กำหนดเอาเครื่องล้อม   ถ้าไม่มี
<span class="LineNumber"> 018 </span>เครื่องล้อม  กำหนดเอาบริเวณเงาที่แผ่เวลาเที่ยง  ถ้าภิกษุ  ๒ รูป  อยู่โคนไม้
<span class="LineNumber"> 019 </span>เดียวกัน  ก็กำหนดเอาหัตถบาส.
<span class="LineNumber"> 020 </span>	     ง.  ที่แจ้ง  กำหนดเอาหัตถบาส.
<span class="LineNumber"> 021 </span>	ภิกษุเก็บไตรจีวรไว้ในเขตใด  ตนต้องอยู่ในเขตนั้น   ถ้าไม่อยู่
