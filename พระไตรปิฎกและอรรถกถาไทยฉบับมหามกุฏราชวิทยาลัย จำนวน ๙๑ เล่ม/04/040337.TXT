<span class="LineNumber"> 001 </span>           สองบทว่า  <B>ตสฺส   ปริกฺขารํ</B>   มีความว่า   ภิกษุใด   ขนออกเองก็ดี
<span class="LineNumber"> 002 </span>ใช้ให้ขนออกก็ดี    ซึ่งของอย่างใดอย่างหนึ่ง    อันเป็นของส่วนตัวแห่งภิกษุนั้น
<span class="LineNumber"> 003 </span>เช่น  บาตร  จีวร  ธมกรกกรองน้ำ   เตียงตั่ง   ฟูกและหมอนเป็นต้นโดยที่สุดแม้
<span class="LineNumber"> 004 </span>สะเก็ดน้ำย้อม  เป็นทุกกฏแก่ภิกษุนั้นหลายตัว   ตามจำนวนแห่งวัตถุ.   ท่านกล่าว
<span class="LineNumber"> 005 </span>ไว้ในมหาปัจจรีว่า   ก็ในสิ่งของเหล่านั้น   อันเจ้าของผูกมัดไว้แน่น   เป็นอาบัติ
<span class="LineNumber"> 006 </span>ตัวเดียวเท่านั้น. 
<span class="LineNumber"> 007 </span>           วินิจฉัยแม้ในคำว่า    <B>อญฺสฺส    ปุคฺคลิเก</B>  นี้    พึงทราบดังนี้
<span class="LineNumber"> 008 </span>ของส่วนตัวแห่งบุคคลผู้คุ้นเคย   เช่นเดียวกับของส่วนตัวของตนนั่นแล.  ก็ในที่
<span class="LineNumber"> 009 </span>ทุก ๆ แห่ง   ผู้ศึกษาพึงทราบนัยเหมือนในคำนี้ . แต่ในที่ใดจักมีความแปลกกัน
<span class="LineNumber"> 010 </span>พวกเราจักกล่าวไว้ในที่นั้น.
<span class="LineNumber"> 011 </span>           วินิจฉัยในคำว่า   <B>อลชฺชึ  นิกฺกฑฺฒติ   วา   นิกฺกฑฺฒาเปติ  วา</B>
<span class="LineNumber"> 012 </span>เป็นต้น   พึงทราบดังนี้       ภิกษุย่อมได้เพื่อจะขับไล่ภิกษุผู้ทำความบาดหมาง
<span class="LineNumber"> 013 </span>และผู้ทำความทะเลาะกันเท่านั้น   ออกจากสังฆารามทั้งสิ้น.    เพราะว่า   เธอได้
<span class="LineNumber"> 014 </span>พรรคพวกแล้ว     พึงทำลายสงฆ์ก็ได้.    ส่วนพวกภิกษุอลัชชีเป็นต้น  ภิกษุพึง
<span class="LineNumber"> 015 </span>ฉุดออกจากที่อยู่ ของตนเท่านั้น      จะขับเธอเหล่านั้นออกจากสังฆารามทั่วไป
<span class="LineNumber"> 016 </span>ไม่ควร
<span class="LineNumber"> 017 </span>           บทว่า    <B>อุมฺมตฺตกสฺส</B>    ได้แก่   ไม่เป็นอาบัติแก่ภิกษุผู้เป็นบ้าเอง.
<span class="LineNumber"> 018 </span>บทที่เหลือตื้นทั้งนั้นแล.                                                           
<span class="LineNumber"> 019 </span>            สิกขาบทนี้  มีสมุฎฐาน  ๓  เกิดขึ้น  ทางกายกับจิต  ๑  ทางวาจากับจิต ๑
<span class="LineNumber"> 020 </span>ทางกายวาจากับจิต  ๑  เป็นกิริยา  สัญญาวิโมกข์ สจิตตกะ โลกวัชชะ  กายกรรม
<span class="LineNumber"> 021 </span>วจีกรรม  อกุศลจิต  เป็นทุกขเวทนา   ฉะนั้นแล.
<span class="LineNumber"> 022 </span>                         <I>นิกัฑฒนสิกขาบทที่  ๗  จบ</I>
