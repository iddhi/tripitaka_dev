<span class="LineNumber"> 001 </span>           ดูก่อนภิกษุทั้งหลาย     ก็แลพวกเธอพึงยกสิกขาบทนี้ขึ้นแสดงอย่างนี้ 
<span class="LineNumber"> 002 </span>ว่าดังนี้:-
<span class="LineNumber"> 003 </span>                              <h2>พระอนุบัญญัติ</h2>
<span class="LineNumber"> 004 </span>           ๘๘.  ๙. ข. อนึ่ง  ภิกษุใด   มิใช่ผู้อาพาธ  ขอโภชนะอัน
<span class="LineNumber"> 005 </span>ประณีตเห็นปานนี้คือ   เนยใส   เนยข้น   น้ำมัน    น้ำผึ้ง  น้ำอ้อย
<span class="LineNumber"> 006 </span>ปลา เนื้อ นมสด นมส้ม  เพื่อประโยชน์แก่ตนแล้วฉัน  เป็นปาจิตตีย์.
<span class="LineNumber"> 007 </span>                             <I>เรื่องภิกษุอาพาธ  จบ</I>
<span class="LineNumber"> 008 </span>                              <h2>สิกขาบทวิภังค์</h2>
<span class="LineNumber"> 009 </span>           [๕๑๘]  คำว่า  <B>โภชนะอันประณีต</B>   ความว่า   ที่ชื่อว่า   เนยใส
<span class="LineNumber"> 010 </span>ได้แก่   เนยใสที่ทำจาก  น้ำนมโค  น้ำนมแพะ  น้ำนมกระบือ  หรือจากน้ำนม
<span class="LineNumber"> 011 </span>สัตว์ที่มีมังสะเป็นกัปปิยะ
<span class="LineNumber"> 012 </span>           ที่ชื่อว่า  <B>เนยข้น</B>  ได้แก่เนยข้นที่ทำจากน้ำนมสัตว์เหล่านั้น
<span class="LineNumber"> 013 </span>           ที่ชื่อว่า <B>น้ำมัน</B>  ได้แก่น้ำมันอันสกัดออกจากเมล็ดงา  จากเมล็ดพันธุ์
<span class="LineNumber"> 014 </span>ผักกาด   จากเมล็ดมะซาง   จากเมล็ดละหุ่ง   หรือจากเปลวสัตว์
<span class="LineNumber"> 015 </span>           ที่ชื่อว่า   <B>น้ำผึ้ง</B>   ได้แก่รสหวานที่แมลงผึ้งทำ
<span class="LineNumber"> 016 </span>           ที่ชื่อว่า  <B>น้ำอ้อย</B>  ได้แก่รสหวานที่เกิดจากอ้อย
<span class="LineNumber"> 017 </span>           ที่ชื่อว่า  <B>ปลา</B>  ท่านว่าได้แก่สัตว์ที่เที่ยวไปในน้ำ
<span class="LineNumber"> 018 </span>           ที่ชื่อว่า  <B>เนื้อ</B>  ได้แก่เนื้อของสัตว์บกที่มีมังสะเป็นกัปปิยะ
<span class="LineNumber"> 019 </span>           ที่ชื่อว่า  <B>นมสด</B>  ได้แก่น้ำนมโค  น้ำนมแพะ  น้ำนมกระบือ   หรือ
<span class="LineNumber"> 020 </span>น้ำนมของสัตว์ที่มีมังสะเป็นกัปปิยะ
<span class="LineNumber"> 021 </span>           ที่ชื่อว่า  <B>นมส้ม</B>    ได้แก่นมส้มที่ทำจากน้ำนมของสัตว์เหล่านั้นแหละ.
