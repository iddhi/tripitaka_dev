<span class="LineNumber"> 001 </span>แล้วรำพึงว่า   วันนี้    เราจักเที่ยวภิกขาจารที่ไหน   ได้เห็นธิดาของเศรษฐี
<span class="LineNumber"> 002 </span>นั้นรู้ว่า  กรรมนั้นของธิดาเศรษฐีนี้จักถึงความสิ้นไป เพราะได้ทำสักการะ
<span class="LineNumber"> 003 </span>ด้วยศรัทธาในเรา   จึงยืนที่พื้นมโนศิลาประมาณ ๖๐ โยชน์ในที่ใกล้เงื้อม
<span class="LineNumber"> 004 </span>แล้วถือบาตรจีวรเข้าฌานมีอภิญญาเป็นบาท       แล้วมาทางอากาศลงที่หน
<span class="LineNumber"> 005 </span>ทาง   นางเดินสวนทางมา  ได้บ่ายหน้าไปยังนครพาราณสี.  พวกทาสีเห็น
<span class="LineNumber"> 006 </span>พระปัจเจกสัมพุทธเจ้านั้นเข้า     จึงบอกแก่ธิดาเศรษฐี   นางจึงลงจากยาน
<span class="LineNumber"> 007 </span>ไหว้โดยเคารพ   บรรจุบาตรให้เต็มด้วยของควรเคี้ยวของควรบริโภค   อัน
<span class="LineNumber"> 008 </span>สมบูรณ์ด้วยรสต่าง ๆ  แล้วเอาดอกปทุมปิด  เอามือถือกำดอกปทุม  โดย
<span class="LineNumber"> 009 </span>ให้ดอกปทุมอยู่เบื้องล่าง       ถวายบาตรในมือของพระปัจเจกพุทธเจ้าแล้ว
<span class="LineNumber"> 010 </span>ไหว้   มือถือกำดอกปทุมอยู่    ได้กระทำความปรารถนาว่า    ท่านผู้เจริญ
<span class="LineNumber"> 011 </span>ดิฉันอุบัติในภพใด ๆ   พึงเป็นที่รัก   ที่ชอบใจของมหาชนในภพนั้น ๆ
<span class="LineNumber"> 012 </span>เหมือนดอกปทุมนี้.  ครั้นปรารถนาอย่างนี้แล้ว   จึงปรารถนาครั้งที่สองว่า
<span class="LineNumber"> 013 </span>ท่านผู้เจริญ  การอยู่ในครรภ์ลำบาก  พึงปฏิสนธิในดอกปทุมเท่านั้น โดย
<span class="LineNumber"> 014 </span>ไม่ต้องเข้าถึงการอยู่ในครรภ์      ปรารถนาแม้ครั้งที่สามว่า     มาตุคามน่า
<span class="LineNumber"> 015 </span>รังเกียจ        แม้ธิดาของพระเจ้าจักรพรรดิก็ยังจะต้องไปสู่อำนาจของผู้อื่น
<span class="LineNumber"> 016 </span>เพราะฉะนั้น    ดิฉันอย่าได้เข้าถึงความเป็นหญิง  พึงเป็นบุรุษ.   แม้ครั้งที่สี่
<span class="LineNumber"> 017 </span>ก็ปรารถนาว่า  ท่านผู้เจริญ   ดิฉันพึงล่วงพ้นสังสารทุกข์นี้   ในที่สุด   พึง
<span class="LineNumber"> 018 </span>บรรลุอมตธรรมที่ท่านได้บรรลุแล้วนี้.        นางกระทำความปรารถนา ๔
<span class="LineNumber"> 019 </span>ประการอย่างนี้แล้ว         บูชาดอกปทุมกำหนึ่งนั้นแล้วไหว้ด้วยเบญจางค-
<span class="LineNumber"> 020 </span>ประดิษฐ์    ได้ทำความปรารถนาครั้งที่หนึ่งนี้ว่า    กลิ่นและผิวพรรณ
<span class="LineNumber"> 021 </span>ของดิฉันจงเป็นเหมือนดอกไม้เท่านั้น.
