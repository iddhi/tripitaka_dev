<span class="LineNumber"> 001 </span>อะไรนาย  พระมหาบุรุษกล่าวว่า  เรานิมนต์ภิกษุแสนโกฏิมาฉันพรุ่งนี้ 
<span class="LineNumber"> 002 </span>เราจักกระทำมณฑปสำหรับนั่งของภิกษุเหล่านั้น.  ท้าวสักกะตรัสว่า
<span class="LineNumber"> 003 </span>ธรรมดาเรากระทำได้  ถ้าท่านสามารถให้ค่าจ้างเรา.  พระมหาบุรุษกล่าวว่า
<span class="LineNumber"> 004 </span>เราสามารถ  พ่อ.  ท้าวสักกะจึงกล่าวว่า  ดีแล้ว  เราจักทำ  แล้วไปแลดู
<span class="LineNumber"> 005 </span>สถานที่แห่งหนึ่ง.  สถานที่ประมาณสิบสองสิบสามโยชน์ได้มีพื้นที่ราบเรียบ
<span class="LineNumber"> 006 </span>เสมือนมณฑลกสิณ.  ท้าวสักกะนั้นทรงแลดูแล้วคิดว่า  ในที่มีประมาณ
<span class="LineNumber"> 007 </span>เท่านี้  มณฑปอันล้วนแล้วด้วยรัตนะทั้ง  ๗  จงผุดขึ้น.  ทันใดนั้น  มณฑป
<span class="LineNumber"> 008 </span>ก็ชำแรกแผ่นดินผุดขึ้นมา.
<span class="LineNumber"> 009 </span>         มณฑปนั้น  ที่เสาอันล้วนด้วยทองคำ  มีปุ่มแล้วด้วยเงิน  ที่เสาอัน
<span class="LineNumber"> 010 </span>ล้วนด้วยเงิน  มีปุ่มล้วนด้วยทองคำ  ที่เสาอันล้วนด้วยแก้วมณี  มีปุ่มล้วน
<span class="LineNumber"> 011 </span>ด้วยแก้วประพาฬ  ที่เสาล้วนด้วยแก้วประพาฬ  มีปุ่มล้วนด้วยแก้วมณี  ที่
<span class="LineNumber"> 012 </span>เสาอันล้วนด้วยรัตนะทั้ง ๗ มีปุ่มล้วนด้วยรัตนะทั้ง ๗. ต่อจากนั้น  จึง
<span class="LineNumber"> 013 </span>ทรงแลดูด้วยพระดำริว่า  ตาข่ายกระดึงจงห้อยย้อยในระหว่าง ๆ ของ
<span class="LineNumber"> 014 </span>มณฑป. พร้อมกับทรงมองดูเท่านั้น  ตาข่ายก็ห้อยย้อยลง  เสียงอันไพเราะ
<span class="LineNumber"> 015 </span>ของตาข่ายกระดึงซึ่งถูกลมอ่อนรำเพยพัดก็เปล่งเสียงออกมา  ดุจเสียงดนตรี
<span class="LineNumber"> 016 </span>อันประกอบด้วยองค์ ๕  ดูราวกับเวลาที่สังคีตทิพย์บรรเลงอยู่ฉะนั้น.
<span class="LineNumber"> 017 </span>         เมื่อท้าวสักกะทรงพระดำริว่า  ขอให้พวงของหอมและพวงดอกไม้
<span class="LineNumber"> 018 </span>จงห้อยย้อยลงในระหว่าง ๆ พวงดอกไม้ทั้งหลายก็ห้อยย้อยลง.  พระองค์
<span class="LineNumber"> 019 </span>ทรงพระดำริว่า  ขออาสนะและแท่นรองนั่งของภิกษุนับได้แสนโกฏิ  จง
<span class="LineNumber"> 020 </span>ชำแรกแผ่นดินผุดขึ้นมา  ในทันใดนั้น สิ่งเหล่านั้นก็ผุดขึ้นมา.  ทรง
<span class="LineNumber"> 021 </span>พระดำริว่า  ที่ทุก ๆ  มุม  ขอให้ตุ่มน้ำผุดขึ้นมามุมละใบ   ตุ่มน้ำทั้งหลาย
<span class="LineNumber"> 022 </span>ก็ผุดขึ้นมา.
