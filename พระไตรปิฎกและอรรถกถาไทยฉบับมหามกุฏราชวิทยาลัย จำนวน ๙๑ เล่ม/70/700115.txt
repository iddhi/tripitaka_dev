<span class="LineNumber"> 001 </span>ระหว่างนั้นแหละ  จักบังเกิดในอรูปภพที่พระพุทธเจ้าร้อยองค์ก็ดี พันองค์
<span class="LineNumber"> 002 </span>ก็ดี  ไม่อาจเสด็จไปให้ตรัสรู้ได้   แล้วคิดว่า   เราจักไม่ได้ทันเห็นอัจฉริย-
<span class="LineNumber"> 003 </span>บุรุษชื่อผู้เห็นปานนี้เป็นพระพุทธเจ้า   เราจักมีความเสื่อมอย่างมหันต์หนอ
<span class="LineNumber"> 004 </span>จึงได้ร้องไห้แล้ว.
<span class="LineNumber"> 005 </span>         คนทั้งหลายเห็นแล้วจึงเรียนถามท่านว่า      พระคุณเจ้าของพวกเรา
<span class="LineNumber"> 006 </span>หัวเราะอยู่เมื่อกี้    กลับร้องไห้อีกเล่า  ท่านผู้เจริญ  อันตรายไร ๆ จักมีแด่
<span class="LineNumber"> 007 </span>พระลูกเจ้าของพวกเราหรือหนอ ?    พระดาบสบอกว่า  พระราชบุตรนี้ไม่
<span class="LineNumber"> 008 </span>มีอันตราย     จักได้เป็นพระพุทธเจ้าโดยไม่ต้องสงสัย.       คนทั้งหลายจึง
<span class="LineNumber"> 009 </span>เรียนถามว่า   ท่านผู้เจริญ    เมื่อเป็นเช่นนั้น   เพราะเหตุไร  ท่านจึงร้องไห้
<span class="LineNumber"> 010 </span>เล่า    พระดาบสบอกว่า     เราโศกเศร้าถึงตนว่า     จักไม่ได้ทันเห็นบุรุษ
<span class="LineNumber"> 011 </span>ผู้เห็นปานนี้เป็นพระพุทธเจ้า   เราจักมีความเสื่อมอย่างมหันต์หนอ   จึงได้
<span class="LineNumber"> 012 </span>ร้องไห้.
<span class="LineNumber"> 013 </span>         ลำดับนั้น   ท่านจึงใคร่ครวญดูว่า    บรรดาพวกญาติของเรา     ญาติ
<span class="LineNumber"> 014 </span>ไรๆ  จักได้ทันเห็นบุรุษนี้เป็นพระพุทธเจ้าบ้างไหม  ก็ได้เห็นนาลกทารก
<span class="LineNumber"> 015 </span>ผู้เป็นหลานของตน.   ท่านจึงไปยังเรือนของน้องสาวแล้วถามว่า   นาลกะ
<span class="LineNumber"> 016 </span>บุตรของเจ้าอยู่ไหน.   น้องสาวตอบว่า   ข้าแต่พระคุณเจ้า   เขาอยู่ในเรือน
<span class="LineNumber"> 017 </span>เจ้าค่ะ.  พระดาบสกล่าวว่า  จงไปเรียกเขามา   ครั้นให้เรียกมาแล้ว  จึงพูด
<span class="LineNumber"> 018 </span>กะกุมารผู้มายังสำนักของตนว่า  นี่แน่ะพ่อหลานชาย  พระราชบุตรประสูติ
<span class="LineNumber"> 019 </span>ในราชสกุลของพระเจ้าสุทโธทนมหาราช    พระราชบุตรนั่นเป็นหน่อเนื้อ
<span class="LineNumber"> 020 </span>พุทธางกูร      ล่วงไป ๓๕ ปีจักได้เป็นพระพุทธเจ้า      เจ้าจักได้ทันเห็น
<span class="LineNumber"> 021 </span>พระองค์   เจ้าจงบวชเสียในวันนี้ทีเดียว.
