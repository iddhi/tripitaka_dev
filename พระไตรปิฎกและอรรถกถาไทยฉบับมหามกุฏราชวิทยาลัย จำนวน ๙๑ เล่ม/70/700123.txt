<span class="LineNumber"> 001 </span>สมบัติอยู่     จักไม่ระลึกถึงการบวช     แล้วทรงเพิ่มการอารักขาให้มากขึ้น
<span class="LineNumber"> 002 </span>วางการอารักขาไว้ในที่ทุก ๆ กึ่งโยชน์  ในทิศทั้งปวง.
<span class="LineNumber"> 003 </span>         วันรุ่งขึ้น   พระโพธิสัตว์เสด็จไปยังอุทยานเหมือนอย่างเดิม    ทอด
<span class="LineNumber"> 004 </span>พระเนตรเห็นคนเจ็บที่เทวดานิมิตขึ้น      จึงตรัสถามโดยนัยก่อนนั่นแหละ
<span class="LineNumber"> 005 </span>มีพระทัยสลด   เสด็จกลับขึ้นสู่ปราสาท.  ฝ่ายพระราชาก็ตรัสถามแล้วทรง
<span class="LineNumber"> 006 </span>จัดแจงโดยนัยดังกล่าวในหนหลังนั่นแหละ        แต่เพิ่มการอารักขาขึ้นอีก
<span class="LineNumber"> 007 </span>ทรงวางการอารักขาไว้ในที่มีประมาณ ๓ คาวุตโดยรอบ.
<span class="LineNumber"> 008 </span>         ต่อมาอีกวัน  พระโพธิสัตว์เสด็จไปอุทยานเหมือนเดิม    ทอดพระ-
<span class="LineNumber"> 009 </span>เนตรเห็นคนตายที่เทวดานิมิตขึ้น  ตรัสถามโดยนัยก่อนนั่นแหละ   มีพระ-
<span class="LineNumber"> 010 </span>ทัยสลด   หวนกลับขึ้นสู่ปราสาท.   ฝ่ายพระราชาก็ตรัสถามแล้วทรงจัดแจง
<span class="LineNumber"> 011 </span>โดยนัยดังกล่าวในหนหลังนั่นแหละ   จึงทรงเพิ่มการอารักขาขึ้นอีก   ทรง
<span class="LineNumber"> 012 </span>วางการอารักขาไว้ในที่ประมาณหนึ่งโยชน์โดยรอบ.
<span class="LineNumber"> 013 </span>         วันรุ่งขึ้นต่อมา  พระโพธิสัตว์เสด็จไปอุทยาน   ทอดพระเนตรเห็น
<span class="LineNumber"> 014 </span>บรรพชิตนุ่งห่มเรียบร้อยที่เทวดานิมิตไว้อย่างนั้นเหมือนกัน    จึงตรัสถาม
<span class="LineNumber"> 015 </span>นายสารถีว่า   สหาย     ผู้นี้ชื่อไร ?    สารถีไม่รู้จักบรรพชิตหรือคุณธรรม
<span class="LineNumber"> 016 </span>ของบรรพชิต  เพราะยังไม่มีพระพุทธเจ้าอุบัติขึ้นก็จริง  ถึงกระนั้น เพราะ
<span class="LineNumber"> 017 </span>อานุภาพของเทวดา   เขากล่าวว่า    ข้าแต่สมมติเทพ    ผู้นี้ชื่อว่าบรรพชิต
<span class="LineNumber"> 018 </span>แล้วพรรณนาคุณของการบวช.  พระโพธิสัตว์ยังความพอพระทัยให้เกิดขึ้น
<span class="LineNumber"> 019 </span>ในการบวช  ได้เสด็จไปยังอุทยานตลอดวันนั้น.   ฝ่ายพระทีฆภาณกาจารย์
<span class="LineNumber"> 020 </span>ทั้งหลายกล่าวว่า    พระโพธิสัตว์ได้เสด็จไปเห็นนิมิตทั้ง ๔    โดยวันเดียว
<span class="LineNumber"> 021 </span>เท่านั้น.
