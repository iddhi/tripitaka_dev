<span class="LineNumber"> 001 </span>         พระโพธิสัตว์นั้นทรงเล่นอยู่ในอุทยานนั้นตลอดทั้งวัน       แล้วสรง 
<span class="LineNumber"> 002 </span>สนานในสระโบกขรณีอันเป็นมงคล   เมื่อพระอาทิตย์อัสดงแล้ว    ประทับ
<span class="LineNumber"> 003 </span>นั่งบนแผ่นศิลาอันเป็นมงคล   มีพระประสงค์จะให้เขาแต่งพระองค์.  ทีนั้น
<span class="LineNumber"> 004 </span>พวกบริจาริกาของพระองค์ถือเอาผ้าสีต่าง ๆ   เครื่องอาภรณ์หลายชนิดนา-
<span class="LineNumber"> 005 </span>นัปการ   และดอกไม้ ของหอม  เครื่องลูบไล้ มายืนห้อมล้อมอยู่โดยรอบ.
<span class="LineNumber"> 006 </span>ขณะนั้น  อาสนะที่ท้าวสักกะประทับนั่ง  ได้มีความร้อนขึ้น  ท้าวสักกะนั้น
<span class="LineNumber"> 007 </span>ทรงใคร่ครวญอยู่ว่า     ใครหนอ   มีความต้องการจะให้เราเคลื่อนจากที่นี้
<span class="LineNumber"> 008 </span>ทรงทราบว่าพระโพธิสัตว์มีพระประสงค์จะให้ตกแต่งพระองค์      จึงตรัส
<span class="LineNumber"> 009 </span>เรียกพระวิสสุกรรมมาตรัสว่า  นี่แน่ะวิสสุกรรมผู้สหาย  วันนี้  สิทธัตถกุมาร
<span class="LineNumber"> 010 </span>จักเสด็จออกมหาภิเนษกรมณ์ในเวลาเที่ยงคืน          การประดับนี้เป็นการ
<span class="LineNumber"> 011 </span>ประดับครั้งสุดท้ายของพระองค์   ท่านจงไปยังอุทยานประดับตกแต่งพระ-
<span class="LineNumber"> 012 </span>มหาบุรุษ  ด้วยเครื่องประดับอันเป็นทิพย์.  พระวิสสุกรรมนั้นรับเทวบัญชา-
<span class="LineNumber"> 013 </span>แล้ว      เข้าไปหาพระโพธิสัตว์ทันที     ด้วยเทวานุภาพเป็นเหมือนกับช่าง
<span class="LineNumber"> 014 </span>กัลบกของพระองค์ทีเดียว         เอาผ้าทิพย์พันพระเศียรของพระโพธิสัตว์.
<span class="LineNumber"> 015 </span>โดยการสัมผัสมือเท่านั้น  พระโพธิสัตว์ก็ได้ทราบว่า  ผู้นี้ไม่ใช่มนุษย์  ผู้นี้
<span class="LineNumber"> 016 </span>เป็นเทวบุตร.   เมื่อพอเขาเอาผ้าพันผืนพันพระเศียรเข้า  ผ้าพันผืนก็นูนขึ้น
<span class="LineNumber"> 017 </span>โดยอาการคล้ายแก้วมณีบนพระโมลี      เมื่อเขาพันอีก   ผ้าพันผืนก็นูนขึ้น
<span class="LineNumber"> 018 </span>เพราะเหตุนั้น     เมื่อเขาพัน  ๑๐ ครั้ง   ผ้าหมื่นผืนก็นูนสูงขึ้น.     ใคร ๆ
<span class="LineNumber"> 019 </span>ไม่ควรคิดว่า    พระเศียรเล็ก    ผ้ามาก    พอนูนขึ้นได้อย่างไร.   เพราะ
<span class="LineNumber"> 020 </span>บรรดาผ้าเหล่านั้น      ผ้าที่ใหญ่กว่าทุกผืน     มีขนาดเท่าดอกมะขามป้อม
<span class="LineNumber"> 021 </span>ผ้าที่เหลือมีขนาดเท่าดอกกระทุ่ม          พระเศียรของพระโพธิสัตว์ได้เป็น
<span class="LineNumber"> 022 </span>เหมือนดอกสารภีที่หนาแน่นด้วยเกสรฉะนั้น.
