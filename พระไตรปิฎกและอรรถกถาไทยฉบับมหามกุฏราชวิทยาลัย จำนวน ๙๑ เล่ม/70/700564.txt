<span class="LineNumber"> 001 </span>      <B>พระพุทธเจ้าผู้มีพระจักษุ   ทรงแสดงธรรมเพื่อประโยชน์ 
<span class="LineNumber"> 002 </span>แก่พระพุทธบิดา   ในกาลนั้นบริษัทโดยรอบมีประมาณโยชน์
<span class="LineNumber"> 003 </span>หนึ่ง.
<span class="LineNumber"> 004 </span>      ในกาลนั้น   ดาบสชื่อว่าสุนันทะ  อันหมู่มนุษย์สมมติแล้ว
<span class="LineNumber"> 005 </span>ว่าเลิศ  ได้เอาดอกไม้ทำร่มบังแดดให้ทั่วพุทธบริษัท.
<span class="LineNumber"> 006 </span>      พระพุทธเจ้าทรงประกาศสัจจะ ๔  ภายใต้มณฑปดอกไม้
<span class="LineNumber"> 007 </span>อันประเสริฐ  ธรรมาภิสมัยได้มีแก่สัตว์ประมาณแสนโกฏิ.
<span class="LineNumber"> 008 </span>      พระพุทธเจ้าทรงยังฝนคือธรรมให้ตกตลอด ๗  คืน  ๗ วัน
<span class="LineNumber"> 009 </span>เมื่อถึงวันที่ ๘  พระชินเจ้าทรงพยากรณ์สุนันทดาบสว่า  ท่าน
<span class="LineNumber"> 010 </span>ผู้นี้เมื่อท่องเที่ยวอยู่ในเทวโลกหรือมนุษยโลก        จักเป็นผู้
<span class="LineNumber"> 011 </span>ประเสริฐกว่าเขาทั้งหมด  ท่องเที่ยวไปในภพ.
<span class="LineNumber"> 012 </span>      ในแสนกัป  พระศาสดามีพระนามว่าโคดม  ผู้สมภพใน
<span class="LineNumber"> 013 </span>วงศ์ของพระเจ้าโอกกากราช  จักเสด็จอุบัติขึ้นในโลก.
<span class="LineNumber"> 014 </span>บุตรของนางมันตานีชื่อว่าปุณณะ   จักเป็นสาวกของพระ-
<span class="LineNumber"> 015 </span>ศาสดาพระองค์นั้น   จักเป็นโอรสผู้รับมรดกในธรรมทั้งหลาย
<span class="LineNumber"> 016 </span>อันธรรมนิรมิตแล้ว.
<span class="LineNumber"> 017 </span>      เวลานั้น   พระสัมพุทธเจ้าทรงยังชนทั้งปวงให้ร่าเริง  ทรง
<span class="LineNumber"> 018 </span>แสดงพระกำลังของพระองค์      ทรงพยากรณ์สุนันทดาบสด้วย  
<span class="LineNumber"> 019 </span>ประการอย่างนี้.
<span class="LineNumber"> 020 </span>      ชนทั้งหลายประนมอัญชลีนมัสการสุนันทดาบสในครั้งนั้น
<span class="LineNumber"> 021 </span>ครั้นสุนันทดาบสกระทำสักการะในพระพุทธเจ้าแล้ว     ได้ทำ
<span class="LineNumber"> 022 </span>คติของตนให้หมดจด.</B>
