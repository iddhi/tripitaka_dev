<span class="LineNumber"> 001 </span>ทั้งสิ้น    บอกกันว่า   พระศาสดาจักตรัสธรรม.   พราหมณ์ได้ยินข่าวนั้น.  
<span class="LineNumber"> 002 </span>พราหมณ์นั้นมีผ้าสาฎกสำหรับนุ่งผืนเดียวเท่านั้น  นางพราหมณีก็มีผ้าสาฎก
<span class="LineNumber"> 003 </span>สำหรับนุ่งผืนเดียวเหมือนกัน.         แต่คนทั้งสองมีผ้าห่มผืนเดียวเท่านั้น.
<span class="LineNumber"> 004 </span>พราหมณ์นั้นจึงปรากฏในพระนครทั้งสิ้นว่า <B>เอกสาฎกพราหมณ์.</B>
<span class="LineNumber"> 005 </span>         พราหมณ์นั้น เมื่อมีการประชุมพวกพราหมณ์ด้วยกิจเฉพาะบางอย่าง
<span class="LineNumber"> 006 </span>จึงเว้นนางพราหมณีไว้ในเรือน  ตนเองห่มผ้าผืนนั้นไป.  เมื่อมีการประชุม
<span class="LineNumber"> 007 </span>พวกนางพราหมณี  ตนเองก็อยู่ในเรือน  นางพราหมณีจึงห่มผ้าผืนนั้นไป.
<span class="LineNumber"> 008 </span>         ก็ในวันนั้น     พราหมณ์นั้นกล่าวกะนางพราหมณีว่า    นี่แน่ะนาง
<span class="LineNumber"> 009 </span>ผู้เจริญ      เธอจักฟังธรรมกลางคืนหรือกลางวัน.     นางพราหมณีกล่าวว่า
<span class="LineNumber"> 010 </span>นาย  ดิฉันเป็นมาตุคามมีชาติขลาดกลัว   ไม่อาจฟังธรรมในตอนกลางคืน
<span class="LineNumber"> 011 </span>ดิฉันจักฟังกลางวัน     จึงเว้นพราหมณ์นั้นไว้ในเรือน    ห่มผ้านั้นไปวิหาร
<span class="LineNumber"> 012 </span>พร้อมกับเหล่าอุบาสิกา      ถวายบังคมพระศาสดาแล้วนั่ง ณ ส่วนข้างหนึ่ง
<span class="LineNumber"> 013 </span>ฟังธรรมแล้วได้ไปกับพวกอุบาสิกา.  ทีนั้น พราหมณ์จึงเว้นนางพราหมณี
<span class="LineNumber"> 014 </span>ไว้ในเรือน  แล้วห่มผ้านั้นไปวิหาร.
<span class="LineNumber"> 015 </span>         ก็สมัยนั้น  พระศาสดาประทับนั่งบนธรรมาสน์ที่ประดับประดา  อยู่
<span class="LineNumber"> 016 </span>ในท่ามกลางบริษัท   ทรงจับพัดอันวิจิตรตรัสธรรมกถา    เสมือนทำคงคา
<span class="LineNumber"> 017 </span>ในอากาศให้หลั่งลง          และดุจกระทำเขาสิเนรุให้เป็นโม่แล้วกวนสาคร
<span class="LineNumber"> 018 </span>ฉะนั้น.    เมื่อพราหมณ์นั่งอยู่ท้ายสุดบริษัทฟังธรรมอยู่    ปีติมีวรรณะ ๕
<span class="LineNumber"> 019 </span>ประการ  ทำสรีระให้เต็มเกิดขึ้น  ในเวลาปฐมยามทีเดียว.   เขาจึงพับผ้าที่
<span class="LineNumber"> 020 </span>ห่มแล้วคิดว่า  จักถวายแด่พระทศพล.  ทีนั้น  ความตระหนี่อันแสดงโทษ
<span class="LineNumber"> 021 </span>ตั้งพันเกิดแก่พราหมณ์นั้น    เขาคิดว่า    นางพราหมณีและเรามีผ้าห่มผืน
<span class="LineNumber"> 022 </span>เดียวเท่านั้น  ชื่อว่าผ้าห่มไร ๆ อื่น  ย่อมไม่มี   เราไม่อาจะเพื่อจะไม่ห่มผ้า
