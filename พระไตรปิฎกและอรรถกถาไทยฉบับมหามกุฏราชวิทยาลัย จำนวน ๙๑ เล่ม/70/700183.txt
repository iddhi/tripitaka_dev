<span class="LineNumber"> 001 </span>ออกเดินไปข้างหลังของกุมาริกาเหล่านั้น.     ท่านมหาเศรษฐีนุ่งห่มผ้าใหม่  
<span class="LineNumber"> 002 </span>พร้อมกับเศรษฐี  ๕๐๐ คน   ผู้นุ่งห่มด้วยผ้าใหม่เหมือนกัน   มุ่งไปเฉพาะ
<span class="LineNumber"> 003 </span>พระผู้มีพระภาคเจ้า    เบื้องหลังของคนทั้งหมด.    พระผู้มีพระภาคเจ้าทรง
<span class="LineNumber"> 004 </span>กระทำอุบาสกบริษัทนี้ไว้เบื้องหน้า    อันภิกษุสงฆ์หมู่ใหญ่แวดล้อม   ทรง
<span class="LineNumber"> 005 </span>กระทำระหว่างป่าให้เป็นดุจราดรดด้วยการราดด้วยน้ำทอง    ด้วยพระรัศมี
<span class="LineNumber"> 006 </span>จากพระสรีระของพระองค์    จึงเสด็จเข้าพระเชตวันวิหาร    ด้วยพุทธลีลา
<span class="LineNumber"> 007 </span>อันหาที่สุดมิได้  ด้วยพุทธสิริอันหาประมาณมิได้.
<span class="LineNumber"> 008 </span>         ลำดับนั้น  ท่านอนาถบิณฑิกเศรษฐีได้ทูลถามพระผู้มีพระภาคเจ้าว่า
<span class="LineNumber"> 009 </span>ข้าแต่พระองค์ผู้เจริญ   ข้าพระองค์จะปฏิบัติในวิหารนี้อย่างไร ?     พระผู้มี-
<span class="LineNumber"> 010 </span>พระภาคเจ้าตรัสว่า  ดูก่อนคหบดี   ถ้าอย่างนั้นท่านจงให้ประดิษฐานวิหาร
<span class="LineNumber"> 011 </span>นี้     เพื่อภิกษุสงฆ์ผู้อยู่ในทิศทั้ง ๔   ทั้งที่มาแล้วและยังไม่มา    ท่านมหา-
<span class="LineNumber"> 012 </span>เศรษฐีรับพระพุทธฎีกาว่า   ดีแล้วพระเจ้าข้า   แล้วถือเต้าน้ำทองคำหลั่งน้ำ
<span class="LineNumber"> 013 </span>ให้ตกลงเหนือพระหัตถ์ของพระทศพล  แล้วได้ถวายด้วยคำว่า  ข้าพระองค์
<span class="LineNumber"> 014 </span>ขอถวายพระเชตวันวิหารนี้แก่ภิกษุสงฆ์   มีพระพุทธเจ้าเป็นประธานซึ่งอยู่
<span class="LineNumber"> 015 </span>ในทิศทั้ง ๔   ผู้มาแล้วและที่ยังไม่ได้มา.   พระศาสดาทรงรับพระวิหารแล้ว
<span class="LineNumber"> 016 </span>เมื่อจะทรงกระทำอนุโมทนา   ได้ตรัสอานิสงส์การถวายวิหารว่า
<span class="LineNumber"> 017 </span>                <B>เสนาสนะย่อมป้องกันความหนาวและความร้อน    แต่นั้น
<span class="LineNumber"> 018 </span>         ย่อมป้องกันเนื้อร้าย งู ยุง น้ำค้าง  และฝน แต่นั้นย่อมป้องกัน
<span class="LineNumber"> 019 </span>         ลม  และแดดอันกล้า  ที่เกิดขึ้นแล้วย่อมบรรเทาไป.  การถวาย
<span class="LineNumber"> 020 </span>         วิหารแก่สงฆ์เพื่อเร้นอยู่  เพื่อความสุข  เพื่อเพ่งพิจารณา  และ
<span class="LineNumber"> 021 </span>         เพื่อเห็นแจ้ง   พระพุทธเจ้าทรงสรรเสริญว่า  เป็นทานอันเลิศ.</B>
