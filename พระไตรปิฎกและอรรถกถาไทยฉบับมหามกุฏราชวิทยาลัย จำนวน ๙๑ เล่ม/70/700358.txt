<span class="LineNumber"> 001 </span>เมื่อราคะสิ้นไป  โทสะก็ดี  โมหะก็ดี  กิเลสอื่น ๆ ก็ดี ย่อมเป็นอันสิ้นไป  
<span class="LineNumber"> 002 </span>ได้  ทรงดีพระทัยว่า  สมณะเหล่านี้เป็นพหูสูตโดยสิ้นเชิง  เหมือนอย่างว่า
<span class="LineNumber"> 003 </span>บุรุษผู้เอานิ้วมือชี้มหาปฐพีหรืออากาศ      ย่อมเป็นอันชี้เอาพื้นที่ประมาณ
<span class="LineNumber"> 004 </span>เท่าองคุลีเท่านั้นก็หามิได้     โดยที่แท้     ย่อมเป็นอันชี้เอามหาปฐพีทั้งสิ้น
<span class="LineNumber"> 005 </span>อากาศก็เหมือนกัน แม้ฉันใด พระสมณะเหล่านี้  ก็ฉันนั้น  เมื่อชี้แจงอรรถ
<span class="LineNumber"> 006 </span>หนึ่ง ๆ     ย่อมเป็นอันชี้แจงอรรถทั้งหลายอันหาปริมาณมิได้.      จากนั้น
<span class="LineNumber"> 007 </span>พระองค์ทรงดำริว่า ชื่อว่าในกาลบางคราว  แม้เราก็จักเป็นพหูสูตอย่างนั้น
<span class="LineNumber"> 008 </span>เมื่อทรงปรารถนาความเป็นพหูสูตเห็นปานนั้น    จึงทรงสละราชสมบัติออก
<span class="LineNumber"> 009 </span>ผนวช    เห็นแจ้งอยู่     ได้ทรงทำให้แจ้งพระปัจเจกสัมโพธิญาณ      แล้ว
<span class="LineNumber"> 010 </span>ได้ตรัสอุทานคาถานี้.
<span class="LineNumber"> 011 </span>         เนื้อความย่อในอุทานคาถานี้มีดังต่อไปนี้.
<span class="LineNumber"> 012 </span>         บทว่า  <B>พหุสฺสุตํ</B>    ความว่า  พหูสูตมี ๒ อย่าง   คือปริยัติพหูสูต
<span class="LineNumber"> 013 </span>ทั้งมวล   โดยใจความในพระไตรปิฎก  และปฏิเวธพหูสูต  โดยแทงตลอด
<span class="LineNumber"> 014 </span>มรรค   ผล  วิชชา   และอภิญญา.   ผู้มีอาคมอันมาแล้ว   ชื่อว่า   <B>ธมฺมธโร</B>
<span class="LineNumber"> 015 </span>ผู้ทรงธรรม,  อนึ่ง   ผู้ประกอบด้วยกายกรรม   วจีกรรม  และมโนกรรม
<span class="LineNumber"> 016 </span>อันยิ่งใหญ่  ชื่อว่า  <B>อุฬาโร</B>  ผู้ยิ่งใหญ่.  ผู้มียุตตปฏิภาณ   มีมุตตปฏิภาณ
<span class="LineNumber"> 017 </span>และมียุตตมุตตปฏิภาณ   ชื่อว่า  <B>ปฏิภาณวา</B>  ผู้มีปฏิภาณ.    อีกอย่างหนึ่ง
<span class="LineNumber"> 018 </span>พึงทราบผู้มีปฏิภาณ  ๓ อย่าง   โดยปริยัติ    ปริปุจฉาและอธิคม.   จริงอยู่
<span class="LineNumber"> 019 </span>ปริยัติย่อมแจ่มแจ้งแก่ผู้ใด   ผู้นั้นเป็นผู้มีปริยัติปฏิภาณ แจ่มแจ้งในปริยัติ.
<span class="LineNumber"> 020 </span>การสอบถามย่อมแจ่มแจ้งแก่ผู้ใดซึ่งสอบถามถึงอรรถ  ญาณ  ลักษณะ ฐานะ
<span class="LineNumber"> 021 </span>และอฐานะ    ผู้นั้นเป็นผู้มีปริปุจฉาปฏิภาณ  แจ่มแจ้งในการถาม.   มรรค
