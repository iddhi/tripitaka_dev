<span class="LineNumber"> 001 </span>                                   <H1>พรรณนาตัณหักขยคาถา</H1> 
<span class="LineNumber"> 002 </span>         คาถาว่า  <B>ตณฺหกฺขยํ</B>  ดังนี้เป็นต้น   มีเรื่องเกิดขึ้นอย่างไร ?
<span class="LineNumber"> 003 </span>         ได้ยินว่า     พระเจ้าพาราณสีองค์หนึ่งกระทำประทักษิณพระนคร
<span class="LineNumber"> 004 </span>ด้วยราชานุภาพอันใหญ่ยิ่ง.       คนทั้งหลายผู้มีหทัยรำพึงถึงความงามแห่ง
<span class="LineNumber"> 005 </span>พระสรีระของพระราชานั้น   แม้ไปข้างหน้า   ก็ยังกลับมาแหงนดูพระองค์
<span class="LineNumber"> 006 </span>แม้ไปข้างหลังก็ดี  ไปทางข้างทั้งสองก็ดี   ก็ยังหันกลับมาแหงนดูพระองค์.
<span class="LineNumber"> 007 </span>ก็ตามปกติทีเดียวชาวโลกไม่อิ่มในการดูพระพุทธเจ้า        และในการดู
<span class="LineNumber"> 008 </span>พระจันทร์เพ็ญ    มหาสมุทรและพระราชา.
<span class="LineNumber"> 009 </span>         ครั้งนั้น  ฝ่ายภรรยาของกุฎุมพีนางหนึ่ง อยู่ในปราสาทชั้นบนได้เปิด
<span class="LineNumber"> 010 </span>หน้าต่างยืนแลดูอยู่.   พระราชาทรงเห็นนางนั้น  มีพระทัยปฏิพัทธ์รักใคร่
<span class="LineNumber"> 011 </span>จึงสั่งอำมาตย์ว่า  แน่ะพนาย  เธอจงรู้ว่า หญิงนี้มีสามีหรือไม่มีสามีเท่านั้น.
<span class="LineNumber"> 012 </span>อำมาตย์นั้นรู้แล้ว   จึงกราบทูลว่า    ขอเดชะ   หญิงนี้มีสามีพระเจ้าข้า.
<span class="LineNumber"> 013 </span>         ที่นั้น    พระราชาจึงทรงดำริว่า    หญิงฟ้อนรำสองหมื่นนางเหล่านี้ 
<span class="LineNumber"> 014 </span>เปรียบปานดังนางเทพอัปสร  ยังเราคนเดียวเท่านั้นให้อภิรมย์  บัดนี้   เรา
<span class="LineNumber"> 015 </span>นั้นไม่ยินดีหญิงแม้เหล่านี้        มาทำตัณหาให้เกิดขึ้นในหญิงของชายอื่น
<span class="LineNumber"> 016 </span>ตัณหานั้นเกิดขึ้นแล้ว     ย่อมคร่าไปสู่อบายถ่ายเดียว  ดังนี้   ทรงเห็นโทษ
<span class="LineNumber"> 017 </span>ของตัณหาแล้ว   ทรงดำริว่า   จักข่มตัณหานั้น   จึงละทิ้งราชสมบัติผนวช
<span class="LineNumber"> 018 </span>ทรงเห็นแจ้งอยู่     จึงได้กระทำให้แจ้งพระปัจเจกโพธิญาณ     แล้วได้ตรัส
<span class="LineNumber"> 019 </span>อุทานคาถานี้.
<span class="LineNumber"> 020 </span>         บรรดาบทเหล่านั้น   บทว่า  <B>ตณฺหกฺขยํ</B>  ได้แก่  พระนิพพาน  อีก
<span class="LineNumber"> 021 </span>อย่างหนึ่ง  ได้แก่ความไม่เป็นไปแห่งตัณหาซึ่งมีโทษอันเห็นแล้วอย่างนั้น.
<span class="LineNumber"> 022 </span>         บทว่า  <B>อปฺปมตฺโต</B>  ได้แก่    มีปกติกระทำโดยติดต่อ    คือมีปกติ 
<span class="LineNumber"> 023 </span>กระทำโดยเคารพ.
