<span class="LineNumber"> 001 </span>บวช หรือพี่จักบวช.  เจ้าอนุรุทธะได้ฟังดังนั้น   ไม่ยินดีในการครองเรือน
<span class="LineNumber"> 002 </span>มีตนเป็นที่ ๗ ออกจากเรือนเป็นผู้ไม่มีเหย้าเรือน.  ลำดับแห่งการบรรพชา
<span class="LineNumber"> 003 </span>ของเจ้าอนุรุทธะนั้น  มาแล้วในสังฆเภทกขันธกะนั่นแล. ก็บรรดาเจ้าศากยะ
<span class="LineNumber"> 004 </span>เหล่านั้นผู้ไปยังอนุปิยอัมพวันแล้วบวชอย่างนั้น       พระภัททิยเถระบรรลุ
<span class="LineNumber"> 005 </span>พระอรหัตในภายในพรรษานั้นนั่นเอง.    พระอนุรุทธเถระทำทิพยจักษุให้
<span class="LineNumber"> 006 </span>บังเกิด    พระเทวทัตทำสมาบัติ  ๘  ให้บังเกิด   พระอานนทเถระตั้งอยู่ใน
<span class="LineNumber"> 007 </span>พระโสดาปัตติผล  พระภคุเถระ  และพระกิมพิลเถระ  บรรลุพระอรหัตใน
<span class="LineNumber"> 008 </span>ภายหลัง.     อภินิหารแห่งความปรารถนาในชาติก่อน     ของพระเถระแม้
<span class="LineNumber"> 009 </span>ทั้งหมดนั้น     จักมีแจ้งในอาคตสถานของตน ๆ.      พระอนุรุทธเถระนี้
<span class="LineNumber"> 010 </span>เรียนพระกรรมฐานในสำนักของพระธรรมเสนาบดี       แล้วไปยังปาจีน-
<span class="LineNumber"> 011 </span>วังสทายวัน    ในเจติยรัฐ  บำเพ็ญสมณธรรมอยู่   ตรึกมหาปุริสวิตกได้ ๗
<span class="LineNumber"> 012 </span>ข้อ    ลำบากในมหาปุริสวิตกข้อที่ ๘.    พระศาสดาทรงทราบว่า    พระ-
<span class="LineNumber"> 013 </span>อนุรุทธะลำบากในมหาปุริสวิตกข้อที่ ๘  จึงทรงดำริว่า  เราจักทำความดำริ
<span class="LineNumber"> 014 </span>ของอนุรุทธะให้บริบูรณ์   จึงเสด็จไปในที่นั้น    ประทับนั่งบนบวรพุทธ-
<span class="LineNumber"> 015 </span>อาสน์ที่เขาลาดไว้ ตรัสอริยวังสปฏิปทาอันประดับด้วยการอบรมสันโดษใน
<span class="LineNumber"> 016 </span>ปัจจัย ๔ เป็นที่มายินดี    ทรงทำมหาปุริสวิตกข้อที่ ๘ ให้บริบูรณ์   แล้ว
<span class="LineNumber"> 017 </span>เหาะขึ้นสู่อากาศเสด็จไปเฉพาะเภสกลาวันนั่นแล.
<span class="LineNumber"> 018 </span>         พระเถระ  พอเมื่อพระศาสดาเสด็จไปแล้วเท่านั้น   ได้เป็นพระมหา
<span class="LineNumber"> 019 </span>ขีณาสพมีวิชชา ๓   คิดว่า   พระศาสดาทรงทราบใจของเรา  จึงได้เสด็จมา
<span class="LineNumber"> 020 </span>ประทานมหาปุริสวิตกข้อที่ ๘ ให้บริบูรณ์  ก็มโนรถของเรานั้นถึงที่สุดแล้ว
<span class="LineNumber"> 021 </span>ได้ปรารภพระธรรมเทศนาของพระพุทธเจ้า        และปฏิเวธธรรมของตน
<span class="LineNumber"> 022 </span>จึงได้กล่าวอุทานคาถาเหล่านี้ว่า
