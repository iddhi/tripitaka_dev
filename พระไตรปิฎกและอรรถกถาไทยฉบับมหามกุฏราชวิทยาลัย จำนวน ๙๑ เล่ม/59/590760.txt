<span class="LineNumber"> 001 </span>         สำหรับในที่นี้มีความว่า      พระศาสดาตรัสถามภิกษุรูปนั้นว่า
<span class="LineNumber"> 002 </span>ดูก่อนภิกษุ  ได้ยินว่าเธอเป็นผู้ว่ายากจริงหรือ ?  เมื่อภิกษุนั้นกราบทูลว่า
<span class="LineNumber"> 003 </span>จริงพระเจ้าข้า   จึงตรัสว่า   ดูก่อนภิกษุ   แม้ในกาลก่อนเธอก็ไม่เชื่อฟัง
<span class="LineNumber"> 004 </span>คำของบัณฑิตไปยินดีจักรกรด  เพราะที่เป็นผู้ว่ายากดังนี้  แล้วทรงนำเอา
<span class="LineNumber"> 005 </span>เรื่องในอดีตมาสาธก  ดังต่อไปนี้ :-
<span class="LineNumber"> 006 </span>         ในอดีตกาล     ครั้งศาสนาพระกัสสปทศพล   ในเมืองพาราณสี
<span class="LineNumber"> 007 </span>เศรษฐีมีทรัพย์   ๘๐  โกฏิ มีบุตรคน  ๑  ชื่อมิตตวินทุกะ  มารดาบิดาของ 
<span class="LineNumber"> 008 </span>มิตตวินทุกะ  เป็นพระโสดาบัน.  แต่มิตตวินทุกะเป็นคนทุศีลไม่มีศรัทธา.
<span class="LineNumber"> 009 </span>         ต่อมาเมื่อบิดาตายแล้วมารดาตรวจตราดูแลทรัพย์สมบัติ  วันหนึ่ง
<span class="LineNumber"> 010 </span>กล่าวกะเขาว่า   ลูกรัก   ความเป็นมนุษย์เป็นของที่ได้ยาก  เจ้าก็ได้แล้ว
<span class="LineNumber"> 011 </span>เจ้าจงให้ทานรักษาศีล  กระทำอุโบสถกรรม  ฟังธรรมเถิด   มิตตวินทุกะ
<span class="LineNumber"> 012 </span>กล่าวว่า แม่ ทานเป็นต้นไม่เป็นประโยชน์แก่ฉัน  แม่อย่าได้กล่าวอะไร ๆ
<span class="LineNumber"> 013 </span>กะฉัน    ฉันจะไปตามยถากรรม    ถึงแม้เขาจะกล่าวอยู่อย่างนี้    วันหนึ่ง 
<span class="LineNumber"> 014 </span>เป็นวันบูรณมีอุโบสถ      มารดาได้กล่าวกะเขาว่า      ลูกรักวันนี้เป็นวัน
<span class="LineNumber"> 015 </span>อภิลักขิตสมัยมหาอุโบสถ  วันนี้เจ้าจงสมาทานอุโบสถ ไปวิหารฟังธรรม
<span class="LineNumber"> 016 </span>อยู่ตลอดคืนแล้วจงมา แม่จะให้ทรัพย์แก่เจ้าพันหนึ่ง เขารับคำว่า ดีแล้ว
<span class="LineNumber"> 017 </span>สมาทานอุโบสถเพราะอยากได้ทรัพย์  พอบริโภคอาหารเช้าแล้วไปวิหาร
<span class="LineNumber"> 018 </span>อยู่ที่วิหารตลอดวัน แล้วนอนหลับอยู่ ณ ที่แห่งหนึ่งตลอดคืน โดยอาการ
<span class="LineNumber"> 019 </span>ที่บทแห่งธรรมแม้บท  ๑ ก็ไม่กระทบ    วันรุ่งขึ้นเขาล้างหน้าไปนั่งอยู่
<span class="LineNumber"> 020 </span>ที่เรือนแต่เช้าทีเดียว.
