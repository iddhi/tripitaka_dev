<span class="LineNumber"> 001 </span>ได้ขนานนามให้ท่านว่า      สุตนะ.       ท่านเติบโตแล้วได้รับจ้างเลี้ยงบิดา
<span class="LineNumber"> 002 </span>มารดา เมื่อบิดาถึงแก่กรรมแล้ว  ก็เลี้ยงมารดา.  แต่ในเวลานั้น  พระเจ้า-
<span class="LineNumber"> 003 </span>พาราณสีได้ทรงเป็นผู้มีพระทัยฝักใฝ่ในการล่าเนื้อ.      อยู่มาวันหนึ่ง
<span class="LineNumber"> 004 </span>พระองค์เสด็จไปป่าไกลประมาณ  ๑ โยชน์   พร้อมด้วยบริวารจำนวนมาก
<span class="LineNumber"> 005 </span>ตรัสสั่งให้บอกแก่ทุกคนว่า    ถ้าเนื้อหนีออกไปทางที่ผู้ใดยืนอยู่     ผู้นั้น
<span class="LineNumber"> 006 </span>ถูกปรับสินไหม   ชื่อนี้.   อำมาตย์ทั้งหลายได้พากันกั้นซุ้มถวายพระราชา
<span class="LineNumber"> 007 </span>ในที่ที่เป็นทางเดิน.     บรรดาเนื้อทั้งหลายที่ถูกพวกมนุษย์ล้อมที่อยู่ของ
<span class="LineNumber"> 008 </span>เนื้อ  ไล่ให้ลุกออกไปด้วยก้อนดินและท่อนไม้   ละมั่งตัวหนึ่ง   วิ่งไปที่ที่
<span class="LineNumber"> 009 </span>พระราชาประทับยืน.   พระราชาหมายพระทัยว่า  เราจักยิงมัน   แล้วได้ 
<span class="LineNumber"> 010 </span>ทรงยิงลูกศรไป.    แต่เนื้อได้ศึกษามารยามาแล้ว    รู้ลูกศรที่บ่ายหน้ามา
<span class="LineNumber"> 011 </span>อย่างสบายมาก.   จึงทำเป็นเหมือนต้องลูกศรล้มกลิ้งลง.    พระราชาทรง
<span class="LineNumber"> 012 </span>เข้าพระทัยว่า   เนื้อถูกเรายิงแล้ว   จึงทรงวิ่งไปเพื่อต้องการจับ.   แต่เนื้อ
<span class="LineNumber"> 013 </span>ลุกขึ้นวิ่งหนีไปโดยเร็วเหมือนลม.      พวกอำมาตย์เป็นต้น     ได้พากัน
<span class="LineNumber"> 014 </span>เยาะเย้ยพระราชา.     พระองค์จึงทรงติดตามเนื้อไปทัน    ในเวลามันล้า
<span class="LineNumber"> 015 </span>ทรงใช้พระขรรค์ฟันออกเป็น  ๒  ท่อน      คล้องไว้ที่ท่อนไม้ท่อนหนึ่ง
<span class="LineNumber"> 016 </span>เป็นเหมือนคานหามเสด็จมา   ทรงแวะเข้าไปต้นไทรที่อยู่ใกล้ทาง   ด้วย
<span class="LineNumber"> 017 </span>พระดำริว่า   เราจักพักผ่อนหน่อยหนึ่ง    แล้วทรงม่อยหลับไป     ก็ยักษ์
<span class="LineNumber"> 018 </span>ชื่อมรรคเทพเกิดที่ต้นไทรนั้น    ได้สิทธิที่จะกินสัตว์ตัวที่เข้าไปใต้ต้นไม้ 
<span class="LineNumber"> 019 </span>นั้น    จากสำนักท้าวเวสสุวัณ.     มันจับพระหัตถ์พระราชาผู้ทรงลุกขึ้น
<span class="LineNumber"> 020 </span>แล้วกำลังจะเสด็จไปไว้   โดยขู่ว่า   หยุด  หยุด   ท่านเป็นภักษาหารของ
<span class="LineNumber"> 021 </span>เราแล้ว.
