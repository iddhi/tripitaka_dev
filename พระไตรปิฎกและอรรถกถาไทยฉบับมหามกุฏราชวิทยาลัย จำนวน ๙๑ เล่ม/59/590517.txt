<span class="LineNumber"> 001 </span>ครั้นเวลาเที่ยง    เดินเหยียบทรายร้อนราวกะว่าถ่านไฟ   เขาร่าเริงยินดี
<span class="LineNumber"> 002 </span>เพราะอยากได้ทรัพย์   นุ่งห่มท่อนผ้ากาสาวะ   ประดับใบตาลที่หู   เดิน
<span class="LineNumber"> 003 </span>ขับร้องเพลงเฉื่อยเรื่อยไปผู้เดียว   เดินผ่านไปทางพระลานหลวง.
<span class="LineNumber"> 004 </span>        พระเจ้าอุทัยราช   เปิดสีหบัญชรประทับยืนอยู่  ทอดพระเนตร
<span class="LineNumber"> 005 </span>เห็นบุรุษรับจ้างเดินมาอย่างนั้น    ทรงพระดำริว่า     อะไรหนอที่ทำให้
<span class="LineNumber"> 006 </span>บุรุษนี้ไม่ย่อท้อต่อลมและแดดเห็นปานนั้น    มีความร่าเริงยินดีเดินร้อง
<span class="LineNumber"> 007 </span>เพลงไป   เราจักถามเขาดู   ดังนี้    แล้วทรงส่งบุรุษไปคนหนึ่งให้เรียกมา.
<span class="LineNumber"> 008 </span>เมื่อบุรุษนั้นไปบอกว่า  พระราชาตรัสเรียกท่าน   เขาตอบว่า  พระราชา
<span class="LineNumber"> 009 </span>เป็นอะไรกับเรา    เราไม่รู้จักพระราชา    ดังนี้.    จึงถูกนำตัวไปโดยการ
<span class="LineNumber"> 010 </span>ใช้กำลัง  ยืนอยู่   ณ  ส่วนข้างหนึ่ง.    ลำดับนั้น  พระราชาเมื่อจะตรัส
<span class="LineNumber"> 011 </span>ถามเขา  ได้ตรัสคาถาของคาถา   ความว่า :- 
<span class="LineNumber"> 012 </span>                        <B>แผ่นดินร้อนเหมือนถ่านไฟ  ดารดาษไป
<span class="LineNumber"> 013 </span>           ด้วยทรายอันร้อนเหมือนเถ้ารึง  เมื่อเป็นเช่นนี้
<span class="LineNumber"> 014 </span>           เจ้ายังทำเป็นทองไม่รู้ร้อน  ขับเพลงอยู่ได้  แดด
<span class="LineNumber"> 015 </span>           ไม่เผาเจ้าดอกหรือ  เบื้องบนก็ร้อน  เบื้องล่าง
<span class="LineNumber"> 016 </span>           ก็ร้อน  เมื่อเป็นเช่นนี้  เจ้ายังทำเป็นทองไม่รู้ 
<span class="LineNumber"> 017 </span>           ร้อน  ขับเพลงอยู่ได้  แดดไม่เผาเจ้าดอกหรือ ?</B>
<span class="LineNumber"> 018 </span>         บรรดาบทเหล่านั้น   บทว่า   <B>องฺคารชาตา</B>   ความว่า   แน่ะบุรุษ
<span class="LineNumber"> 019 </span>ผู้เจริญ   แผ่นดินนี้ร้อนระอุประดุจถ่านเพลิง.
