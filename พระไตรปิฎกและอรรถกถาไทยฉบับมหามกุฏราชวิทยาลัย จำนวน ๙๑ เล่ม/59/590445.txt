<span class="LineNumber"> 001 </span>อุปราชทำพระนครให้ว่างเปล่า  พากำลังหนีไปแล้ว  ฝ่ายพระเจ้าสมันต-
<span class="LineNumber"> 002 </span>ราชก็ล้อมพระนครตรึงไว้   บัดนี้ชีวิตของเราจะไม่มี.    พระองค์ทรงดำริ
<span class="LineNumber"> 003 </span>ว่า   เราจักรักษาชีวิตไว้    แล้วทรงพาเอาพระราชเทวี    ปุโรหิตและคน
<span class="LineNumber"> 004 </span>รับใช้คนหนึ่ง  ชื่อปรันตปะปลอมพระองค์หนีเข้าป่าไป.   พระโพธิสัตว์
<span class="LineNumber"> 005 </span>ทรงทราบการเสด็จหนีไปของพระราชาแล้ว  จึงเสด็จเข้าพระนครทรงทำ
<span class="LineNumber"> 006 </span>การรบขับไล่พระเจ้าสมันตราชให้หนีไป     แล้วทรงยึดราชสมบัติไว้ได้. 
<span class="LineNumber"> 007 </span>ฝ่ายพระราชบิดาของพระองค์  ได้ทรงสร้างบรรณศาลาใกล้ฝั่งแม่น้ำแห่ง
<span class="LineNumber"> 008 </span>หนึ่ง  ทรงดำรงพระชนม์ชีพอยู่ได้ด้วยผลไม้น้อยใหญ่.     พระราชากับ
<span class="LineNumber"> 009 </span>ปุโรหิตไปหาผลไม้น้อยใหญ่.  ที่บรรณศาลานั่นเองมีแต่ทาสชื่อปรันตปะ
<span class="LineNumber"> 010 </span>กับพระราชเทวี.    เพราะทรงอาศัยพระราชา   พระราชเทวีได้ทรงพระ-
<span class="LineNumber"> 011 </span>ครรภ์แม้ในสถานที่นั้น.     และพระนางได้ประพฤตินอกใจพระราชากับ
<span class="LineNumber"> 012 </span>ทาสปรันตปะนั่น    ด้วยอำนาจแห่งความคุ้นเคยกัน.    วันหนึ่งพระนาง
<span class="LineNumber"> 013 </span>รับสั่งทาสปรันตปะว่า   เมื่อพระราชาทรงทราบเรื่องแล้ว   ชีวิตของเจ้าก็
<span class="LineNumber"> 014 </span>จะไม่มี   ชีวิตของฉันก็จะหามีไม่  เพราะฉะนั้นเจ้าจงปลงพระชนม์พระ-
<span class="LineNumber"> 015 </span>ราชานั้นเสีย   ทาสปรันตปะทูลว่า   ข้าพระองค์จะปลงอย่างไร ?   พระ-
<span class="LineNumber"> 016 </span>ราชเทวีรับสั่งว่า    พระราชานี่จะให้เจ้าถือพระขรรค์นั้นและภูษาชุบสรง
<span class="LineNumber"> 017 </span>แล้วไปสรงสนาน    เจ้าจงคอยดูความเผลอของพระราชานั้น    ในที่สรง
<span class="LineNumber"> 018 </span>สนานนั้น    ใช้พระขรรค์ตัดพระเศียรแล้วสับพระสรีระออกเป็นท่อน ๆ
<span class="LineNumber"> 019 </span>ฝังไว้ในพื้นดิน.  เขารับพระเสาวนีว่า  พระเจ้าข้า.  อยู่มาวันหนึ่งปุโรหิต
<span class="LineNumber"> 020 </span>นั่นเอง   เดินไปเพื่อต้องการผลไม้น้อยใหญ่   ขึ้นต้นไม้ต้นหนึ่ง  ใกล้ท่า
