<span class="LineNumber"> 001 </span>กัสสปกุมารคิดว่า  สหายของเราเป็นพระราชา  บัดนี้  คงจักพระราชทาน
<span class="LineNumber"> 002 </span>ความเป็นใหญ่    ประโยชน์อะไรด้วยความเป็นใหญ่สำหรับเรา    เราจัก
<span class="LineNumber"> 003 </span>ลามารดาบิดาและพระราชาแล้วบวช   ครั้นเขาคิดดังนี้แล้ว   จึงได้ถวาย
<span class="LineNumber"> 004 </span>บังคมลาพระราชาและลามารดาบิดา เข้าดินแดนหิมพานต์  บวชเป็นฤาษี
<span class="LineNumber"> 005 </span>ในวันที่  ๗ ได้อภิญญาและสมาบัติ  เลี้ยงชีพอยู่ด้วยการเที่ยวแสวงหาผล
<span class="LineNumber"> 006 </span>ไม้     คนทั้งหลายพากันเรียกท่านซึ่งเป็นบรรพชิตว่า     โลมสกัสสปะ 
<span class="LineNumber"> 007 </span>ท่านเป็นดาบสที่มีอินทรีย์สงบระงับอย่างยิ่ง    มีตบะแรงกล้า     ภพของ
<span class="LineNumber"> 008 </span>ท้าวสักกเทวราชหวั่นไหวด้วยเดชแห่งตบะของดาบสนั้น         ลำดับนั้น
<span class="LineNumber"> 009 </span>ท้าวสักกเทวราชทรงพิจารณาดูเห็นเหตุดังนั้นแล้ว  ทรงดำริว่า  ดาบสนี้ 
<span class="LineNumber"> 010 </span>มีเดชสูงนัก    จะทำเราให้เคลื่อนจากความเป็นท้าวสักกะ    เราจักร่วมมือ
<span class="LineNumber"> 011 </span>กับพระเจ้าพาราณสี     ทำลายตบะของดาบสนั้นเสีย      ครานั้นท้าวเธอ
<span class="LineNumber"> 012 </span>ได้เสด็จเข้าไปยังห้องสิริไสยาสน์ของพระเจ้าพาราณสีในเวลาเที่ยงคืน
<span class="LineNumber"> 013 </span>แสดงอานุภาพของท้าวสักกะ    บันดาลห้องทั้งหมดให้สว่างด้วยรัศมีแห่ง
<span class="LineNumber"> 014 </span>พระสรีระ    ลอยอยู่ในอากาศในสำนักของพระราชา    ปลุกพระราชาว่า
<span class="LineNumber"> 015 </span>ตื่นขึ้นเถิดมหาราช   เมื่อพระราชาตรัสถามว่า   ท่านเป็นใคร   ตรัสตอบ
<span class="LineNumber"> 016 </span>ว่า   เราคือท้าวสักกะ    ตรัสถามว่า   ท่านมาเพื่ออะไร ?  ตรัสย้อนถามว่า
<span class="LineNumber"> 017 </span>มหาราช   ท่านจะปรารถนาความเป็นเอกราชในชมพูทวีปทั้งสิ้น   หรือ
<span class="LineNumber"> 018 </span>ไม่ปรารถนา ?   ตรัสตอบว่า    ทำไมจึงจะไม่ปรารถนาเล่า.    ลำดับนั้น
<span class="LineNumber"> 019 </span>ท้าวสักกเทวราช    จึงตรัสกะพระราชาว่า    ถ้าเช่นนั้น    พระองค์จงนำ
<span class="LineNumber"> 020 </span>โลมสกัสสปดาบสมาบูชาปสุฆาตยัญ       พระองค์จะเสมอด้วยท้าวสักกะ
