<span class="LineNumber"> 001 </span>         กุมารได้ฟังดังนั้นแล้ว   กล่าวว่า  ข้าแต่พ่อ   ธรรมดาสตรีเมื่อเกิด
<span class="LineNumber"> 002 </span>โทสะขึ้นข่มไว้ไม่ได้เลย  จึงทำชั่วบ่อย ๆ ควรที่พ่อจะขับแม่ของฉันไปเสีย
<span class="LineNumber"> 003 </span>ไม่ให้ทำชั่วเช่นนี้อีกได้   แล้วกล่าวคาถาที่   ๙ ว่า :-
<span class="LineNumber"> 004 </span>                        <B>หญิงชั่วผู้เป็นเมียของพ่อ     เป็นแม่บัง-
<span class="LineNumber"> 005 </span>           เกิดเกล้าของตัวฉัน     พ่อจงขับไล่ไปเสียจาก
<span class="LineNumber"> 006 </span>           เรือนของตน  เพราะแม่จะนำทุกข์อย่างอื่นมา 
<span class="LineNumber"> 007 </span>           ให้พ่ออีก.</B>
<span class="LineNumber"> 008 </span>         นายสวิฏฐกะได้ฟังคำของบุตรผู้เป็นบัณฑิตแล้ว   มีความโสมนัส 
<span class="LineNumber"> 009 </span>กล่าวว่า   เราไปกันเถิดลูก   แล้วขึ้นนั่งบนยานกับบุตรและบิดาไปบ้าน.
<span class="LineNumber"> 010 </span>         ฝ่ายหญิงอนาจารนั้นก็ร่าเริงยินดีว่า  คนกาลกรรณีออกจากเรือน
<span class="LineNumber"> 011 </span>เราไปแล้ว.   จึงเอามูลโคสดมาทาเรือนหุงข้าวปายาสแล้วคอยแลดูทางที่ 
<span class="LineNumber"> 012 </span>ผัวจะมา    ครั้นเห็นมาทั้ง ๓ คนก็โกรธว่า    พาคนกาลกรรณีที่ออกไป
<span class="LineNumber"> 013 </span>กลับมาอีกแล้ว.   จึงคำว่า  เจ้าคนร้าย   เจ้าพาคนกาลกรรณีที่ออกไปแล้ว
<span class="LineNumber"> 014 </span>กลับมาอีกทำไม ?    นายสวิฏฐกะไม่พูดอะไร ๆ    ปลดยานแล้วจึงพูดว่า
<span class="LineNumber"> 015 </span>คนอนาจาร  เจ้าว่าอะไร ?  แล้วทุบนางนั้นเสียเต็มที่    กล่าวว่า   แต่นี้ไป
<span class="LineNumber"> 016 </span>เจ้าอย่าเข้ามาเรือนนี้  แล้วจับเท้าลากออกไป   ครั้นไล่ภรรยาไปแล้ว    ก็
<span class="LineNumber"> 017 </span>อาบน้ำให้บิดากับบุตร  แม้ตนเองก็อาบ  แล้วบริโภคข้าวปายาสพร้อมกัน
<span class="LineNumber"> 018 </span>ทั้ง  ๓  คน   หญิงใจบาปนั้นไปอยู่เรือนผู้อื่นได้ ๒ , ๓ วัน.
