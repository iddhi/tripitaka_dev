<span class="LineNumber"> 001 </span>ธรรมปาลกุมารมาสั่งว่า   แน่ะพ่อ   เราจักจากไป   เจ้าจงบอกศิลปะแก่
<span class="LineNumber"> 002 </span>มาณพเหล่านี้     จนกว่าเราจะกลับมา    สั่งแล้วก็เก็บกระดูกแพะตัว   ๑
<span class="LineNumber"> 003 </span>มาล้างเอาใส่กระสอบ  ให้คนรับใช้ผู้  ๑  ถือตามไป   ออกจากเมืองตักก-
<span class="LineNumber"> 004 </span>ศิลาไปโดยลำดับ    ถึงบ้านนั้น   เที่ยวถามถึงเรือนของมหาธรรมปาละว่า
<span class="LineNumber"> 005 </span>หลังไหน  รู้แห่งแล้วก็ไปยืนอยู่ที่ประตู.
<span class="LineNumber"> 006 </span>         พวกทาสของพราหมณ์ที่เห็นก่อน   ต่างก็รับร่มรับรองเท้าจากมือ
<span class="LineNumber"> 007 </span>ของอาจารย์   และรับกระสอบจากมือของคนรับใช้   เมื่ออาจารย์กล่าวว่า
<span class="LineNumber"> 008 </span>พวกท่านจงไปบอกบิดาของกุมารว่า       อาจารย์ของธรรมปาลกุมารบุตร
<span class="LineNumber"> 009 </span>ของท่านมายืนอยู่ที่ประตู   พวกทาสรับคำว่า  ดีแล้ว  แล้วก็พากันไปบอก
<span class="LineNumber"> 010 </span>พราหมณ์รีบไปที่ใกล้ประตู     เชื้อเชิญว่า     มาข้างนี้เถิดท่าน     แล้วนำ
<span class="LineNumber"> 011 </span>อาจารย์ขึ้นเรือน   ให้นั่งบนบัลลังก์      ทำกิจทุกอย่างมีล้างเท้าเป็นต้น
<span class="LineNumber"> 012 </span>อาจารย์บริโภคอาหารแล้ว    เวลานั่งสนทนากันอยู่ตามสบาย    จึงแสร้ง
<span class="LineNumber"> 013 </span>กล่าวว่า ท่านพราหมณ์  ธรรมปาลกุมารบุตรของท่านเป็นคนมีสติปัญญา
<span class="LineNumber"> 014 </span>เรียนจบไตรเพทและศิลปะ ๑๘  ประการแล้ว  แต่ได้ตายเสียแล้วด้วยโรค
<span class="LineNumber"> 015 </span>อย่าง  ๑    สังขารทั้งปวงไม่เที่ยง   ท่านอย่าเศร้าโศกไปเลย.
<span class="LineNumber"> 016 </span>         พราหมณ์ตบมือหัวเราะดังลั่น  เมื่ออาจารย์ถามว่า  ท่านพราหมณ์
<span class="LineNumber"> 017 </span>ท่านหัวเราะอะไร ?  ก็ตอบว่า  ลูกฉันยังไม่ตาย  ที่ตายนั้นจักเป็นคนอื่น
<span class="LineNumber"> 018 </span>อาจารย์กล่าวว่า    ท่านพราหมณ์    ท่านได้เห็นกระดูกบุตรของท่านแล้ว
<span class="LineNumber"> 019 </span>จงเชื่อเถิด แล้วนำกระดูกออกกล่าวว่า  นี่กระดูกบุตรของท่าน  พราหมณ์
<span class="LineNumber"> 020 </span>กล่าวว่า      นี้จักเป็นกระดูกแพะหรือกระดูกสุนัข     แต่ลูกฉันยังไม่ตาย
