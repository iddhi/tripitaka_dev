<span class="LineNumber"> 001 </span>สัตว์ของพระองค์แก่หม่อมฉัน  แม้ถูกพระราชาทรงห้ามว่า  ไม่อาจให้ได้
<span class="LineNumber"> 002 </span>ก็ทรงรบเร้าบ่อย  ๆ.   พระราชาจึงตรัสว่า   ถ้าหากฉันจักให้มนต์นี้แก่เธอ
<span class="LineNumber"> 003 </span>ไซร้  ฉันก็จักตาย.    พระนางทูลว่า    ข้าแต่สมมติเทพ   ถึงพระองค์จะ
<span class="LineNumber"> 004 </span>สิ้นพระชนม์  ก็จงประทานแก่หม่อมฉัน.   เพราะพระราชาเป็นผู้ชื่อว่า  
<span class="LineNumber"> 005 </span>ตกอยู่ในอำนาจมาตุคาม  จึงทรงรับคำว่า   ดีละ   แล้วทรงตัดสินพระทัย
<span class="LineNumber"> 006 </span>ว่า    เราจักให้มนต์แต่พระราชเทวี     แล้วจึงจะเข้ากองไฟ    ดังนี้แล้วได้
<span class="LineNumber"> 007 </span>เสด็จเข้าไปยังพระราชอุทยานด้วยราชรถ.  ขณะนั้นท้าวสักกะทรงตรวจดู
<span class="LineNumber"> 008 </span>สัตวโลกอยู่    ทรงเห็นเหตุการณ์นี้     แล้วทรงดำริว่า    พระราชาเขลา
<span class="LineNumber"> 009 </span>องค์นี้อาศัยมาตุคาม    เสด็จไปด้วยหมายพระทัยว่า   จักเข้ากองไฟ   เรา
<span class="LineNumber"> 010 </span>จักให้ชีวิตแก่เขา    แล้วทรงพาเอาอสุรกัญญา    ทรงพระนามว่า     สุชา
<span class="LineNumber"> 011 </span>มายังกรุงพาราณสี     ทรงทำให้นางสุชาเป็นแพะตัวเมีย     พระองค์เอง
<span class="LineNumber"> 012 </span>เป็นแพะตัวผู้   แล้วทรงอธิษฐานว่า   ขออย่าให้มหาชนเห็น   แล้วได้อยู่
<span class="LineNumber"> 013 </span>ข้างหน้าราชรถ.    พระราชาได้ทอดพระเนตรเห็นแพะนั้น    และม้าที่
<span class="LineNumber"> 014 </span>เทียมรถก็เห็นด้วย.   แต่ใครคนอื่นไม่เห็น.  แพะตัวผู้ทำท่าจะเสพเมถุน
<span class="LineNumber"> 015 </span>กับแพะตัวเมีย  เพื่อจะสร้างเรื่องราวขึ้น.   ม้าเทียมรถตัวหนึ่ง  เห็นแพะ
<span class="LineNumber"> 016 </span>นั้น   จึงพูดว่า   เจ้าเพื่อนแพะเอ๋ย   เมื่อก่อนพวกเราได้ยินเขาเล่ากันว่า
<span class="LineNumber"> 017 </span>พวกแพะโง่  ไม่มีความละอาย   และไม่เห็นเรื่องนั้น   แต่แกทำอนาจาร
<span class="LineNumber"> 018 </span>ที่จะต้องทำในที่ลับ  ซึ่งเป็นสถานที่ปกปิดต่อหน้าพวกเรามีจำนวนเท่านี้
<span class="LineNumber"> 019 </span>ที่กำลังดูอยู่นั่นเอง   แกไม่ละอาย   คำที่พวกข้าพเจ้าได้ยินมาแต่ก่อนนั้น
<span class="LineNumber"> 020 </span>สมกับเหตุการณ์ที่ได้เห็นอยู่นี้   แล้วได้กล่าวคาถาที่ ๑ ว่า :-
