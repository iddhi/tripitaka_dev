<span class="LineNumber"> 001 </span>         <B>[๑๐๘๕]  ความยินดีของผู้อยู่ครองเรือนนี่แหละ.
<span class="LineNumber"> 002 </span>           เป็นเสมือนเชือกผูกเหนี่ยวไว้  ธีรชนตัดเชือก
<span class="LineNumber"> 003 </span>           นี้ได้แล้ว  ไม่อาลัยไยดี  จะละกามสุข  แล้วหลีก 
<span class="LineNumber"> 004 </span>           เว้นหนี้.</B>
<span class="LineNumber"> 005 </span>                               <I>จบ  สุสีมชาดกที่  ๖</I>

<span class="LineNumber"> 006 </span>                         <H1>อรรถกถาสุสีมชาดกที่  ๖</H1>

<span class="LineNumber"> 007 </span>         พระศาสดาเมื่อประทับอยู่   ณ   พระวิหารเชตวัน   ทรงปรารภ
<span class="LineNumber"> 008 </span>มหาภิเนษกรมณ์   แล้วตรัสเรื่องนี้  มีคำเริ่มต้นว่า   <B>กาฬานิ  เกสานิ  ปุเร
<span class="LineNumber"> 009 </span>อเหสุํ</B>  ดังนี้.
<span class="LineNumber"> 010 </span>         ในสมัยนั้น   ภิกษุทั้งหลายพากันนั่งที่ธรรมสภา   พรรณนาถึง
<span class="LineNumber"> 011 </span>การเสด็จออกอภิเนษกรมณ์ของพระทศพล.  พระศาสดาเสด็จมาถึง  แล้ว
<span class="LineNumber"> 012 </span>ตรัสถามว่า   ดูก่อนภิกษุทั้งหลาย   เธอทั้งหลายนั่งสนทนากันด้วยเรื่อง
<span class="LineNumber"> 013 </span>อะไรหนอ ?  เมื่อภิกษุทั้งหลายกราบทูลว่า   ด้วยเรื่องชื่อนี้    แล้วตรัสว่า
<span class="LineNumber"> 014 </span>ดูก่อนภิกษุทั้งหลาย       การที่เราตถาคตผู้บำเพ็ญบารมีเต็มแล้วมากมาย
<span class="LineNumber"> 015 </span>หลายแสนโกฏิกัปป์ออกสู่มหาภิเนษกรมณ์ในบัดนี้   ไม่น่าอัศจรรย์   แม้
<span class="LineNumber"> 016 </span>ในกาลก่อนเราตถาคตก็ทอดทิ้งราชสมบัติ      ในกาสิกรัฐประมาณสาม-
<span class="LineNumber"> 017 </span>ร้อยโยชน์ออกสู่อภิเนษกรมณ์เหมือนกัน       แล้วได้ทรงนำเอาเรื่องใน
<span class="LineNumber"> 018 </span>อดีตมาสาธก   ดังต่อไปนี้ :-
