<span class="LineNumber"> 001 </span>เธอเป็นคนมักโกรธจริงหรือ ?   เมื่อภิกษุนั้นกราบทูลว่า   จริงพระเจ้าข้า
<span class="LineNumber"> 002 </span>ดังนี้    จึงตรัสว่า   ดูก่อนภิกษุ   ขึ้นชื่อว่าความโกรธ    เธอควรจะห้ามเสีย
<span class="LineNumber"> 003 </span>อันความโกรธเห็นปานนี้  ที่จะทำประโยชน์ให้ในโลกนี้และโลกหน้าเป็น
<span class="LineNumber"> 004 </span>ไม่มี    เธอบวชในศาสนาของพระพุทธเจ้าที่ไม่โกรธแล้ว    เหตุไรจึงยัง
<span class="LineNumber"> 005 </span>โกรธเล่า ?   จริงอยู่โบราณกบัณฑิตทั้งหลาย    แม้บวชแล้วในลัทธินอก
<span class="LineNumber"> 006 </span>พุทธศาสนา  ก็ยังไม่ทำความโกรธ   ดังนี้แล้ว  ทรงนำเอาเรื่องในอดีตมา
<span class="LineNumber"> 007 </span>สาธก   ดังต่อไปนี้ :- 
<span class="LineNumber"> 008 </span>         ในอดีตกาล  เมื่อพระเจ้าพรหมทัต ครองราชสมบัติ อยู่ในพระนคร
<span class="LineNumber"> 009 </span>พาราณสี   ณ    นิคมของชาวกาสีแห่งหนึ่ง    มีพราหมณ์คนหนึ่ง   เป็น
<span class="LineNumber"> 010 </span>ผู้มั่งคั่ง   มีโภคทรัพย์มาก    แต่ไม่มีบุตร    นางพราหมณีภรรยาของเขา
<span class="LineNumber"> 011 </span>อยากได้บุตร  คราวนั้นพระโพธิสัตว์จุติจากพรหมโลก  มาบังเกิดในท้อง
<span class="LineNumber"> 012 </span>นางพราหมณี  ในวันตั้งชื่อกุมารนั้น   ญาติทั้งหลายตั้งชื่อว่า  โพธิกุมาร
<span class="LineNumber"> 013 </span>ครั้นเจริญวัยแล้ว    ไปเมืองตักกศิลาเรียนศิลปะทุกอย่างสำเร็จแล้วกลับ
<span class="LineNumber"> 014 </span>มา      มารดาบิดาได้นำกุมาริกา    ผู้มีตระกูลเสมอกันมาให้เขาผู้ซึ่งยังไม่
<span class="LineNumber"> 015 </span>ปรารถนาเลย    แม้กุมาริกานั้นก็จุติจากพรหมโลกเหมือนกัน    มีรูปร่าง
<span class="LineNumber"> 016 </span>งามเลิศเปรียบด้วยเทพอัปสร      โพธิกุมารกับนางกุมาริกาต่างไม่
<span class="LineNumber"> 017 </span>ปรารถนาเป็นสามีภรรยากัน   ญาติทั้งหลายก็จัดการอาวาหวิวาหมงคลให้
<span class="LineNumber"> 018 </span>ก็ชนแม้ทั้งสองนั้นไม่เคยมีความฟุ้งซ่านด้วยกิเลส     เพียงแต่จะแลดูกัน
<span class="LineNumber"> 019 </span>ด้วยอำนาจแห่งราคะก็มิได้มี    ขึ้นชื่อว่าเมถุนธรรม    ไม่เคยประสบแม้
<span class="LineNumber"> 020 </span>ในฝัน   ทั้งสองได้เป็นผู้มีศีลบริสุทธิ์  ด้วยประการฉะนี้.
