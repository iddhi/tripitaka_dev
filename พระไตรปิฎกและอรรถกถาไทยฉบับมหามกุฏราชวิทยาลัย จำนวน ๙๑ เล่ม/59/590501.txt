<span class="LineNumber"> 001 </span>พอล่วงไปปีที่  ๓    นายสุมังคละได้พาลูกเมียมา.  อำมาตย์รู้ว่า  พระราชา
<span class="LineNumber"> 002 </span>มีพระทัยอ่อนลงแล้ว   จึงพานายสุมังคละ ไปยืนที่ประตูพระราชวัง  แล้ว
<span class="LineNumber"> 003 </span>กราบทูลพระราชาว่า    นายสุมังคละมา.     พระราชารับสั่งให้เรียกนาย
<span class="LineNumber"> 004 </span>สุมังคละมา    ทรงทำปฏิสัณถาร   แล้วตรัสว่า   สุมังคละ   เหตุไรท่านจึง
<span class="LineNumber"> 005 </span>ฆ่าพระปัจเจกพุทธเจ้าผู้เป็นบุญเขตของเราเสีย ?   นายสุมังคละกราบทูล
<span class="LineNumber"> 006 </span>ว่า   ข้าแต่พระองค์ผู้สมมติเทพ   ข้าพระองค์มิได้มีเจตนาฆ่าพระปัจเจก-
<span class="LineNumber"> 007 </span>พุทธเจ้า   ข้าพระองค์เข้าใจผิด    คิดว่าเป็นเนื้อจึงได้ยิงไป    ดังนี้แล้วได้ 
<span class="LineNumber"> 008 </span>กราบทูลเหตุการณ์ที่เป็นมานั้นให้ทรงทราบ.   ลำดับนั้น   พระราชาทรง
<span class="LineNumber"> 009 </span>ปลอบโยนเขาว่า   ถ้าเช่นนั้น     ท่านอย่ากลัวเลย     แล้วตั้งให้เป็นผู้เฝ้า
<span class="LineNumber"> 010 </span>พระราชอุทยานอีก.
<span class="LineNumber"> 011 </span>         ลำดับนั้น   อำมาตย์ได้กราบทูลถามว่า  ข้าแต่พระองค์ผู้สมมติเทพ
<span class="LineNumber"> 012 </span>เหตุไรพระองค์    แม้ได้ฟังคุณของนายสุมังคละถึง  ๒ ครั้ง     ก็ไม่ตรัส
<span class="LineNumber"> 013 </span>อะไร  ๆ     แต่พอได้ฟังในครั้งที่  ๓       เหตุไรจึงทรงเรียกมาอนุเคราะห์.
<span class="LineNumber"> 014 </span>พระราชาตรัสว่า   แน่ะพ่อ   ธรรมดาพระราชากำลังพิโรธ     ทำอะไรลง
<span class="LineNumber"> 015 </span>ไปด้วยความผลุนผลันไม่สมควร   ฉะนั้นครั้งก่อน ๆ เราจึงนิ่งเสีย   ครั้ง
<span class="LineNumber"> 016 </span>ที่  ๓  เรารู้ใจของเราว่า      ความโกรธนายสุมังคละอ่อนลงแล้ว     จึงให้
<span class="LineNumber"> 017 </span>เรียกเขามา  ดังนี้    เมื่อจะทรงแสดงราชวัตร  ได้ตรัสคาถาเหล่านี้  ความ
<span class="LineNumber"> 018 </span>ว่า :-
