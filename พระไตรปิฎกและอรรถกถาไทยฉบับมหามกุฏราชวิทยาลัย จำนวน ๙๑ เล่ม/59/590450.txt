<span class="LineNumber"> 001 </span>         ในกาลต่อมา      พระราชกุมารได้ทรงเจริญวัยขึ้นมีพระชนมายุได้
<span class="LineNumber"> 002 </span>๑๖   ชันษา.     จึงพราหมณ์ได้ให้พระองค์ทรงจับปลายไม้เท้าจูงไปถึงท่า
<span class="LineNumber"> 003 </span>อาบน้ำแล้ว   ได้ลืมตาขึ้นมองดู.    พระราชกุมารตรัสว่า  ดูก่อนพราหมณ์
<span class="LineNumber"> 004 </span>ท่านเป็นคนตาบอดไม่ใช่หรือ ?   เขาทูลว่า   ข้าพเจ้าไม่ใช่คนตาบอด  แต่
<span class="LineNumber"> 005 </span>ใช้อุบายนี้รักษาชีวิตไว้   แล้วทูลว่า   ท่านรู้จักบิดาของท่านไหม ?   เมื่อ
<span class="LineNumber"> 006 </span>พระราชกุมารตรัสบอกว่า     เรารู้คนคนนั้น  เป็นบิดาของเรา     จึงทูลว่า
<span class="LineNumber"> 007 </span>คนคนนี้ไม่ใช่บิดาของท่าน         แต่บิดาของท่านได้แก่พระเจ้าพาราณสี
<span class="LineNumber"> 008 </span>คนคนนี้เป็นทาสของท่าน   เขาปฏิบัติผิดในมารดาของท่านแล้ว  ฆ่าบิดา 
<span class="LineNumber"> 009 </span>ของท่านแล้วฝังไว้ที่ตรงนี้   ดังนี้แล้วนำเอากระดูกมาให้ดู  พระราชกุมาร
<span class="LineNumber"> 010 </span>ได้ทรงเกิดความกริ้วขึ้นเป็นกำลัง.  ลำดับนั้น  เมื่อพระราชกุมารตรัสถาม
<span class="LineNumber"> 011 </span>ปุโรหิตนั้นว่า   บัดนี้    เราจะทำอย่างไร ?   ปุโรหิตจึงทูลว่า   สิ่งใดที่เขา
<span class="LineNumber"> 012 </span>ทำแก่พระราชบิดาของพระองค์ที่ท่าน้ำนี้นั่นเอง    พระองค์จงทรงกระทำ
<span class="LineNumber"> 013 </span>สิ่งนั่นเถิด      แล้วได้ทูลบอกความเป็นไปทั้งหมดให้ทรงทราบ   แล้วได้
<span class="LineNumber"> 014 </span>ให้พระราชกุมารทรงศึกษา   การตีกระบี่กระบองอยู่  ๒,  ๓  วัน.   อยู่มา
<span class="LineNumber"> 015 </span>วันหนึ่ง  พระราชกุมารทรงถือพระขรรค์กับพระภูษาชุบสรงแล้วกล่าวว่า
<span class="LineNumber"> 016 </span>ไปอาบน้ำเถิดพ่อครับ.  ปรันตปะตอบว่า  ดีละ  แล้วก็ไปกับพระราชกุมาร
<span class="LineNumber"> 017 </span>นั้น.   ต่อมาในเวลาเขาลงอาบน้ำ    พระราชกุมารจึงใช้พระหัตถ์ขวาทรง
<span class="LineNumber"> 018 </span>ถือดาบ   พระหัตถ์ซ้ายทรงจับมวยผมแล้วตรัสว่า  ได้ทราบว่าเจ้าจับพระ-
<span class="LineNumber"> 019 </span>จุฬาของเสด็จพ่อของฉันแล้วปลงพระชนม์ของพระองค์ผู้ทรงร้องอยู่ที่ท่า
<span class="LineNumber"> 020 </span>น้ำนี้นั่นเอง  ฝ่ายฉันก็จักทำเจ้าอย่างนั้นเหมือนกัน.   เขากลัวภัยคือความ
<span class="LineNumber"> 021 </span>ตาย   โอดครวญไปพลางกล่าวคาถา  ๒  คาถาไปพลางว่า :-
