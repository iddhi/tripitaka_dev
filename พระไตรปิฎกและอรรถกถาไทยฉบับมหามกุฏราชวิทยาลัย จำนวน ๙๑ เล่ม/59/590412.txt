<span class="LineNumber"> 001 </span>ฝ่ายอุบาสกไปสู่ที่ที่ตนต้องการทำกิจเสร็จแล้ว กลับมากรุงสาวัตถีอีกได้ไป
<span class="LineNumber"> 002 </span>สู่พระวิหารเชตวัน  บูชาพระตถาคต   ถวายนมัสการแล้วนั่ง  เมื่อพระองค์
<span class="LineNumber"> 003 </span>ตรัสถามว่า    ดูก่อนอุบาสก    ท่านไม่ปรากฏตัวหรือ ?    แล้วจึงกราบทูล
<span class="LineNumber"> 004 </span>เนื้อความนั้น.  พระศาสดาตรัสว่า  ดูก่อนอุบาสก  ก็ท่านเองไม่หลับนอน
<span class="LineNumber"> 005 </span>ปฏิบัติอยู่แต่ไม่ได้คุณพิเศษเลย     ฝ่ายบัณฑิตในปางก่อน     เมื่อปฏิบัติ  
<span class="LineNumber"> 006 </span>ก็ได้คุณพิเศษ    ดังนี้    แล้วถูกอุบาสกทูลขอร้อง   จึงทรงนำเอาเรื่องใน
<span class="LineNumber"> 007 </span>อดีตมาสาธก   ดังต่อไปนี้ :- 
<span class="LineNumber"> 008 </span>         ในอดีตกาล     เมื่อพระเจ้าพรหมทัตครองราชสมบัติอยู่ในนคร
<span class="LineNumber"> 009 </span>พาราณสี    พระโพธิสัตว์เกิดในตระกูลพราหมณ์    เติบโตแล้ว    เรียน
<span class="LineNumber"> 010 </span>ศิลปะทุกอย่างที่เมืองตักกศิลาจบ   กลับมาอยู่ที่ท่ามกลางเรือน   ในเวลา
<span class="LineNumber"> 011 </span>ต่อมาก็ออกบวชเป็นฤาษี  ไม่นานเท่าไร  ก็ยังฌานและอภิญญาให้เกิดขึ้น
<span class="LineNumber"> 012 </span>เป็นผู้มีอิริยาบถยืนจงกรมอยู่ในถิ่นป่าหิมพานต์        ไม่เข้าถึงการนอน.
<span class="LineNumber"> 013 </span>จงกรมอยู่ตลอดทั้งคืน.    ลำดับนั้น    เทวดาผู้เกิดบนต้นไม้ใกล้ที่จงกรม
<span class="LineNumber"> 014 </span>ของท่านดีใจ ยืนอยู่ที่ค่าคบต้นไม้  เมื่อจะถามปัญหา  จึงได้กล่าวคาถาที่ ๑
<span class="LineNumber"> 015 </span>ว่า :-
<span class="LineNumber"> 016 </span>                        <B>เมื่อคนทั้งหลายในโลกนี้ตื่นอยู่       ใคร
<span class="LineNumber"> 017 </span>           เป็นผู้หลับแล้ว     แต่เมื่อคนทั้งหลายในโลกนี้
<span class="LineNumber"> 018 </span>           หลับแล้ว    ใครเป็นผู้ตื่น       ใครเข้าใจปัญหา
<span class="LineNumber"> 019 </span>           ข้อนี้ของเรา       ใครจะแก้ปัญหาข้อนั้นของเรา
<span class="LineNumber"> 020 </span>           ได้ ?</B>
