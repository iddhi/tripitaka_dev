<span class="LineNumber"> 001 </span>                        <B>พระราชาทรงปราบชนะทั่วแผ่นดิน   ทรงครอบ
<span class="LineNumber"> 002 </span>              ครองแผ่นดินใหญ่มีมหาสมุทรเป็นขอบเขต  ทรงครอง
<span class="LineNumber"> 003 </span>              มหาสมุทรฝั่งนี้แล้ว  มีพระทัยไม่อิ่ม   ยังปรารถนาแม้
<span class="LineNumber"> 004 </span>              มหาสมุทรฝั่งโน้นต่อไปอีก.
<span class="LineNumber"> 005 </span>                        เมื่อยังระลึกถึงกามอยู่ตราบใด   ก็ไม่ได้ความอิ่ม
<span class="LineNumber"> 006 </span>              ด้วยใจตราบนั้น   ชนเหล่าใดบริบูรณ์ด้วยปัญญา  มีกาย
<span class="LineNumber"> 007 </span>              และใจหลีกเว้นจากกามทั้งหลาย    เห็นโทษด้วยญาณ
<span class="LineNumber"> 008 </span>              ชนเหล่านั้นนั่นแลชื่อว่าเป็นผู้อิ่ม.
<span class="LineNumber"> 009 </span>                        บรรดาความอิ่มทั้งหลาย   ความอิ่มด้วยปัญญา
<span class="LineNumber"> 010 </span>              ประเสริฐ  เพราะผู้อิ่มด้วยปัญญานั้น ย่อมไม่เดือดร้อน
<span class="LineNumber"> 011 </span>              ด้วยกามทั้งหลาย   คนผู้อิ่มด้วยปัญญา    ตัณหาย่อม
<span class="LineNumber"> 012 </span>              กระทำให้อยู่ในอำนาจไม่ได้.
<span class="LineNumber"> 013 </span>                        ไม่พึงสั่งสมกามทั้งหลาย   พึงเป็นผู้มีความปรา-
<span class="LineNumber"> 014 </span>              รถนาน้อย   ไม่มีความละโมบ   บุรุษผู้มีปัญญาเปรียบ
<span class="LineNumber"> 015 </span>              ด้วยมหาสมุทร  ย่อมไม่เดือดร้อนเพราะกามทั้งหลาย.
<span class="LineNumber"> 016 </span>                        ช่างทำรองเท้าหนังเลี้ยงชีพ   เมื่อประกอบรองเท้า
<span class="LineNumber"> 017 </span>              ส่วนใดควรเว้นก็เว้น      เลือกเอาแต่ส่วนที่ดี ๆ  มาทำ
<span class="LineNumber"> 018 </span>              รองเท้าขายได้ราคาแล้ว   ย่อมมีความสุข     เราก็ฉันนั้น
<span class="LineNumber"> 019 </span>              เหมือนกัน   พิจารณาด้วยปัญญาแล้ว   ละทิ้งส่วนแห่ง
<span class="LineNumber"> 020 </span>              กามเสีย    ย่อมถึงความสุข    ถ้าพึงปรารถนาความสุข
<span class="LineNumber"> 021 </span>              ทั้งปวงก็พึงละกามทั้งปวงเสีย.</B>
