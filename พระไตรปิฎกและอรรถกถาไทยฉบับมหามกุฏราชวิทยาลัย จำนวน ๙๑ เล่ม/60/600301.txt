<span class="LineNumber"> 001 </span>            ลำดับนั้น     พระโพธิสัตว์  เสวยพระชาติเป็นมาณพ   ชื่อว่าตักการิยะ
<span class="LineNumber"> 002 </span>เรียนศิลปะในสำนักของเขา.    ปุโรหิตให้รื้อประตูเก่าตั้งใหม่แล้วกราบทูลพระ-
<span class="LineNumber"> 003 </span>ราชาว่า   ข้าแต่พระองค์ผู้สมมติเทพ   ประตูสำเร็จแล้ว   พรุ่งนี้เป็นวันฤกษ์งาม
<span class="LineNumber"> 004 </span>ต้องทำพลียกพระทวารมิให้ล่วงพ้นฤกษ์นั้นไปได้  พระเจ้าข้า. พระราชารับสั่งว่า
<span class="LineNumber"> 005 </span>ถ้าเช่นนั้นท่านอาจารย์ควรจะได้อะไรเพื่อประกอบพิธีพลีกรรม.   เขากราบทูลว่า
<span class="LineNumber"> 006 </span>ข้าแต่พระองค์ผู้สมมติเทพ   พระทวารมีศักดิ์ใหญ่   ต้องเชิญเทพดาผู้มีศักดิ์ให้
<span class="LineNumber"> 007 </span>เข้าครอบครอง  จำต้องฆ่าพราหมณ์ผู้บริสุทธิ์ทั้งสองฝ่าย  คนหนึ่งมีนัยตาเหลือง
<span class="LineNumber"> 008 </span>มีเขี้ยวงอกออกมา   เอาเนื้อและเลือดของเขาทำพลีกรรม    แล้วเอาอ่างฝังลงไป
<span class="LineNumber"> 009 </span>ใต้พระทวาร   ตั้งพระทวารบนนั้น     อย่างนี้จึงจักเกิดสวัสดีแก่พระองค์และแก่
<span class="LineNumber"> 010 </span>พระนครพระเจ้าข้า.  พระราชารับสั่งว่า  ดีละท่านอาจารย์ เชิญท่านฆ่าพราหมณ์
<span class="LineNumber"> 011 </span>เช่นนั้นแล้วยกประตูพระนครเถิด.    เขาดีใจเกิดลำพองว่า    พรุ่งนี้เป็นได้เห็น
<span class="LineNumber"> 012 </span>หลังปัจจามิตรละ  ครั้นไปถึงเรือนของตนก็ไม่อาจรักษาปากไว้ได้   ละล่ำละลัก
<span class="LineNumber"> 013 </span>บอกเมียว่า   อีคนชั่ว   อีคนจัณฑาล   ตั้งแต่นี้มึงจะชมชื่นกับใครเล่า   พรุ่งนี้
<span class="LineNumber"> 014 </span>กูจะฆ่าชู้ของมึงพลีกรรมเสีย.   ภรรยาเถียงว่า   เขาไม่มีผิด  จักฆ่าเสียเพราะเหตุ
<span class="LineNumber"> 015 </span>อะไรเล่า.   เขาตอบว่า    พระราชารับสั่งให้กูทำพลีกรรมด้วยเนื้อและเลือดของ
<span class="LineNumber"> 016 </span>พราหมณ์ที่มีเขี้ยวและตาเหลืองตั้งพระทวาร   ก็ชู้ของมึงมีเขี้ยวและตาเหลือง
<span class="LineNumber"> 017 </span>กูจักฆ่ามันทำพลีกรรมเสีย.
<span class="LineNumber"> 018 </span>            นางจึงส่งข่าวไปถึงสำนักของชู้ว่า      ข่าวว่าพระราชาทรงประสงค์จะ
<span class="LineNumber"> 019 </span>ฆ่าพวกพราหมณ์ผู้มีเขี้ยวและตาเหลืองทำพลีกรรม       ถ้าเธออยากจะมีชีวิต
<span class="LineNumber"> 020 </span>อยู่      ก็จงชักชวนพวกพราหมณ์ผู้มีลักษณะเช่นเดียวกับเธอหนีไปเสียให้ทัน
<span class="LineNumber"> 021 </span>กาลทีเดียวเถิด.    เขาทำตามนั้น    ข่าวนั้นได้เลื่องลือไปในพระนคร.     พวก
<span class="LineNumber"> 022 </span>พราหมณ์ที่มีเขี้ยวและตาเหลืองทุกคนพากันหนีออกจากพระนครทุกแห่ง. 
<span class="LineNumber"> 023 </span>ปุโรหิตมิได้ล่วงรู้ความศัตรูหนีไปแล้ว   เข้าเฝ้าพระราชาแต่เช้าตรู่   กราบทูลว่า
