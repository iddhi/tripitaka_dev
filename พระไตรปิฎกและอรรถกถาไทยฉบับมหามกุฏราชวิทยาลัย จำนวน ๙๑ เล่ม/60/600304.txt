<span class="LineNumber"> 001 </span>            พระมหาสัตว์ครั้นกล่าวแล้วอย่างนี้    จึงกล่าวต่อไปว่า    ท่านอาจารย์
<span class="LineNumber"> 002 </span>ท่านไม่รักษาวาจา    ถึงความทุกข์ผู้เดียวเท่านั้นก็หาไม่   แม้คนพวกอื่น  ก็ถึง
<span class="LineNumber"> 003 </span>ความทุกข์เหมือนกัน    แล้วนำอดีตนิทานมาแสดงดังต่อไปนี้
<span class="LineNumber"> 004 </span>            เล่ากันมาว่า   ในกาลก่อน  ในกรุงพาราณสี  ได้มีหญิงแพศยาคนหนึ่ง
<span class="LineNumber"> 005 </span>นามว่า  <B>กาลี</B>   น้องชายของนางชื่อว่า  <B>ตุณฑิละ.</B>   วันหนึ่ง  นางกาลีรับเงิน
<span class="LineNumber"> 006 </span>๑,๐๐๐  กระษาปณ์.   แต่ตุณฑิละ   เป็นนักเลงหญิง   นักเลงสุรา  ทั้งเป็นนักเลง
<span class="LineNumber"> 007 </span>เล่นการพนัน.   นางให้ทรัพย์เขา   เขาเอาทรัพย์ที่ได้แล้ว ๆ   ไปทำลายฉิบหาย
<span class="LineNumber"> 008 </span>หมด. ถึงนางจะห้ามปรามเขาก็ไม่สามารถที่จะห้ามได้. วันหนึ่งเขาเล่นการพนัน
<span class="LineNumber"> 009 </span>แพ้ ต้องจำนำผ้านุ่ง  เอาเสื่อลำแพนนุ่งมาสู่เรือนของนาง.  ก็พวกสาวใช้ของนาง
<span class="LineNumber"> 010 </span>ต่างได้รับกำชับไว้ว่า   เวลาตุณฑิละมาถึง   ไม่ต้องให้อะไร    จับคอเขาไล่ออก
<span class="LineNumber"> 011 </span>ไปเสีย.  พวกนั้นจึงพากันทำอย่างนั้น. เขาไปยืนร้องไห้อยู่ใกล้ประตู.   ลำดับนั้น
<span class="LineNumber"> 012 </span>ลูกชายของเศรษฐีคนหนึ่ง  นำทรัพย์มาให้นางกาลีครั้งละ  ๑,๐๐๐   กระษาปณ์
<span class="LineNumber"> 013 </span>เป็นนิตย์    วันหนึ่งเห็นเขาก็ถามว่า   ตุณฑิละเอ๋ย   ร้องไห้ทำไม.    ตุณฑิละ
<span class="LineNumber"> 014 </span>ตอบว่า  นายจ๋า   ผมแพ้การพนันนั้นมาหาพี่สาวของผม    พวกสาวใช้เหล่านั้น
<span class="LineNumber"> 015 </span>มันพากันจับคอผมไล่ออกมา.   เขาบอกว่า  ถ้าเช่นนั้นรอก่อน  ฉันจะช่วยบอก
<span class="LineNumber"> 016 </span>พี่สาวของแกให้   แล้วก็ไปบอกนางว่า   น้องชายของเธอนุ่งเสื่อลำแพนยืนอยู่ที่
<span class="LineNumber"> 017 </span>ประตู  ทำไมเธอถึงไม่ให้ผ้าผ่อนเขาบ้างละ.  นางตอบว่า  ฉันไม่ให้ละ  ถ้าคุณ
<span class="LineNumber"> 018 </span>มีแก่ใจ คุณก็ให้เขาซิ.  ก็ในเรือนหญิงแพศยานั้นมีธรรมเนียมประพฤติติดต่อกัน
<span class="LineNumber"> 019 </span>มาดังนี้  จากเงิน  ๑,๐๐๐  กระษาปณ์   ๕๐๐  กระษาปณ์เป็นของหญิงแพศยา  ๕๐๐
<span class="LineNumber"> 020 </span>กระษาปณ์  เป็นมูลค่าของผ้าของหอมและดอกไม้  ชายที่พากันมา   นุ่งผ้าที่ได้
<span class="LineNumber"> 021 </span>ในเรือนนั้นอยู่ตลอดคืน   รุ่งขึ้นเมื่อจะไป   ก็ผลัดผ้านั้นไว้    นุ่งผ้าที่ตนนำมา
<span class="LineNumber"> 022 </span>นั้นแลกลับไป เหตุนั้นลูกชายเศรษฐี จึงนุ่งผ้าที่นางให้แล้วให้ของตนแก่ตุณฑิละ
