<span class="LineNumber"> 001 </span>พุทธเจ้า  เปลื้องมหาชนให้พ้นจากเครื่องผูกพันคือกิเลส  ด้วยจตุราริยสัจเทศนา
<span class="LineNumber"> 002 </span>ทำพระนครคือพระนิพพานให้เต็มแล้วเสด็จปรินิพพาน     ครั้นกาลล่วงมานาน
<span class="LineNumber"> 003 </span>ศาสนาก็เสื่อม  ภิกษุทั้งหลายเลี้ยงชีพด้วยการแสวงหาไม่สมควร  ทำการเกี่ยวข้อง
<span class="LineNumber"> 004 </span>กับพวกภิกษุณีจนมีบุตรธิดา ภิกษุ  ภิกษุณี  อุบาสกและพราหมณ์  ต่างละธรรม
<span class="LineNumber"> 005 </span>ของตนเสียสิ้น   โดยมากพวกมนุษย์ประพฤติอกุศลกรรมบถสิบ   ผู้ที่ตายไป ๆ
<span class="LineNumber"> 006 </span>จึงไปอัดแน่นกันอยู่ในอบาย.
<span class="LineNumber"> 007 </span>            ครั้งนั้น    ท้าวสักกเทวราชไม่เห็นเทวบุตรใหม่ ๆ จึงตรวจดูมนุษยโลก
<span class="LineNumber"> 008 </span>ก็ทรงทราบว่า  พวกมนุษยโลกไปเกิดในอบาย   ทรงเล็งเห็นความที่ศาสนาของ
<span class="LineNumber"> 009 </span>พระศาสดาเสื่อมโทรม  ทรงดำริว่า  จักทำอย่างไรดีหนอ    ทรงเห็นอุบายมีอยู่
<span class="LineNumber"> 010 </span>อย่างหนึ่ง   จึงตกลงพระทัยว่า  เราจักต้องทำให้มหาชนกลัว   สะดุ้งหวาดเสียว
<span class="LineNumber"> 011 </span>แล้วค่อยปลอบโยนแสดงธรรม    ยกย่องพระศาสนาที่เสื่อมแล้วให้ถาวรต่อไปได้
<span class="LineNumber"> 012 </span>อีกพันปี      รับสั่งให้มาตลีเทพบุตรแปลงเพศเป็นสุนัขดำใหญ่เท่าม้าอาชาไนย
<span class="LineNumber"> 013 </span>มีรูปร่างดุร้าย   มีเขี้ยวโตเท่าผลกล้วย   มีรัศมีร้อนเป็นไฟ   พลุ่งออกจากเขี้ยว
<span class="LineNumber"> 014 </span>ทั้งสี่  รูปพิลึกน่าสะพรึงกลัว หญิงมีครรภ์เห็นเข้าอาจแท้งลูก  มีเชือกผูกอยู่ห้าแห่ง
<span class="LineNumber"> 015 </span>คือที่เท้าทั้งสี่และที่คอ  บนศีรษะประดับพวงดอกไม้แดง  ท้าวสักกะแปลงเพศ
<span class="LineNumber"> 016 </span>เป็นนายพรานป่า   นุ่งห่มผ้าย้อมน้ำฝาด   มุ่นผมข้างหน้าไว้ข้างหลังแล้วประดับ
<span class="LineNumber"> 017 </span>พวงดอกไม้แดง   มือขวาถือปลายเชือกที่ผูกสุนัข   มือซ้ายถือธนูใหญ่มีสาย  มีสี
<span class="LineNumber"> 018 </span>ดังแก้วประพาฬ    กวัดแกว่งวชิราวุธด้วยพระนขา    เหาะลงในที่ห่างพระนคร
<span class="LineNumber"> 019 </span>โยชน์หนึ่ง  ส่งเสียงขึ้นสามครั้งว่า  มนุษย์ผู้เจริญทั้งหลาย   โลกจักพินาศทำให้
<span class="LineNumber"> 020 </span>มนุษย์ทั้งหลายหวาดเสียว  แล้วไปชานพระนครส่งเสียงขึ้นอีก   พวกมนุษย์เห็น
<span class="LineNumber"> 021 </span>สุนัขนั้นก็หวาดเสียว    พากันเข้าพระนคร    กราบทูลความเป็นไปให้พระราชา
<span class="LineNumber"> 022 </span>ทรงทราบ  พระราชารับสั่งให้ปิดพระนครโดยด่วน  ท้าวสักกะได้โดดข้ามกำแพง
