<span class="LineNumber"> 001 </span>ค่อยคุ้นเคยโดยลำดับ.  ครั้นวันหนึ่ง  พระราชาตรัสถามเขาว่า  มาณพ   เจ้านำ
<span class="LineNumber"> 002 </span>มะม่วงอันสมบูรณ์ด้วยกลิ่นและรสเห็นปานนี้     ในสมัยมิใช่ฤดูกาลมาจากไหน
<span class="LineNumber"> 003 </span>นาคครุฑหรือเทพเจ้าองค์ใดให้แก่เจ้า หรือไฉน หรือว่าทั้งนี้เป็นกำลังแห่งมนต์
<span class="LineNumber"> 004 </span>เขากราบทูลว่า    ขอเดชะ  พระมหาราชเจ้า   ใคร ๆ  มิได้ให้แก่ข้าพระพุทธเจ้า
<span class="LineNumber"> 005 </span>แต่มนต์อันหาค่ามิได้ของข้าพระพุทธเจ้ามีอยู่  นี้เป็นกำลังแห่งมนต์นั้นพระเจ้าข้า
<span class="LineNumber"> 006 </span>ตรัสว่า  ถ้าอย่างนั้นพวกเราจะขอดูกำลังมนต์ของเจ้าสักวันหนึ่ง.  เขากราบทูลว่า
<span class="LineNumber"> 007 </span>ขอเดชะใต้ฝ่าละอองธุลีพระบาทปกเกล้าปกกระหม่อม  ข้าพระพุทธเจ้าจักแสดง
<span class="LineNumber"> 008 </span>ถวายพระเจ้าข้า.
<span class="LineNumber"> 009 </span>            วันรุ่งขึ้นพระราชาเสด็จไปสู่พระอุทยานกับตรัสว่า     เจ้าจงแสดงเถิด.
<span class="LineNumber"> 010 </span>เขารับพระดำรัสว่า   สาธุ    เดินเข้าไปใกล้ต้นมะม่วง      ยืนในระยะ ๗   ก้าว
<span class="LineNumber"> 011 </span>ร่ายมนต์วักน้ำสาดต้น.    ทันใดนั้นเอง    ต้นมะม่วงก็เผล็ดผลโดยนิยมดังกล่าว
<span class="LineNumber"> 012 </span>แล้ว      ในหนหลังนั่นแหละ    ฝนคือผลมะม่วงร่วงพรั่งพรู    เป็นดังมหาเมฆ
<span class="LineNumber"> 013 </span>หลั่งกระแสฝน.      มหาชนพากันให้สาธุการ     แผ่นผ้าได้ถูกชูขึ้นสลอนไป.  
<span class="LineNumber"> 014 </span>พระราชาทรงเสวยผลมะม่วง   ประทานทรัพย์เป็นอันมากแก่เขา   แล้วตรัสถาม
<span class="LineNumber"> 015 </span>ว่า   มาณพ   มนต์อันเป็นอัศจรรย์ของเจ้าเช่นนี้     เจ้าเรียนในสำนักของใคร.
<span class="LineNumber"> 016 </span>มาณพคิดว่า  ถ้าเราจักทูลว่าในสำนักคนจัณฑาล   จักต้องมีความอดสู   และคน
<span class="LineNumber"> 017 </span>ทั้งหลายจักติเตียนได้    อย่ากระนั้นเลย    มนต์ของเราคล่องแคล่วแม่นยำ    คง
<span class="LineNumber"> 018 </span>ไม่เสื่อมหายไปในบัดนี้ดอก  เราจักอ้างอาจารย์ทิศาปาโมกข์  แล้วกระทำมุสาวาท
<span class="LineNumber"> 019 </span>กล่าวว่า     ข้าพระพุทธเจ้าเรียนในสำนักอาจารย์ทิศาปาโมกข์ในเมืองตักกศิลา
<span class="LineNumber"> 020 </span>พระเจ้าข้า   เป็นอันบอกคืนอาจารย์เสีย.  ทันใดนั่นเองมนต์ก็เสื่อม.  พระราชา
<span class="LineNumber"> 021 </span>ทรงโสมนัส   ทรงชวนเขาเข้าสู่พระนคร   วันรุ่งขึ้นทรงพระดำริว่า   เราจักกิน
<span class="LineNumber"> 022 </span>มะม่วง    จึงเสด็จสู่อุทยาน    ประทับนั่งเหนือแผ่นศิลาอันเป็นมงคล    ตรัสว่า
<span class="LineNumber"> 023 </span>มาณพ  เจ้าจงนำมะม่วงมาเถิด.  เขารับพระดำรัสว่าสาธุ  แล้วเข้าไปใกล้ต้นมะม่วง
<span class="LineNumber"> 024 </span>ยืนในระยะ  ๗   ก้าว  คิดว่า  เราจักร่ายมนต์   ครั้นมนต์ไม่ปรากฏ   ก็ทราบว่า
