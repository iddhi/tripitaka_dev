<span class="LineNumber"> 001 </span>เทวราช  ทอดพระเนตรเห็นเทวดาและเทพกัญญาใหม่  ๆ  มากมาย  ทรงนึกว่า
<span class="LineNumber"> 002 </span>เหตุอะไรเล่าหนอ  ก็ทรงทราบเรื่องที่พระราชาขึ้นจากเหวได้เพราะละมั่ง  แล้ว
<span class="LineNumber"> 003 </span>ทรงชักชวนให้ประชาชนดำรงอยู่ในศีล  ทรงพระดำริว่า   มหาชนพากันทำบุญ
<span class="LineNumber"> 004 </span>ด้วยอานุภาพของพระราชา  เหตุนั้นแหละเทวโลกจึงบริบูรณ์   ก็บัดนี้พระราชา
<span class="LineNumber"> 005 </span>เสด็จสู่พระอุทยานเพื่อจะทรงยิงเป้า  เราจักต้องทดลองท้าวเธอดูบ้าง  ให้ท้าวเธอ
<span class="LineNumber"> 006 </span>เปล่งพระสุรสีหนาทประกาศคุณละมั่ง แล้วให้ทรงทราบความที่เราเป็นท้าวสักกะ
<span class="LineNumber"> 007 </span>จักยืนในอากาศแสดงธรรม   กล่าวถึงคุณของเมตตา   และเบญจศีลแล้วกลับมา
<span class="LineNumber"> 008 </span>ได้เสด็จไปสู่พระอุทยาน  ฝ่ายพระราชา    ทรงพระดำริว่า  จักยิงเป้า   ก็ทรง
<span class="LineNumber"> 009 </span>โก่งธนูสอดลูกศร.   ทันใดนั้นท้าวสักกะก็แสดงรูปละมั่งให้ปรากฏระหว่างพระ-
<span class="LineNumber"> 010 </span>ราชาและเป้าด้วยอานุภาพของท้าวเธอ.  พระราชาทรงเห็นแล้วมิได้ปล่อยลูกศร
<span class="LineNumber"> 011 </span>ที่นั้นท้าวสักกะก็เข้าทรงในสรีระของปุโรหิต   ได้กล่าวคาถาว่า
<span class="LineNumber"> 012 </span>                        <B>ข้าแต่พระองค์ผู้ทรงพระปรีชาอันประเสริฐ
<span class="LineNumber"> 013 </span>              พระองค์ทรงสอดลูกศรอันมีปีก   อันจะกำจัดความแกล้ว
<span class="LineNumber"> 014 </span>              กล้าของปรปักษ์ได้เข้าในแล่งแล้ว  จะทรงลังเลอะไร
<span class="LineNumber"> 015 </span>              อีกเล่า   ลูกศรที่ทรงยิงไปแล้วต้องฆ่าละมั่งได้ทันที
<span class="LineNumber"> 016 </span>              ละมั่งนี้คงเป็นพระกระยาหารของพระราชาได้โดยแท้.</B>
<span class="LineNumber"> 017 </span>            บรรดาบทเหล่านั้น   บทว่า   <B>ปตฺตํ</B>  แปลว่า ประกอบด้วยลูกศรอันมีปีก.
<span class="LineNumber"> 018 </span>บทว่า  <B>ปรวิริยฆาตึ</B>   ความว่า  อันจะกำจัดความแกล้วกล้าของข้าศึกเหล่าอื่น.
<span class="LineNumber"> 019 </span>บทว่า  <B>จาเป   สรํ</B>  ความว่า   พระองค์เอาลูกศรกล่าวคือปีกนั่นสอดเข้าไปใน
<span class="LineNumber"> 020 </span>แล่งแล้ว  บัดนี้พระองค์จะลังเลใจอะไรเล่า.  บทว่า  <B>หนฺตุ</B>  ความว่า  ขอลูกศรที่
<span class="LineNumber"> 021 </span>พระองค์ยิงไปแล้วนั่น  จงฆ่าละมั่งนี้โดยทันที.  บทว่า  <B>อนฺนํ  หิ  เอตํ</B>  ความว่า
<span class="LineNumber"> 022 </span>ข้าแต่พระมหาราชผู้มีปรีชาอันประเสริฐ   ชื่อว่าละมั่งคงเป็นพระกระยาหารของ
<span class="LineNumber"> 023 </span>พระราชา  ลำดับนั้น     พระราชาจึงตรัสพระคาถานี้ว่า
