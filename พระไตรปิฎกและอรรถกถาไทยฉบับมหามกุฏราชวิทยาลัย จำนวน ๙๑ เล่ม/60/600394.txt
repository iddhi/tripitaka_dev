<span class="LineNumber"> 001 </span>ทั่วหน้าพากันกราบทูลแด่พระราชาว่า    ดาบสผู้ทรงธรรมเป็นบัณฑิต     เป็น
<span class="LineNumber"> 002 </span>คณะศาสดามาถึงแล้ว.  พระราชาตรัสถามว่า  อยู่ที่ไหน  ทรงสดับว่า  ในอุทยาน
<span class="LineNumber"> 003 </span>ก็ตรัสว่า  ดีละ  วันนี้เราจักไปพบดาบสเหล่านั้น.   ยังมีบุรุษผู้หนึ่งได้ไปบอกแก่
<span class="LineNumber"> 004 </span>อุททาลกะว่า    ข่าวว่าพระราชาจักเสด็จมาเยี่ยมพระคุณเจ้าทั้งหลาย.    เขาเรียก
<span class="LineNumber"> 005 </span>คณะฤาษีบอกว่า  ผู้นิรทุกข์ทั้งหลาย  ข่าวว่าพระราชาจักเสด็จมา  ธรรมดาท่าน
<span class="LineNumber"> 006 </span>ผู้เป็นใหญ่  ทำให้พอใจได้เสียวันหนึ่งแล้ว   ก็พอใจไปตลอดชีพ.   พวกดาบส
<span class="LineNumber"> 007 </span>พากันถามว่า  ท่านอาจารย์ครับ  ก็พวกผมต้องทำอะไรกันเล่า.   เขากล่าวอย่าง
<span class="LineNumber"> 008 </span>นี้ว่า    ในพวกท่านบางพวกจงประพฤติวัคคุลิวัตร    (ข้อปฏิบัติอย่างค้างคาว)
<span class="LineNumber"> 009 </span>บางพวกจงตั้งหน้านั่งกระโหย่ง   บางพวกจงพากันนอนบนหนาม   บางพวกจง
<span class="LineNumber"> 010 </span>ผิงไฟ ๕ กอง   บางพวกจงพากันแช่น้ำ    บางพวกจงพากันสังวัธยายมนต์ในที่
<span class="LineNumber"> 011 </span>นั้น ๆ   พวกดาบสกระทำตามนั้น.    ฝ่ายตนเองชวนดาบสที่ฉลาด ๆ   มีวาทะ
<span class="LineNumber"> 012 </span>คมคาย  ๘ หรือ  ๑๐  รูปไว้ วางคัมภีร์ที่สวยงามไว้บนกากะเยียที่ชวนดู   แวดล้อม
<span class="LineNumber"> 013 </span>ด้วยอันเตวาสิก  นั่งเหนืออาสนะที่จัดไว้เป็นอันดี.   ขณะนั้นพระราชาตรัสชวน
<span class="LineNumber"> 014 </span>ปุโรหิตเสด็จไปพระอุทยานกับบริวารขบวนใหญ่     ทอดพระเนตรเห็นดาบส
<span class="LineNumber"> 015 </span>เหล่านั้นพากันประพฤติตบะผิด ๆ กันอยู่   ทรงเลื่อมใสว่า  ท่านพวกนี้พ้นแล้ว
<span class="LineNumber"> 016 </span>จากภัย ในอบาย   เสด็จถึงสำนักอุททาลกดาบส   ทรงพระปฏิสันถารประทับนั่ง
<span class="LineNumber"> 017 </span>ณ ส่วนข้างหนึ่ง  มีพระมนัสยินดี  เมื่อตรัสสนทนากับท่านปุโรหิต    ตรัสคาถา
<span class="LineNumber"> 018 </span>แรกว่า
<span class="LineNumber"> 019 </span>                        <B>ชฎิลเหล่าใดครองหนังเสือพร้อมเล็บ  ฟันเขลอะ
<span class="LineNumber"> 020 </span>              รูปร่างเลอะเทอะ  ร่ายมนต์อยู่  ชฎิลเหล่านั้นเป็นผู้รู้การ
<span class="LineNumber"> 021 </span>              ประพฤติตบะและการสาธยายมนต์นี้   ในความเพียรที่
<span class="LineNumber"> 022 </span>              มนุษย์จะพึงทำกัน   จะพ้นจากอบายได้ละหรือ.</B>
