<span class="LineNumber"> 001 </span>ตรัสว่า   พระนางผู้ทรงพระเจริญ    เชิญพระนางโปรดปรนปรือหม่อมฉันด้วย
<span class="LineNumber"> 002 </span>ความยินดีในกามเถิด     หม่อมฉันจะถวายถาดโลหะเต็มด้วยเหรียญกระษาปณ์
<span class="LineNumber"> 003 </span>แด่พระนาง  วันนั้นพระราชธิดาตรัสพระคาถาที่  ๗  ว่า
<span class="LineNumber"> 004 </span>                             <B>ธรรมดาว่า     ชายหมายจะให้หญิงเอออวยด้วย
<span class="LineNumber"> 005 </span>              ทรัพย์    ย่อมประมูลราคาขึ้น   จนให้ถึงความพอใจ
<span class="LineNumber"> 006 </span>              ของท่านตรงกันข้าม  ท่านประมูลราคาลดลง   ดังที่เห็น
<span class="LineNumber"> 007 </span>              ประจักษ์อยู่.</B>
<span class="LineNumber"> 008 </span>            คำอันเป็นคาถานั้น  มีอธิบายว่า   บุรุษผู้เจริญ  ท่านช่างโง่   อันธรรมดา
<span class="LineNumber"> 009 </span>ชายหมายจะให้หญิงเอออวยปลงใจตกลงด้วยทรัพย์     เพราะเหตุแห่งความยินดี
<span class="LineNumber"> 010 </span>ด้วยอำนาจกิเลส   ย่อมประมูล   พรรณนา   ชมเชย  ประเล้าประโลมด้วยทรัพย์
<span class="LineNumber"> 011 </span>ที่มากกว่า   จนเป็นที่จุใจนาง   แต่เทวสภาพนี้   ของท่านตรงกันข้ามเลย  เพราะ 
<span class="LineNumber"> 012 </span>ท่านนำทรัพย์มาลดลงเรื่อย ๆ  ดังที่ประจักษ์แก่ข้าพเจ้า   คือวันก่อนนำถาดทอง
<span class="LineNumber"> 013 </span>เต็มด้วยเหรียญทองมา   วันที่สองนำถาดเงินเต็มด้วยเหรียญทอง   วันที่สามนำ
<span class="LineNumber"> 014 </span>ถาดโลหะเต็มด้วยเหรียญกระษาปณ์มา.
<span class="LineNumber"> 015 </span>            ท้าวสักกเทวราชได้ทรงสดับดังนั้นแล้ว    จึงตรัสว่า    ดูก่อนพระนาง-
<span class="LineNumber"> 016 </span>ราชกุมารีผู้ทรงพระเจริญ    หม่อมฉันเป็นพ่อค้าผู้ฉลาด    ย่อมไม่ยังประโยชน์
<span class="LineNumber"> 017 </span>ให้เสื่อมเสียไปโดยไร้ประโยชน์    ถ้าพระนางพึงจำเริญด้วยพระชนมายุ    หรือ
<span class="LineNumber"> 018 </span>ด้วยพระฉวีวรรณไซร้    หม่อมฉันก็พึงนำบรรณาการมาเพิ่มแด่พระนาง    แต่
<span class="LineNumber"> 019 </span>พระนางมีแต่จะเสื่อมไปถ่ายเดียว  เหตุนั้น   หม่อมฉันจำต้องลดจำนวนทรัพย์ลง
<span class="LineNumber"> 020 </span>ดังนี้แล้ว   ทรงภาษิตคาถา  ๓  คาถาว่า
