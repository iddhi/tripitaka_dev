<span class="LineNumber"> 001 </span>บอกไป.   แต่พระกุมารสุรุจิทรงสดับรูปสมบัติของพระนางสุเมธาแล้ว  ก็ติดพระ
<span class="LineNumber"> 002 </span>หทัยด้วยการเกี่ยวข้องโดยสดับ    จึงส่งกระแสพระดำรัสถึงพระราชบิดามารดาว่า
<span class="LineNumber"> 003 </span>หม่อมฉันจักครองนางผู้เดียวเท่านั้น   หม่อมฉันไม่ต้องการกลุ่มสตรี  โปรดเชิญ
<span class="LineNumber"> 004 </span>นางมาเถิด.    พระราชบิดามารดาไม่ทรงขัดพระหทัยของพระกุมาร    ทรงส่ง
<span class="LineNumber"> 005 </span>ทรัพย์เป็นอันมาก    เชิญพระนางมาด้วยบริวารขบวนใหญ่แล้วทรงอภิเษกร่วม
<span class="LineNumber"> 006 </span>กัน  กระทำพระนางให้เป็นพระมเหสีของพระกุมาร.  พระกุมารนั้นทรงพระนาม
<span class="LineNumber"> 007 </span>ว่า  <B>สุรุจิมหาราช</B>  ทรงครองราชสมบัติโดยธรรม  ทรงอยู่ร่วมกับพระนางด้วย
<span class="LineNumber"> 008 </span>ความรัก.  ก็พระนางประทับอยู่ในพระราชวังของท้าวเธอตลอด  ๑๐,๐๐๐  ปี  ไม่
<span class="LineNumber"> 009 </span>ทรงได้พระโอรสหรือพระธิดาเลย. 
<span class="LineNumber"> 010 </span>            ครั้งนั้นชาวเมืองประชุมกันชวนกันร้องขานขึ้นในท้องพระลานหลวง
<span class="LineNumber"> 011 </span>เมื่อท้าวเธอดำรัสว่า     นี่อะไรกัน      ก็กราบทูลว่า     โทษของพระราชาไม่มี
<span class="LineNumber"> 012 </span>พระเจ้าข้า      แต่พระโอรสผู้จะสืบวงศ์ของพระองค์ยังไม่มีเลย     พระองค์ทรง
<span class="LineNumber"> 013 </span>มีพระเทวีพระนางเดียว       ธรรมดาราชสกุลต้องมีหญิง  ๑๖,๐๐๐    นาง   เป็น
<span class="LineNumber"> 014 </span>อย่างต่ำที่สุด      พระองค์โปรดรับกลุ่มสตรีเถิดพระเจ้าข้า      เผื่อบรรดาหญิง
<span class="LineNumber"> 015 </span>เหล่านั้นจักมีสักคนหนึ่งที่มีบุญ     จักได้พระโอรส      ถูกท้าวเธอตรัสห้ามเสีย
<span class="LineNumber"> 016 </span>ว่า  พ่อคุณเอ๋ย   พากันพูดอะไร   เราได้ปฏิญาณไว้แล้วว่า    จักไม่ครองหญิง
<span class="LineNumber"> 017 </span>อื่นเลย     จึงได้เชิญหญิงนี้มาได้     เราไม่มุสาวาทได้     เราไม่ต้องการกลุ่ม
<span class="LineNumber"> 018 </span>แห่งสตรี   เลยพากันหลีกไป.   พระนางสุเมธาทรงสดับพระดำรัสนั้น    ดำริว่า
<span class="LineNumber"> 019 </span>พระราชามิได้ทรงนำสตรีอื่น ๆ  มาเลย    เพราะทรงพระดำรัสตรัสจริงแน่นอน
<span class="LineNumber"> 020 </span>แต่เรานี่แหละจักหามาถวายแก่พระองค์  ทรงดำรงในตำแหน่งพระมเหสีเช่นพระ
<span class="LineNumber"> 021 </span>มารดาของพระราชา  จึงทรงนำมาซึ่งสตรี ๔,๐๐๐  นาง  คือสาวน้อยเชื้อกษัตริย์
<span class="LineNumber"> 022 </span>๑,๐๐๐   เชื้อขุนนาง  ๑,๐๐๐  เชื้อเศรษฐี  ๑,๐๐๐  นางระบำผู้ชำนาญในกระบวน
<span class="LineNumber"> 023 </span>ฟ้อนรำทุกอย่าง   ๑,๐๐๐   คัดที่พอพระหฤทัยของพระนาง.   แม้พวกนั้นพากันอยู่
<span class="LineNumber"> 024 </span>ในราชสกุลตั้ง   ๑๐,๐๐๐  ปี  ก็ไม่ได้พระโอรสหรือธิดาดุจกัน.   พระนางคัดพวก
<span class="LineNumber"> 025 </span>อื่น ๆ  มาถวายคราวละ   ๔,๐๐๐  ถึงสามคราว.    แม้พวกนั้นก็ไม่ได้พระโอรส
