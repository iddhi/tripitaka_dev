<span class="LineNumber"> 001 </span>                        <B>สุกรทั้งหลายช่วยกัน ฆ่าพราหมณ์  และเสือโคร่ง
<span class="LineNumber"> 002 </span>              ทั้ง  ๒ ได้แล้ว   ต่างร่าเริงบันเทิงใจ   พากันบันลือศัพท์
<span class="LineNumber"> 003 </span>              สำเนียงเสียงสนั่น.</B>
<span class="LineNumber"> 004 </span>            ตัจฉกสุกรถามอีกว่า  ศัตรูของพวกเจ้าแม้อื่น ๆ ยังมีหรือ.   พวกสุกร
<span class="LineNumber"> 005 </span>พากันตอบว่า   ไม่มีละนายเอ๋ย  ตกลงกันว่า   พวกเราต้องอภิเษกท่านให้เป็น
<span class="LineNumber"> 006 </span>พระราชา  พากันเที่ยวหาน้ำ   เห็นสังข์สำหรับตักน้ำดื่มของชฎิล   สังข์นั้นเป็น
<span class="LineNumber"> 007 </span>สังข์ทักษิณาวัฏ    (เวียนขวา)   เป็นสังขรัตนะ   จึงตักน้ำมาเต็มสังข์    อภิเษก
<span class="LineNumber"> 008 </span>ตัจฉกสุกร  ณ  โคนต้นมะเดื่อนั้นเอง     แล้วพากันให้นางสุกรสรงน้ำอภิเษก
<span class="LineNumber"> 009 </span>เป็นมเหสีของพญาตัจฉกสุกรนั้น     ตั้งแต่ครั้งนั้น    การนั่งตั่งไม้มะเดื่อ  รดน้ำ
<span class="LineNumber"> 010 </span>ด้วยสังข์ทักษิณาวัฏ   ก็ได้รับประพฤติสืบมา.
<span class="LineNumber"> 011 </span>            พระศาสดา  เมื่อทรงประกาศความแม้นั้น      ตรัสพระคาถาสุดท้ายว่า
<span class="LineNumber"> 012 </span>                        <B>สุกรเหล่านั้นมาประชุมพร้อมกันที่โคนต้นมะเดื่อ
<span class="LineNumber"> 013 </span>              อภิเษกตัจฉกสุกรด้วยคำว่า ท่านเป็นพระราชา เป็นเจ้า
<span class="LineNumber"> 014 </span>              เป็นใหญ่ของพวกเรา.</B>
<span class="LineNumber"> 015 </span>            พระศาสดา   ทรงนำพระธรรมเทศนานี้มาแล้ว    ตรัสว่า   ดูก่อนภิกษุ
<span class="LineNumber"> 016 </span>ทั้งหลาย  มิใช่แต่ในบัดนี้เท่านั้น  ถึงในครั้งก่อน  ธนุคคหติสสะเคยฉลาดในการ
<span class="LineNumber"> 017 </span>จัดขบวนรบเหมือนกัน   ทรงประชุมชาดกว่า   <B>ชฎิลโกง</B>ในครั้งนั้น   ได้มาเป็น
<span class="LineNumber"> 018 </span><B>เทวทัต      ตัจฉลสุกร</B>ได้มาเป็น<B>ธนุคคหติสสะ</B>  ส่วน<B>รุกขเทวดา</B>ได้มาเป็น
<span class="LineNumber"> 019 </span><B>เราตถาคต</B>แล
<span class="LineNumber"> 020 </span>                                   <I>จบอรรถกถาตัจฉกสุกรชาดก</I>
