<span class="LineNumber"> 001 </span>เพราะเลื่อมใสในพระยมกปาฏิหาริย์  พระเจ้าข้า.   ตรัสว่า โมคคัลลานะในวันที่
<span class="LineNumber"> 002 </span>เจ็ดแต่วันนี้  เราจักลงที่ประตูนครสังกัสสะ.   ฝูงชนที่ต้องการจะเห็นตถาคต  จง
<span class="LineNumber"> 003 </span>ชุมนุมกันที่นครสังกัสสะเถิด.  พระเถรเจ้าทูลรับสั่งว่า  สาธุ  แล้วมาบอกแก่บริษัท
<span class="LineNumber"> 004 </span>ช่วยให้บริษัททั้งสิ้นลุถึงนครสังกัสสะ  อยู่ห่างนครสาวัตถี  ๓๐ โยชน์   โดยเวลา
<span class="LineNumber"> 005 </span>ครู่เดียวเท่านั้นเอง.     พระศาสดาทรงออกพรรษาปวารณาแล้ว      ตรัสแจ้งแก่
<span class="LineNumber"> 006 </span>ท้าวสักกะว่า   มหาบพิตร  อาตมาภาพจักไปสู่มนุษยโลก.
<span class="LineNumber"> 007 </span>            ท้าวสักกะตรัสเรียกวิษณุกรรมเทพบุตร  มาตรัสว่า  เธอจงกระทำบันได
<span class="LineNumber"> 008 </span>เพื่อพระทศพลเสด็จมนุษยโลกเถิด.  วิษณุกรรมเทพบุตรนั้น  สร้างเป็นบันได
<span class="LineNumber"> 009 </span>สามอันคือท่ามกลางเป็นบันไดแก้วมณี    ข้างหนึ่งเป็นบันไดเงิน   ข้างหนึ่งเป็น
<span class="LineNumber"> 010 </span>บันไดทอง  ทุกอันหัวบันไดอยู่ยอดเขาสิเนรุ  เชิงบันไดจรดประตูนครสังกัสสะ
<span class="LineNumber"> 011 </span>แวดล้อมด้วยไพทีล้วนแล้วด้วยแก้วเจ็ดประการ.      พระศาสดาทรงกระทำพระ
<span class="LineNumber"> 012 </span>ปาฏิหาริย์เปิดโลก  เสด็จลงทางบันไดแก้วมณี  อันมี  ณ  ท่ามกลาง.  ท้าวสักกะทรง
<span class="LineNumber"> 013 </span>เชิญบาตรจีวร   ท้าวสุยามทรงเชิญวาลวิชนี   ท้าวสหัมบดีพรหมทรงเชิญฉัตร.
<span class="LineNumber"> 014 </span>เทพดาในหมื่นจักรวาลพากันบูชาด้วยของหอมและมาลาอันเป็นทิพย์    พอพระ
<span class="LineNumber"> 015 </span>ศาสดาเสด็จประทับ  ณ  เชิงบันได   พระสารีบุตรเถรเจ้าถวายบังคมเป็นประถม
<span class="LineNumber"> 016 </span>ทีเดียว.  บริษัทที่เหลือพากันถวายบังคมทีหลัง.   พระศาสดาทรงดำริในสมาคม
<span class="LineNumber"> 017 </span>นั้นว่าโมคคัลลานะ  ปรากฏว่ามีฤทธิ์  อุบาลีปรากฏว่าทรงพระวินัย  แต่ปัญญาคุณ
<span class="LineNumber"> 018 </span>ของสารีบุตรยังไม่ปรากฏเลย.  ได้ยินว่า ยกเว้นเราผู้สัมมาสัมพุทธเจ้าแล้ว ผู้อื่น
<span class="LineNumber"> 019 </span>ที่จะได้นามว่ามีปัญญาเสมอเหมือนเธอไม่มีเลย     เราต้องกระทำปัญญาคุณของ
<span class="LineNumber"> 020 </span>เธอให้ปรากฏไว้แล้วทรงตั้งต้นถามปัญหาของปุถุชนก่อน.    ปุถุชนพวกเดียว
<span class="LineNumber"> 021 </span>พากันกราบทูลแก้ปัญหานั้น.     ต่อจากนั้นทรงถามปัญหาในวิสัยแห่งเหล่า
<span class="LineNumber"> 022 </span>พระโสดาบัน.     เหล่าโสดาบันเท่านั้นพากันกราบทูล      แก้ปัญหานั้น.
