<span class="LineNumber"> 001 </span>ด้วยอหิวาตกโรค.  บุตรชายคนหนึ่งทำลายฝาเรือนหนีไปได้  เขาไปกรุงตักกศิลา
<span class="LineNumber"> 002 </span>เรียนไตรเพทและศิลปะที่เหลือ  ในสำนักอาจารย์ทิศาปาโมกข์   กราบลาอาจารย์
<span class="LineNumber"> 003 </span>เมื่อจะออกไปคิดว่า    เราต้องรู้จักขนบธรรมเนียมของประเทศ    จึงเที่ยวไปถึง
<span class="LineNumber"> 004 </span>เมืองชายแดนเมืองหนึ่ง.   หมู่บ้านจัณฑาลหมู่ใหญ่   ได้อาศัยเมืองนั้นอยู่   ใน
<span class="LineNumber"> 005 </span>กาลนั้น  พระโพธิสัตว์อาศัยบ้านนั้นอยู่   เป็นบัณฑิตเฉลียวฉลาด   รู้มนต์ที่จะ
<span class="LineNumber"> 006 </span>ทำให้มะม่วงมีผลในเวลามิใช่ฤดูกาลได้.  ท่านลุกขึ้นแต่เช้าตรู่  คว้าหาบออกไป
<span class="LineNumber"> 007 </span>จากบ้านนั้น    เข้าไปใกล้ต้นมะม่วงต้นหนึ่งในป่า    หยุดยืนอยู่ในระยะที่สุด  ๗
<span class="LineNumber"> 008 </span>ก้าวร่ายมนต์นั้น    สาดต้นมะม่วงด้วยน้ำซองมือหนึ่ง.   ในขณะนั้นนั่นเอง   ใบ
<span class="LineNumber"> 009 </span>แก่ ๆ ก็ร่วงหล่นลงจากต้น   แตกใบอ่อน  ออกดอกแล้วร่วงลง  ผลมะม่วงก็มีขึ้น
<span class="LineNumber"> 010 </span>โดยครู่เดียวเท่านั้นก็สุก  มีโอชาหวานเช่นเดียวกับมะม่วงทิพย์  แล้วก็หล่นจาก
<span class="LineNumber"> 011 </span>ต้น.  พระมหาสัตว์เก็บผลเหล่านั้น    เคี้ยวกินจนพอความต้องการ   เก็บจนเต็ม
<span class="LineNumber"> 012 </span>หาบ   ไปสู่เรือนขายมะม่วงเหล่านั้นเลี้ยงลูกเมีย.   พราหมณ์กุมารนั้นเห็นพระ-
<span class="LineNumber"> 013 </span>มหาสัตว์  ผู้นำผลมะม่วงมาในเวลามิใช่ฤดูกาลมาขาย  จึงคิดว่า ไม่ต้องสงสัยละ
<span class="LineNumber"> 014 </span>อันผลมะม่วงเหล่านั้นต้องเกิดขึ้นด้วยกำลังของมนต์  อาศัยบุรุษนี้เราจักได้มนต์
<span class="LineNumber"> 015 </span>อันหาค่ามิได้นี้ คอยกำหนดจับลู่ทางที่พระมหาสัตว์นำผลมะม่วงมา ก็รู้แน่นอน
<span class="LineNumber"> 016 </span>เมื่อท่านยังไม่มาจากป่า   ได้ไปสู่เรือนของท่าน  เป็นเหมือนไม่รู้   ถามภรรยา
<span class="LineNumber"> 017 </span>ของท่านว่า    ท่านอาจารย์ไปไหน    ครั้นภรรยาท่านตอบว่าไปป่า    จึงยืนรอ
<span class="LineNumber"> 018 </span>ท่านอยู่   พอเห็นท่านมาก็ต้อนรับ    รับหาบจากมือนำมาวางไว้ในเรือน.
<span class="LineNumber"> 019 </span>            พระโพธิสัตว์มองดูเขา   กล่าวกะภรรยาว่า  นางผู้เจริญ   มาณพนี้มา
<span class="LineNumber"> 020 </span>เพื่อต้องการมนต์   แต่มนต์จะไม่ตั้งอยู่ในกำมือเขาได้  เพราะเขาเป็นอสัตบุรุษ
<span class="LineNumber"> 021 </span>ฝ่ายมาณพคิดว่า  เราต้องบำเพ็ญอุปการะแก่อาจารย์จึงจะได้มนต์นี้    ตั้งแต่นั้นมา
<span class="LineNumber"> 022 </span>กระทำกิจทุกอย่างในเรือนของท่าน  หาฟืน  ซ้อมข้าว  หุงข้าว  ให้น้ำล้างหน้า
