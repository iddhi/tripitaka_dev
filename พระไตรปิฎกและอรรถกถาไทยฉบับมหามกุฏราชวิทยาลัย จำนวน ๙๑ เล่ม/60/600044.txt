<span class="LineNumber"> 001 </span>            บรรดาบทเหล่านั้น      บทว่า  <B>ยถา  มนุสฺสา</B>  ความว่า   หมู่มนุษย์
<span class="LineNumber"> 002 </span>พากันแก่ชราเสื่อมทรุดโทรมด้วยรูป   ด้วยผิวพรรณ   ด้วยโภคะ  ด้วยประสาท
<span class="LineNumber"> 003 </span>มีจักษุประสาทเป็นต้น    ฉันใด   ทวยเทพไม่เสื่อมไปฉันนั้น    เพราะว่า   ในตัว
<span class="LineNumber"> 004 </span>ของทวยเทพเหล่านั้น       แม้แต่เส้นเอ็นก็ไม่มีเลย      สรีระจึงมีวรรณะเพียงดัง
<span class="LineNumber"> 005 </span>แท่งทองที่มีแต่เกลี้ยงเกลาถ่ายเดียว.  บทว่า  <B>สุเว  สุเว</B>  คือ  ทุก ๆ วัน.  บทว่า
<span class="LineNumber"> 006 </span><B>ภิยฺยตโรว</B>  ความว่า  ผิวพรรณอันเป็นทิพย์   และโภคะทั้งหลายของทวยเทพ
<span class="LineNumber"> 007 </span>เหล่านั้น  นับวันแต่จะยิ่งเปล่งปลั่งและไพบูลย์ถ่ายเดียว.    แท้จริงในหมู่มนุษย์
<span class="LineNumber"> 008 </span>ความเสื่อมถอยทางรูป   เป็นประจักษ์พยานว่าเกิดแล้วมานาน   ในหมู่ทวยเทพ
<span class="LineNumber"> 009 </span>รูปสมบัติที่ยิ่งขึ้น   และบริวารสมบัติที่มากขึ้น    เป็นประจักษ์พยานว่าเกิดแล้ว
<span class="LineNumber"> 010 </span>มานาน.  เทวโลกนั้นได้นามว่า  มีความไม่เสื่อมถอยเป็นธรรมดา   ด้วยประการ
<span class="LineNumber"> 011 </span>ฉะนี้  เหตุนั้น    พระนางจึงยังไม่ถึงความชราทีเดียว   จงเสด็จออกผนวชเสียเถิด
<span class="LineNumber"> 012 </span>ครั้นจุติจากมนุษยโลก  อันมีแต่ความเสื่อมถอยเป็นสภาวะเช่นนี้แล้ว   จักเสด็จ
<span class="LineNumber"> 013 </span>ไปสู่เทวโลก   อันมีแต่สิ่งที่ไม่รู้จักเสื่อมถอยเป็นสภาวะ   เห็นปานฉะนี้.
<span class="LineNumber"> 014 </span>            พระนางได้ทรงสดับพระดำรัสพรรณนาถึงเทวโลก  ดังนี้แล้ว   เมื่อจะ
<span class="LineNumber"> 015 </span>ตรัสถามถึงทางไปเทวโลกนั้น    จึงตรัสพระคาถาต่อไปว่า
<span class="LineNumber"> 016 </span>                             <B>หมู่ชนเป็นอันมากในโลกนี้    กลัวอะไรเล่า   จึง
<span class="LineNumber"> 017 </span>              ไม่ไปเทวโลกกัน     ก็หนทางไปยังเทวโลก   บัณฑิต
<span class="LineNumber"> 018 </span>              ทั้งหลายกล่าวไว้หลายด้าน   ดูก่อนเทพบุตรผู้มีอานุภาพ
<span class="LineNumber"> 019 </span>              มาก   ข้าพเจ้าขอถามท่าน  บุคคลตั้งอยู่ในหนทางไหน
<span class="LineNumber"> 020 </span>              จึงไม่กลัวปรโลก.</B>
