<span class="LineNumber"> 001 </span>ฝ่ายภิกษุโกกาลิกะก็ตายไปบังเกิดในปทุมนรก.   ท้าวสหัมบดีพรหมรู้ความที่เธอ
<span class="LineNumber"> 002 </span>เกิดในที่นั้นแล้ว    จึงกราบทูลแด่พระตถาคต.   พระศาสดาตรัสเล่าแก่พวกภิกษุ
<span class="LineNumber"> 003 </span>พวกภิกษุเมื่อกล่าวถึงโทษของเธอ  พากันสนทนากันในโรงธรรมสภาว่า  ผู้มีอายุ
<span class="LineNumber"> 004 </span>ทั้งหลาย     ได้ยินว่า    โกกาลิกภิกษุด่าพระสารีบุตรและพระมหาโมคคัลลานะ
<span class="LineNumber"> 005 </span>บังเกิดในปทุมนรกเพราะอาศัยปากของตน.      พระศาสดาเสด็จมาตรัสถามว่า
<span class="LineNumber"> 006 </span>ดูก่อนภิกษุทั้งหลาย   บัดนี้พวกเธอนั่งสนทนากันด้วยเรื่องอะไรหนอ   เมื่อภิกษุ 
<span class="LineNumber"> 007 </span>เหล่านั้นกราบทูลให้ทรงทราบแล้วตรัสว่า     ดูก่อนภิกษุทั้งหลาย     มิใช่แต่ใน
<span class="LineNumber"> 008 </span>บัดนี้เท่านั้น   ที่โกกาลิกะถูกถ้อยคำกำจัดเสีย   เสวยทุกข์เพราะปากของตน  แม้
<span class="LineNumber"> 009 </span>ในกาลก่อน   ก็เสวยทุกข์เพราะปากของตนแล้วเหมือนกันดังนี้แล้ว    จึงทรงนำ
<span class="LineNumber"> 010 </span>อดีตนิทานมาเล่าดังต่อไปนี้.           
<span class="LineNumber"> 011 </span>            ในอดีตกาล  เมื่อ<B>พระเจ้าพรหมทัต</B>เสวยราชสมบัติใน<B>กรุงพาราณสี</B>
<span class="LineNumber"> 012 </span>ปุโรหิตของท้าวเธอเป็นคนตาเหลือง มีเขี้ยวงอกออกมา.   นางพราหมณีของเขา
<span class="LineNumber"> 013 </span>เล่นชู้กับพราหมณ์อื่น.  แม้พราหมณ์ผู้เป็นชู้นั้น   ก็มีลักษณะเช่นนั้นเหมือนกัน.
<span class="LineNumber"> 014 </span>ปุโรหิตเฝ้าห้ามนางพราหมณีบ่อย  ๆ  เมื่อไม่อาจห้ามปรามกันได้.    ก็คิดว่าเรา
<span class="LineNumber"> 015 </span>ไม่อาจจะฆ่าไอ้ไพรีของเรานี้ด้วยมือตนได้   ต้องหาอุบายฆ่ามันเสียให้ได้.   เขา
<span class="LineNumber"> 016 </span>ก็เข้าเฝ้าพระราชากราบทูลว่า    ข้าแต่พระมหาราช    พระนครของพระองค์เป็น
<span class="LineNumber"> 017 </span>พระนครชั้นเลิศในสกลชมพูทวีป    พระองค์เล่าก็เป็นพระอัครราชา    ประตู
<span class="LineNumber"> 018 </span>พระนครด้านทักษิณของพระองค์ผู้ทรงนามว่าอัครราชาเช่นนี้     สร้างไว้ชั่ว
<span class="LineNumber"> 019 </span>ไม่เป็นมงคลเลยพระเจ้าข้า.   พระราชาตรัสสั่งว่า  ควรจะได้อะไรเล่า.  เขากราบ
<span class="LineNumber"> 020 </span>ทูลว่า   ต้องรื้อประตูเก่าเสียหาไม้ที่ประกอบด้วยมงคลมาให้พลีแก่ฝูงภูตผู้รักษา
<span class="LineNumber"> 021 </span>พระนคร แล้วตั้งพระทวารใหม่ตามมงคลฤกษ์   พระเจ้าข้า.   พระราชารับสั่งว่า
<span class="LineNumber"> 022 </span>ถ้าเช่นนั้น    เชิญท่านทำอย่างนั้นเถิด.
