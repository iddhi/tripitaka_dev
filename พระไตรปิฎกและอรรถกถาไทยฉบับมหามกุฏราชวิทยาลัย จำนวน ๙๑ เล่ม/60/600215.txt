<span class="LineNumber"> 001 </span>เป็นต้น   ล้างเท้า.  วันหนึ่งเมื่อพระมหาสัตว์กล่าวว่า  พ่อมาณพ  เธอจงให้เครื่อง
<span class="LineNumber"> 002 </span>หนุนเท้าเตียงเถิด  เขามองไม่เห็นสิ่งอื่น  ก็เลยเอาเท้าเตียงวางบนขานั่งอยู่ตลอด
<span class="LineNumber"> 003 </span>ราตรี.  ครั้นกาลต่อมา  ภรรยาของพระมหาสัตว์คลอดบุตร  ได้กระทำบริกรรม
<span class="LineNumber"> 004 </span>ในเวลาคลอดบุตรแก่นาง.   วันหนึ่งนางจึงกล่าวแก่พระมหาสัตว์ว่า  ข้าแต่นาย
<span class="LineNumber"> 005 </span>มาณพนี้แม้จะสมบูรณ์ด้วยชาติ  ก็ยังยอมกระทำการช่วยเหลือเรา  ด้วยต้องการ
<span class="LineNumber"> 006 </span>มนต์   ขอมนต์จงตั้งอยู่ในกำมือของเขาหรืออย่าตั้งอยู่ก็ตามเถิด   ท่านโปรดให้
<span class="LineNumber"> 007 </span>มนต์แก่เขาเถิด.  ท่านรับคำว่า  ดีละ  แล้วให้มนต์แก่เขา  กล่าวอย่างนี้ว่า  พ่อเอ๋ย
<span class="LineNumber"> 008 </span>มนต์หาค่ามิได้    ลาภสักการะอันใหญ่หลวงจักมีแก่เจ้าเพราะอาศัยมนต์นี้     ใน
<span class="LineNumber"> 009 </span>เวลาที่เจ้าถูกพระราชาหรือมหาอำมาตย์ของพระราชาถามว่า     ใครเป็นอาจารย์
<span class="LineNumber"> 010 </span>ของเจ้า   เจ้าอย่าข่มเราเสียนะ   ถ้าหากเจ้าอดสูว่าคนจัณฑาลเป็นอาจารย์ของเรา
<span class="LineNumber"> 011 </span>เราเรียนมนต์จากสำนักของคนจัณฑาลนั้น   จักกล่าวเสียว่า  พราหมณ์ผู้มหาศาล
<span class="LineNumber"> 012 </span>เป็นอาจารย์ของเราไซร้   ผลของมนต์นี้จักไม่มีเลย   เขากล่าวว่า   เหตุไรผมจัก
<span class="LineNumber"> 013 </span>ต้องข่มขี่เล่า   ในเวลาที่ใคร  ๆ ถาม  ผมต้องบอกอ้างท่านเท่านั้น  แล้วกราบลา
<span class="LineNumber"> 014 </span>ท่านออกไปจากบ้านคนจัณฑาล    ทดลองมนต์แล้ว    บรรลุถึงกรุงพาราณสี
<span class="LineNumber"> 015 </span>โดยลำดับ    ขายมะม่วงได้ทรัพย์มาก.
<span class="LineNumber"> 016 </span>            ครั้นวันหนึ่งนายอุทยานบาลซื้อมะม่วงจากมือของเขาถวายแด่พระราชา.
<span class="LineNumber"> 017 </span>พระราชาเสวยมะม่วงนั้นแล้ว      ตรัสถามว่าน่าอัศจรรย์    อร่อยอย่างยิ่ง    เจ้า
<span class="LineNumber"> 018 </span>ไปได้มะม่วงชนิดนี้มาจากไหนละ     เขากราบทูลว่า   ขอเดชะ   ใต้ฝ่าพระบาท
<span class="LineNumber"> 019 </span>ปกเกล้าปกกระหม่อม     มาณพผู้หนึ่งนำผลมะม่วงทะวายมาขาย    ข้าพระพุทธ
<span class="LineNumber"> 020 </span>เจ้าถือเอาจากมาณพนั้น      พระเจ้าข้า.    ทรงรับสั่งว่า    จงบอกเขาว่า      ตั้งแต่
<span class="LineNumber"> 021 </span>บัดนี้ไป    จงนำผลมะม่วงมา  ณ  ที่นี้.     แม้นายอุทยานบาลนั้นก็กระทำตาม
<span class="LineNumber"> 022 </span>ที่รับสั่งนั้น.    ตั้งแต่นั้นมา    มาณพก็นำผลมะม่วงทั้งหลายไปสู่ราชสกุล  เมื่อ
<span class="LineNumber"> 023 </span>ได้รับสั่งว่า    เจ้าจงบำรุงเราเถิด   ก็บำรุงพระราชา   ได้รับทรัพย์เป็นอันมาก
