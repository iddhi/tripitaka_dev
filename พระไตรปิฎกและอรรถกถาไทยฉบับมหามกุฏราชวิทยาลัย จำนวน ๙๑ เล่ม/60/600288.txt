<span class="LineNumber"> 001 </span>            บรรดาบทเหล่านั้น    บทว่า  <B>ตสฺมา</B>  ความว่า พระมหาสัตว์แสดงความ
<span class="LineNumber"> 002 </span>ที่ท่านมีอัธยาศัยในพระนิพพานอย่างนี้ว่า   การแตกทำลายขันธ์บ่อย ๆ  และการ
<span class="LineNumber"> 003 </span>ตายอย่างลุ่มหลง  เป็นทุกข์  เพราะเหตุนั้น  อาตมภาพจึงปรารถนาพระนิพพาน
<span class="LineNumber"> 004 </span>อันเป็นธรรมชาติไม่มีเรื่องเหล่านั้น  จึงยับยั้งอยู่  ณ  ที่นี้.
<span class="LineNumber"> 005 </span>            ท้าวสักกะสดับคำนั้นแล้ว  ทรงมีพระหฤทัยยินดีว่า  ข่าวว่า  พระคุณเจ้า
<span class="LineNumber"> 006 </span>รูปนี้    เบื่อหน่ายในภพทั้งปวงแล้ว   อยู่ในป่าเพื่อต้องการพระนิพพาน   เราต้อง
<span class="LineNumber"> 007 </span>ถวายพระพรแก่ท่าน   เมื่อจะเชิญท่านรับพร   จึงกล่าวคาถาที่  ๓ ว่า
<span class="LineNumber"> 008 </span>                        <B>ข้าแต่ท่านกัสสปะ     เพราะถ้อยคำที่พระคุณเจ้า
<span class="LineNumber"> 009 </span>              กล่าวนี้  เป็นถ้อยคำสมควร เป็นสุภาษิต  โยมขอถวาย
<span class="LineNumber"> 010 </span>              พรแก่ท่านตามที่ท่านมีใจปรารถนา.</B> 
<span class="LineNumber"> 011 </span>            บรรดาบทเหล่านั้น    บทว่า  <B>ยํกิญฺจิ  มนสิจฺฉสิ</B>  ความว่า   กระผม
<span class="LineNumber"> 012 </span>ขอถวายพรสุดแต่พระคุณเจ้าจะปรารถนาสิ่งใด   ขอพระคุณเจ้าจงรับพรเถิด. 
<span class="LineNumber"> 013 </span>            พระมหาสัตว์เมื่อจะรับพร   จึงกล่าวคาถาที่  ๔  ว่า
<span class="LineNumber"> 014 </span>                        <B>ดูก่อนท้าวสักกะ  ผู้เป็นใหญ่แห่งภูตทั้งปวง  ถ้า
<span class="LineNumber"> 015 </span>              มหาบพิตรจะทรงประทานพรแก่อาตมภาพ      ชน-
<span class="LineNumber"> 016 </span>              ทั้งหลายได้บุตร  ภรรยา  ทรัพย์   ข้าวเปลือก  และสิ่ง
<span class="LineNumber"> 017 </span>              ของอันเป็นที่รักทั้งหลายแล้วยังไม่อิ่มด้วยความโลภใด
<span class="LineNumber"> 018 </span>              ความโลภนั้นอย่าพึงมีในอาตมภาพเลย.</B> 
<span class="LineNumber"> 019 </span>            บรรดาบทเหล่านั้น  บทว่า  <B>วรญฺเจ  เม  อโท</B>  ความว่า  ถ้ามหาบพิตร
<span class="LineNumber"> 020 </span>จะทรงประทานพรแก่อาตมภาพไซร้.  บทว่า <B>ปิยานิ   จ</B>  ความว่า  และสิ่งอื่นใด
<span class="LineNumber"> 021 </span>อันเป็นที่รัก.    บทว่า   <B>อนุตปฺเปนฺติ</B>   ความว่า   ชนทั้งหลายย่อมปรารถนา
<span class="LineNumber"> 022 </span>สมบัติมีบุตรเป็นต้นบ่อย ๆ   ก็ยังไม่ถึงความอิ่ม.   บทว่า  <B>น  มยิ  วเส</B>   ความว่า  
<span class="LineNumber"> 023 </span>ขอความโลภจงอย่าอยู่   คืออย่าเกิดในอาตมภาพเลย.
