<span class="LineNumber"> 001 </span>                        <B>มีสมณะเหล่าใดเหล่าหนึ่ง     นุ่งห่มผ้าย้อมด้วย
<span class="LineNumber"> 002 </span>              น้ำฝาด  ประพฤติเป็นผู้ไม่มีเรือน   เที่ยวไปบิณฑบาต
<span class="LineNumber"> 003 </span>              ในเวลาเช้าในกาล    เว้นจากการเที่ยวไปในเวลาวิกาล
<span class="LineNumber"> 004 </span>              ผู้สงบระงับอยู่ในแผ่นดินนี้แน่  ท่านจงเข้าไปหาสมณะ
<span class="LineNumber"> 005 </span>              เหล่านั้นในเวลาอันควร  ณ  ที่นั้น   แล้วจงถามข้อความ
<span class="LineNumber"> 006 </span>              ตามความพอใจของท่าน     สมณะเหล่านั้นก็ชี้แจง
<span class="LineNumber"> 007 </span>              ประโยชน์ในโลกนี้    และโลกหน้าให้แก่ท่าน    ตาม
<span class="LineNumber"> 008 </span>              ความรู้ความเห็น.</B>
<span class="LineNumber"> 009 </span>            บรรดาบทเหล่านั้น   บทว่า  <B>สนฺโต</B>  คือท่านบัณฑิตผู้มีบาปอันระงับ
<span class="LineNumber"> 010 </span>แล้ว   ได้แก่พระปัจเจกพุทธเจ้า.  บทว่า <B>ยถาปชานํ</B>  ความว่า สมณะเหล่านั้น
<span class="LineNumber"> 011 </span>จักบอกแก่ท่านตามทำนองที่ตนทราบ   คือจักกล่าวคำกำจัดความสงสัยของท่าน
<span class="LineNumber"> 012 </span>เสียได้.    บทว่า  <B>ปรสฺส  จตฺถํ</B>  ความว่า   สมณะเหล่านั้นจักชี้แจงประโยชน์
<span class="LineNumber"> 013 </span>โลกนี้และโลกอื่นอย่างนี้ว่า ด้วยกรรมชื่อนี้  จะบังเกิดในโลกมนุษย์  ด้วยกรรม
<span class="LineNumber"> 014 </span>นี้จะบังเกิดในเทวโลก  ด้วยกรรมนี้   จะบังเกิดในนรกเป็นต้น  เชิญถามสมณะ
<span class="LineNumber"> 015 </span>เหล่านั้นเถิด.                                                               
<span class="LineNumber"> 016 </span>            ก็แลครั้นพญายูงกล่าวอย่างนี้แล้ว      ขู่ให้กลัวภัยในนรก.     ก็เขาเป็น
<span class="LineNumber"> 017 </span>พระปัจเจกโพธิสัตว์ผู้มีบารมีบำเพ็ญเต็มแล้ว  มีญาณอันแก่กล้าแล้วเป็นเหมือน
<span class="LineNumber"> 018 </span>ดอกปทุมที่แก่แล้วชูก้านรอการถูกต้องของแสงอาทิตย์ฉะนั้น     เมื่อฟังธรรมกถา
<span class="LineNumber"> 019 </span>ของพญายูง    ยืนอยู่ด้วยท่าเดิมนั้นแหละ    กำหนดสังขารทั้งหลาย    พิจารณา
<span class="LineNumber"> 020 </span>ไตรลักษณ์    บรรลุปัจเจกโพธิญาณแล้ว.    การบรรลุของท่านและการพ้นจาก
<span class="LineNumber"> 021 </span>บ่วงของพระมหาสัตว์    ได้มีในขณะเดียวกันแล.     พระปัจเจกพุทธเจ้าทำลาย
<span class="LineNumber"> 022 </span>กิเลสทั้งหลายแล้ว   ดำรงอยู่   ณ   สุดแดนของภพทีเดียว    เมื่อจะเปล่งอุทาน
<span class="LineNumber"> 023 </span>จึงกล่าวคาถาว่า
