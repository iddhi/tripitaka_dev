<span class="LineNumber"> 001 </span>อาศัยเป็นที่ตรัสรู้  ถึงพระพุทธเจ้าจะยังทรงพระชนม์อยู่ก็ตาม   ปรินิพพานแล้ว
<span class="LineNumber"> 002 </span>ก็ตาม    เป็นเจดีย์ได้เหมือนกัน.    พระอานนท์ทูลว่า    ข้าแต่พระองค์ผู้เจริญ
<span class="LineNumber"> 003 </span>เมื่อพระองค์เสด็จหลีกไป  พระมหาวิหารเชตวันหมดที่พึ่งอาศัย  มนุษย์ทั้งหลาย
<span class="LineNumber"> 004 </span>ไม่ได้สถานที่เป็นที่บูชา     ข้าพระองค์จักนำพืชจากต้นมหาโพธิมาปลูกที่ประตู
<span class="LineNumber"> 005 </span>พระเชตวัน   พระเจ้าข้า.    พระศาสดาตรัสว่า   ดีแล้วอานนท์   เธอจงปลูกเถิด
<span class="LineNumber"> 006 </span>เมื่อเป็นเช่นนั้น  ในพระเชตวันก็จักเป็นดังตถาคตอยู่เป็นนิตย์. พระอานนท์เถระ
<span class="LineNumber"> 007 </span>บอกแก่พระเจ้าโกศล    อนาถปิณฑิกมหาเศรษฐี    และนางวิสาขามหาอุบาสิกา
<span class="LineNumber"> 008 </span>เป็นต้น    ให้ขุดหลุม  ณ  ที่เป็นที่ปลูกต้นโพธิที่ประตูพระเชตวัน    แล้วกล่าวกะ
<span class="LineNumber"> 009 </span>พระมหาโมคคัลลานเถระว่า   ท่านขอรับ   กระผมจักปลูกต้นโพธิที่ประตูพระ-
<span class="LineNumber"> 010 </span>เชตวัน    ท่านช่วยนำเอาลูกโพธิสุกจากต้นมหาโพธิให้กระผมทีเถิด.              
<span class="LineNumber"> 011 </span>            พระมหาโมคคัลลานเถระรับว่า   ดีละ   แล้วเหาะไปยังโพธิมณฑล
<span class="LineNumber"> 012 </span>เอาจีวรรับลูกโพธิที่หล่นจากขั้วแต่ยังไม่ถึงพื้นดิน     ได้แล้วนำมาถวายพระ-
<span class="LineNumber"> 013 </span>อานนทเถระ.     พระอานนทเถระได้แจ้งความพระเจ้าโกศลเป็นต้นว่า    เราจัก
<span class="LineNumber"> 014 </span>ปลูกต้นโพธิ์ในที่นี้.    พระเจ้าโกศลให้ราชบุรุษถือเครื่องอุปกรณ์ทุกอย่างเสด็จ
<span class="LineNumber"> 015 </span>มาพร้อมด้วยบริวารใหญ่ในเวลาเย็น.  อนาถปิณฑิกมหาเศรษฐี   มหาอุบาสิกา
<span class="LineNumber"> 016 </span>วิสาขา  และผู้มีศรัทธาอื่น ๆ ก็ได้ทำเช่นนั้น.
<span class="LineNumber"> 017 </span>            พระอานนทเถระ   ตั้งอ่างทองใบใหญ่ไว้ในที่เป็นที่ปลูกต้นโพธิ   ให้
<span class="LineNumber"> 018 </span>เจาะก้นอ่างแล้วให้ลูกโพธิสุกแด่พระเจ้าโกศล   ทูลว่า   มหาบพิตร    พระองค์
<span class="LineNumber"> 019 </span>จงปลูกโพธิสุกนี้เถิด    พระเจ้าโกศลทรงพระดำริว่า    ความเป็นพระราชามิได้
<span class="LineNumber"> 020 </span>ดำรงอยู่ตลอดไป  ควรที่เราจะให้อนาถปิณฑิกมหาเศรษฐีปลูกต้นโพธินี้   ทรง
<span class="LineNumber"> 021 </span>ดำริดังนี้      แล้วได้วางลูกโพธิสุกนั้นไว้ในมือของมหาเศรษฐี.     อนาถปิณฑิก
<span class="LineNumber"> 022 </span>มหาเศรษฐีรวบรวมเปือกตมที่มีกลิ่นหอมแล้ว    ฝังลูกโพธิสุกไว้ในเปือกตมนั้น
