<span class="LineNumber"> 001 </span>            ในคาถานั้น   พระมหาสัตว์เรียกงูนั้น  ด้วยคำว่า  <B>อนุชฺชคามิ</B>   เป็นต้น  
<span class="LineNumber"> 002 </span>บทว่า  <B>จลกฺกกุโธ</B>  ความว่า โคนั้นมีหนอกกระเพื่อม. บทว่า <B>ทุกฺขาภิตนฺโน</B>
<span class="LineNumber"> 003 </span>ความว่า  โคนั้นถูกทุกข์บีบคั้นยิ่งนัก   กระสับกระส่าย.   บทว่า  <B>พหู</B>  แปลว่า
<span class="LineNumber"> 004 </span>มาก.   บทว่า  <B>ปาวิสํ</B> แปลว่า   เข้าไปแล้ว.   บทว่า  <B>รสฺมิโย</B>   แปลว่า   แสง
<span class="LineNumber"> 005 </span>แห่งพระอาทิตย์   (แสงแดด).     บทว่า  <B>นิกฺขมิสฺสํ</B>   แปลว่า    ออกไปแล้ว.
<span class="LineNumber"> 006 </span>บทว่า  <B>กิปิลฺลิกานิ</B> แปลว่า  ปลวกทั้งหลาย.  บทว่า  <B>นิปฺโปถยนฺโต</B>  แปลว่า
<span class="LineNumber"> 007 </span>ขยี้ขยำ.   บทว่า  <B>อติเหฬยาโน</B>   แปลว่า  ดูหมิ่น  นินทา  ติเตียน.    บทว่า
<span class="LineNumber"> 008 </span><B>โกทณฺฑเกน</B>  ได้แก่  ด้วยไม้คันธนูและไม้พลอง.
<span class="LineNumber"> 009 </span>            ครั้นสัตว์ทั้ง  ๔ นั้น   พรรณนาอุโปสถกรรมของตนอย่างนี้แล้ว  ก็ชวน
<span class="LineNumber"> 010 </span>กันลุกขึ้นไหว้พระมหาสัตว์   เมื่อจะถามบ้างว่า    ข้าแต่พระคุณเจ้าผู้เจริญ   วัน
<span class="LineNumber"> 011 </span>อิน ๆ  ในเวลานี้   พระคุณเจ้าเคยไปหาผลาผล  วันนี้   เหตุไร พระคุณเจ้าจึง
<span class="LineNumber"> 012 </span>ไม่ไป  กระทำอุโปสถกรรมอยู่    จึงกล่าวคาถาว่า
<span class="LineNumber"> 013 </span>                        <B>ข้าแต่ท่านผู้เจริญ   ข้อความอันใด  ท่านก็ได้ถาม
<span class="LineNumber"> 014 </span>              พวกข้าพเจ้า     ข้าพเจ้าทั้งหมดก็ได้พยากรณ์ข้อความ
<span class="LineNumber"> 015 </span>              อันนั้นตามที่ได้รู้เห็นมา     ข้าแต่ท่านผู้เป็นวงศ์พรหม
<span class="LineNumber"> 016 </span>              ผู้เจริญ     พวกข้าพเจ้าจะขอถามท่านบ้างละ    เพราะ
<span class="LineNumber"> 017 </span>              เหตุไร  ท่านจึงรักษาอุโบสถเล่า.</B>
<span class="LineNumber"> 018 </span>  	ฝ่ายพระโพธิสัตว์นั้น     ก็แถลงแก่พวกนั้นว่า
<span class="LineNumber"> 019 </span>                        <B>พระปัจเจกพุทธเจ้ารูปหนึ่ง   ผู้ไม่แปดเปื้อนด้วย
<span class="LineNumber"> 020 </span>              กิเลส   นั่งอยู่ในอาศรมของฉันครู่หนึ่ง   ท่านได้บอก
<span class="LineNumber"> 021 </span>              ให้ฉันทราบถึงที่ไปที่มา  นามโคตรและจรณะทุกอย่าง
<span class="LineNumber"> 022 </span>              ถึงอย่างนั้น     ฉันก็มิได้กราบไหว้เท้าทั้ง  ๒ ของท่าน</B>
