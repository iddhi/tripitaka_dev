<span class="LineNumber"> 001 </span>ใช้ทาส   เราต้องหาอุบายอันหนึ่งหนีไปเสียให้ได้.    นางจึงกล่าวว่า   นายเจ้าข้า
<span class="LineNumber"> 002 </span>ดิฉันประสงค์จะกระทำสรีรกิจ  โปรดหยุดรอสักหน่อยเถิดเจ้าคะ แล้วลวงพวกโจร
<span class="LineNumber"> 003 </span>หนีไป เมื่อท่องเที่ยวไปในป่า  บรรลุถึงอาศรมในเวลาเช้า  ตอนที่พระโพธิสัตว์
<span class="LineNumber"> 004 </span>ให้ลูกชายเฝ้าอาศรมแล้วไปหาผลาผล    จึงยั่วยวนดาบสเด็กนั้นด้วยการยินดีใน
<span class="LineNumber"> 005 </span>กาม   ทำลายศีลเขาเสีย  ให้ตกอยู่ในอำนาจตนแล้ว   กล่าวว่า  เธอจะมาอยู่ในป่า
<span class="LineNumber"> 006 </span>ทำอะไร  มาเถิดนะ  เราพากันไปสู่บ้าน   เพราะในถิ่นบ้านนั้น   กามคุณมีรูป
<span class="LineNumber"> 007 </span>เป็นต้นหาได้ง่าย.   ฝ่ายเขาก็รับคำว่าดี   แล้วกล่าวว่า  พ่อของฉันไปหาผลาผล
<span class="LineNumber"> 008 </span>มาจากป่า     เราทั้งสองพบท่านแล้ว      ค่อยไปพร้อมกันเลย.     นางคิดว่า
<span class="LineNumber"> 009 </span>ดาบสนี้เป็นเด็กรุ่น   ไม่รู้จักอะไร    แต่บิดาของเขาคงบวชเมื่อแก่   เขามาแล้ว
<span class="LineNumber"> 010 </span>คงโบยตีเราว่า   มึงทำอะไรที่นี้   จักตีเราฉุดไปโยนทิ้งเสียในป่าก็ได้     เมื่อเขา
<span class="LineNumber"> 011 </span>ยังไม่มานั่นแหละ  เราต้องหนีไปเสีย.   ครั้งนั้น    นางจึงกล่าวกะเขาว่า   ฉันจะ
<span class="LineNumber"> 012 </span>ไปล่วงหน้า  เธอพึงไปภายหลังนะ  แล้วบอกที่หมายในหนทาง  หลบไป.  ตั้งแต่
<span class="LineNumber"> 013 </span>กาลที่นางไปแล้ว  เขาเกิดโทมนัส ไม่กระทำวัตรอะไรๆ  เหมือนแต่ก่อน  คลุม
<span class="LineNumber"> 014 </span>ศีรษะซบเซาอยู่ภายในบรรณศาลา.      พระมหาสัตว์นำผลาผลมาเห็นรอยเท้า
<span class="LineNumber"> 015 </span>ของนาง   คิดอยู่ว่า   นี้เป็นรอยเท้าของมาตุคาม   ศีลของลูกชายเราคงถูกทำลาย
<span class="LineNumber"> 016 </span>แล้วเป็นแน่    พลางเข้าสู่บรรณศาลา  วางผลาผลลงเรียบร้อย  เมื่อจะถามลูกชาย
<span class="LineNumber"> 017 </span>จึงกล่าวคาถาที่  ๑  ว่า
<span class="LineNumber"> 018 </span>                        <B>ฟืนเจ้าก็มิได้หัก   น้ำเจ้าก็มิได้ตักมา  แม้กองไฟ
<span class="LineNumber"> 019 </span>              เจ้าก็มิได้ก่อให้ลุกโพลง   เหตุไรหนอ   เจ้าจึงเหมือน
<span class="LineNumber"> 020 </span>              คนโง่เขลา  นอนซบเซาอยู่.</B> 
<span class="LineNumber"> 021 </span>            บรรดาบทเหล่านั้น     บทว่า  <B>อคฺคิปิ  เต  น หาสิโต</B>  ความว่า  ทั้ง
<span class="LineNumber"> 022 </span>กองไฟเจ้าก็มิได้ก่อให้ลุกสว่าง.    บทว่า   <B>มนฺโทว</B>  ความว่า   เจ้าเป็นคนไม่มี
<span class="LineNumber"> 023 </span>ปัญญา  ซบเซาเหมือนคนโง่.
