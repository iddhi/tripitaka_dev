<span class="LineNumber"> 001 </span>พระผู้มีพระภาคเจ้าทรงแสดงความที่พระสัพพัญญุตญาณอันอะไร ๆ  ไม่กระทบ 
<span class="LineNumber"> 002 </span>กระทั่งได้ด้วยบทว่า    <B>วิตฺถายิตตฺตํ </B> นี้.  ก็ความกระทบกระทั่ง     ความรู้
<span class="LineNumber"> 003 </span>พึงมีแก่บุรุษนั้นด้วยอำนาจมารดลใจเป็นต้น  เพราะเหตุนั้น  บุรุษนั้น   พึงชักช้า
<span class="LineNumber"> 004 </span>หรือพึงตกประหม่า.    แต่พระสัพพัญญุตญาณไม่มีอะไรกระทบกระทั่งได้   ท่าน
<span class="LineNumber"> 005 </span>แสดงว่า  ใคร ๆ ไม่อาจทำอันตรายแก่พระสัพพัญญุตญาณนั้น.   
<span class="LineNumber"> 006 </span>           บทว่า    <B>มีกำลัง</B>     ในคำนี้ว่า  <B>มาณพ  คนเป่าสังข์ผู้มีกำลัง
<span class="LineNumber"> 007 </span>แม้ฉันใด</B>  ดังนี้   ความว่า  สมบูรณ์ด้วยกำลัง.  บทว่า  <B>สงฺขธโม</B>   แปลว่า
<span class="LineNumber"> 008 </span>คนเป่าสังข์.   บทว่า  <B>อปฺปกสิเรน</B>  ได้แก่ โดยไม่ยาก  คือ  โดยไม่ลำบาก 
<span class="LineNumber"> 009 </span>ก็คนเป่าสังข์ผู้อ่อนแอ     แม้เป่าสังข์อยู่     ก็ไม่อาจจะให้เสียงดังไปยังทิศทั้ง ๔   
<span class="LineNumber"> 010 </span>ได้  เสียงสังข์ของเขาไม่แผ่ไปโดยประการทั้งปวง.  ส่วนของผู้มีกำลังย่อมแผ่ไป 
<span class="LineNumber"> 011 </span>เพราะเหตุนั้น   จึงตรัสว่าผู้มีกำลัง.   เมื่อกล่าวว่า   ด้วยเมตตา  ดังนี้    ในคำว่า
<span class="LineNumber"> 012 </span><B>ด้วยเมตตาอันเป็นเจโตวิมุตติ</B>  นี้       ย่อมควรทั้งอุปจาร     ทั้งอัปปนา. 
<span class="LineNumber"> 013 </span>แต่เมื่อกล่าวว่า     <B>เจโตวิมุตฺติยา</B>     ย่อมควรเฉพาะอัปปนาเท่านั้น.   คำว่า
<span class="LineNumber"> 014 </span><B>ยํ  ปมาณกตํ  กมฺมํ</B>  กรรมที่ทำไว้ประมาณเท่าใด    ความว่า    ชื่อว่ากรรม
<span class="LineNumber"> 015 </span>ที่ทำประมาณได้  เรียกว่า  กามาวจร.  ชื่อว่ากรรมที่ทำประมาณไม่ได้เรียกว่า
<span class="LineNumber"> 016 </span>รูปาวจรและอรูปาวจร.     ในกรรมที่เป็นกามาวจร  รูปาวจรและอรูปาวจรแม้เหล่านั้น        กรรมคือ
<span class="LineNumber"> 017 </span>พรหมวิหารเท่านั้น     ทรงประสงค์เอาในที่นี้ .    ก็พรหมวิหารกรรมนั้นเรียกว่า
<span class="LineNumber"> 018 </span>กระทำหาประมาณมิได้     เพราะกระทำให้เจริญไปด้วยการแผ่ล่วงพ้นประมาณ
<span class="LineNumber"> 019 </span>ไปยังทิศที่เจาะจงและไม่เจาะจง.  คำว่า   <B>กามาวจรกรรมนั้นจักไม่เหลืออยู่
<span class="LineNumber"> 020 </span>จักไม่คงอยู่ในรูปาวจรกรรมนั้น</B>  ความว่า  กามาวจรกรรมนั้น ย่อมไม่ติด
<span class="LineNumber"> 021 </span>คือ  ไม่ตั้งอยู่ในรูปาวจรและอรูปาวจรกรรมนั้น.    ท่านอธิบายไว้อย่างไร.   ท่านอธิบายไว้ว่า
<span class="LineNumber"> 022 </span>กามาวจรกรรมนั่นย่อมไม่เกี่ยวข้องหรือตั้งอยู่ในระหว่าง   แห่งรูปาวจรและอรูปาวจรกรรมนั้น
