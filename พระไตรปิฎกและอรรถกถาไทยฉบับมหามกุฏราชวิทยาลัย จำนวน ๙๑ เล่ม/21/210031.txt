<span class="LineNumber"> 001 </span>อาสนะถวายบังคมพระผู้มีพระภาคเจ้า    ทำประทักษิณแล้ว    เก็บเสนาสนะถือ
<span class="LineNumber"> 002 </span>บาตรและจีวรหลีกจาริกไปทางถุลลโกฏฐิตนิคม   จาริกไปโดยลำดับ   บรรลุถึง
<span class="LineNumber"> 003 </span>ถุลลโกฏฐิตนิคมแล้ว.
<span class="LineNumber"> 004 </span>           [๔๓๕]  ได้ยินว่า  ท่านพระรัฐปาละพักอยู่ ณ พระราชอุทยาน   ชื่อ
<span class="LineNumber"> 005 </span>มิคาจีระของพระเจ้าโกรัพยะในถุลลโกฏฐิตนิคมนั้น.    ครั้งนั้นเวลาเช้า    ท่าน
<span class="LineNumber"> 006 </span>พระรัฐปาละนุ่งแล้ว       ถือบาตรและจีวรเข้าไปบิณฑบาตยังถุลลโกฏฐิตนิคม.
<span class="LineNumber"> 007 </span>เมื่อเที่ยวบิณฑบาตในถุลลโกฏฐิตนิคมตามลำดับตรอก  ได้เข้าไปยังนิเวศน์ของ
<span class="LineNumber"> 008 </span>บิดาท่าน.   สมัยนั้น    บิดาของท่านพระรัฐปาละ  กำลังให้ช่างกัลบกสางผมอยู่ที่
<span class="LineNumber"> 009 </span>ซุ้มประตูกลาง      ได้เห็นท่านพระรัฐปาละกำลังมาแต่ไกล      แล้วได้กล่าวว่า
<span class="LineNumber"> 010 </span>พวกสมณะศีรษะโล้นเหล่านี้        บวชบุตรคนเดียวผู้เป็นที่รักที่ชอบใจของเรา.
<span class="LineNumber"> 011 </span>ครั้งนั้น ท่านพระรัฐปาละไม่ได้การให้  ไม่ได้คำตอบที่บ้านบิดาของท่าน  ที่แท้
<span class="LineNumber"> 012 </span>ได้แต่คำด่าเท่านั้น.

<span class="LineNumber"> 013 </span>                                      <H1>บอกเรื่องพระรัฐปาละ</H1>

<span class="LineNumber"> 014 </span>           [๔๓๖]  สมัยนั้น  ทาสีแห่งญาติของท่านพระรัฐปาละปรารถนาจะเอา
<span class="LineNumber"> 015 </span>ขนมกุมมาสที่บูดไปทิ้ง.  ท่านพระรัฐปาละได้กล่าวกะทาสีของญาตินั้นว่า  ดูก่อน
<span class="LineNumber"> 016 </span>น้องหญิง  ถ้าสิ่งนั้นจำต้องทิ้ง   จงใส่ในบาตรของฉันนี้เถิด.   ทาสีของญาติเมื่อ
<span class="LineNumber"> 017 </span>เทขนมกุมมาสที่บูดนั้นลงในบาตรของท่านพระรัฐปาละ จำนิมิตแห่งมือเท้าและ
<span class="LineNumber"> 018 </span>เสียงได้    แล้วได้เข้าไปหามารดาของท่านรัฐปาละ    แล้วได้กล่าวว่า   เดชะคุณ
<span class="LineNumber"> 019 </span>แม่เจ้า   แม่เจ้าพึงทราบว่า   รัฐปาละลูกเจ้ามาแล้ว.
<span class="LineNumber"> 020 </span>           มารดาท่านพระรัฐปาละกล่าวว่า   แม่คนใช้   ถ้าเจ้ากล่าวจริง    ฉันจะ
<span class="LineNumber"> 021 </span>ทำเจ้าไม่ให้เป็นทาสี.
<span class="LineNumber"> 022 </span>           ลำดับนั้น      มารดาของท่านพระรัฐปาละเข้าไปหาบิดาถึงที่อยู่แล้วได้
<span class="LineNumber"> 023 </span>กล่าวว่า  เดชะท่านคฤหบดี   ท่านพึงทราบว่า  ได้ยินว่ารัฐปาลกุลบุตรมาถึงแล้ว. 
