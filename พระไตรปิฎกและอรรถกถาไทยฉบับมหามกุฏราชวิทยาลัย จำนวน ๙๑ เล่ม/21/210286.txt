<span class="LineNumber"> 001 </span>           [๖๐๖]   ก็สมัยนั้นแล  พราหมณ์ชื่อว่าเสละ.    อาศัยอยู่ในอาปณนิคม 
<span class="LineNumber"> 002 </span>เป็นผู้รู้จบไตรเพท  พร้อมทั้งคัมภีร์นิฆัณฑุและคัมภีร์เกฏุภะ  พร้อมทั้งประเภท
<span class="LineNumber"> 003 </span>อักษร  มีคัมภีร์อิติหาสะเป็นที่ ๕ เข้าใจตัวบท   เข้าใจไวยากรณ์    ชำนาญใน
<span class="LineNumber"> 004 </span>คัมภีร์โลกายตะและตำราทำนายมหาปุริสลักษณะ  สอนมนต์ให้มาณพ  ๓๐๐  คน
<span class="LineNumber"> 005 </span>ก็สมัยนั้น  เกณิยชฎิลเลื่อมใสในเสลพราหมณ์  ครั้งนั้น  เสลพราหมณ์แวดล้อม
<span class="LineNumber"> 006 </span>ด้วยมาณพ  ๓๐๐  คน  เดินเที่ยวไปมาเป็นการพักผ่อน ได้เข้าไปทางอาศรมของ
<span class="LineNumber"> 007 </span>เกณิยชฎิล  ได้เห็นชนทั้งหลายกำลังช่วยเกณิยชฎิลทำงานอยู่     บางพวกขุดเตา
<span class="LineNumber"> 008 </span>บางพวกผ่าฟืน  บางพวกล้างภาชนะ บางพวกตั้งหม้อน้ำ  บางพวกปูลาดอาสนะ
<span class="LineNumber"> 009 </span>ส่วนเกณิยชฎิลกำลังจัดแจงโรงปะรำด้วยตนเอง   ครั้งแล้วจึงได้ถามเกณิยชฎิลว่า
<span class="LineNumber"> 010 </span>ท่านเกณิยะ  จักมีอาวาหมงคลหรือวิวาหมงคล  หรือจักบูชามหายัญ   หรือท่าน
<span class="LineNumber"> 011 </span>ทูลอัญเชิญพระเจ้าพิมพิสารจอมทัพ  พระเจ้าแผ่นดินมคธ  พร้อมด้วยพลนิกาย
<span class="LineNumber"> 012 </span>มาเสวยพระกระยาหารในวันพรุ่งนี้   เกณิยชฎิลตอบว่า  ข้าแต่ท่านเสละ  ข้าพเจ้า
<span class="LineNumber"> 013 </span>มิได้มีอาวาหมงคลหรือวิวาหมงคล    และมิได้ทูลอัญเชิญเสด็จพระเจ้าพิมพิสาร
<span class="LineNumber"> 014 </span>จอมทัพ     พระเจ้าแผ่นดินมคธ   พร้อมด้วยพลนิกาย    มาเสวยพระกระยาหาร
<span class="LineNumber"> 015 </span>ในวันพรุ่งนี้     แต่ข้าพเจ้าจักบูชามหายัญ    คือ   มีพระสมณโคดมศากยบุตร
<span class="LineNumber"> 016 </span>เสด็จออกทรงผนวชจากศากยสกุลเสด็จจาริกมาในองคุตราปชนบท   พร้อมด้วย
<span class="LineNumber"> 017 </span>ภิกษุสงฆ์หมู่ใหญ่  มีภิกษุประมาณ ๑,๒๕๐  รูป เสด็จถึงอาปณนิคม   ก็กิตติศัพท์
<span class="LineNumber"> 018 </span>อันงามของท่านพระโคดมพระองค์นั้น   ขจรไปแล้วอย่างนี้ว่า  แม้เพราะเหตุนี้  ๆ
<span class="LineNumber"> 019 </span>พระผู้มีพระภาคเจ้าพระองค์นั้น     เป็นพระอรหันต์...เป็นผู้เบิกบานแล้ว  เป็น
<span class="LineNumber"> 020 </span>ผู้จำแนกธรรม    ท่านพระโคดมพระองค์นั้น       ข้าพเจ้าทูลนิมนต์แล้วเพื่อเสวย
<span class="LineNumber"> 021 </span>ภัตตาหารในวันพรุ่งนี้  พร้อมด้วยภิกษุสงฆ์.
