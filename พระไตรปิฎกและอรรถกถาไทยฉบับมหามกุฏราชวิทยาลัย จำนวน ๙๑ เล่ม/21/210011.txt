<span class="LineNumber"> 001 </span>           [๔๑๘]  ดูก่อนมหาบพิตร  ครั้งหนึ่ง  อาตมภาพอยู่ที่นิคมชื่อเวภฬิคะ
<span class="LineNumber"> 002 </span>นั้นเอง   เวลาเช้า   อาตมภาพนุ่งแล้ว    ถือบาตรและจีวร   เข้าไปหามารดาบิดา
<span class="LineNumber"> 003 </span>ของฆฏิการะช่างหม้อถึงที่อยู่     แล้วได้ถามว่า    ดูเถิด    นี่คนหาอาหารไปไหน
<span class="LineNumber"> 004 </span>เสียเล่า.      มารดาบิดาของฆฏิการะช่างหม้อตอบว่า      ข้าแต่พระองค์ผู้เจริญ
<span class="LineNumber"> 005 </span>อุปัฏฐากของพระองค์ออกไปเสียแล้ว      ขอพระองค์จงเอาข้าวสุกจากหม้อข้าวนี้ 
<span class="LineNumber"> 006 </span>เอาแกงจากหม้อแกงนี้เสวยเถิด.   ดูก่อนมหาบพิตร   ครั้งนั้น   อาตมภาพได้เอา
<span class="LineNumber"> 007 </span>ข้าวสุกจากหม้อข้าว   เอาแกงจากหม้อแกงฉันแล้ว   ลุกจากอาสนะหลีกไป    ลำ-
<span class="LineNumber"> 008 </span>ดับนั้น   ฆฏิการะช่างหม้อเข้าไปหามารดาบิดาถึงที่อยู่    แล้วได้ถามว่า   ใครมา
<span class="LineNumber"> 009 </span>เอาข้าวสุกจากหม้อข้าว    เอาแกงจากหม้อแกงบริโภคแล้วลุกจากอาสนะหลีกไป. 
<span class="LineNumber"> 010 </span>มารดาบิดาบอกว่า ดูก่อนพ่อ พระผู้มีพระภาคเจ้าทรงพระนามว่ากัสสปอรหันต-  
<span class="LineNumber"> 011 </span>สัมมาสัมพุทธเจ้า     ทรงเอาข้าวสุกจากหม้อข้าว    เอาแกงจากหม้อแกงเสวยแล้ว
<span class="LineNumber"> 012 </span>เสด็จลุกจากอาสนะหลีกไป.  ครั้งนั้น  ฆฏิการะช่างหม้อมีความคิดเห็นว่า  เป็น
<span class="LineNumber"> 013 </span>ลาภของเราหนอ      เราได้ดีแล้วหนอ     ที่พระผู้มีพระภาคเจ้าทรงพระนามว่า
<span class="LineNumber"> 014 </span>กัสสปอรหันตสัมมาสัมพุทธเจ้า      ทรงคุ้นเคยอย่างยิ่งเช่นนี้แก่เรา.      ดูก่อน
<span class="LineNumber"> 015 </span>มหาบพิตร   ครั้งนั้น    ปีติและสุขไม่ละฆฏิการะช่างหม้อตลอดกึ่งเดือน   ไม่ละ
<span class="LineNumber"> 016 </span>มารดาบิดาตลอดเจ็ดวัน.
<span class="LineNumber"> 017 </span>           [๔๑๙]  ดูก่อนมหาบพิตร  ครั้งหนึ่ง   อาตมภาพอยู่ที่เวภฬิคนิคมนั้น
<span class="LineNumber"> 018 </span>เอง.   ครั้นนั้นในเวลาเช้า  อาตมภาพนุ่งแล้ว  ถือบาตรและจีวรเข้าไปหามารดาบิดา
<span class="LineNumber"> 019 </span>ของฆฏิการะช่างหม้อถึงที่อยู่   แล้วได้ถามว่า   ดูเถิด  นี่คนหาอาหารไปไหนเสีย
<span class="LineNumber"> 020 </span>เล่า.   มารดาบิดาของฆฏิการะช่างหม้อตอบว่า   ข้าแต่พระองค์ผู้เจริญ  อุปัฏฐาก
<span class="LineNumber"> 021 </span>ของพระองค์ออกไปเสียแล้ว ขอพระองค์จงเอาขนมสดจากกระเช้านี้  เอาแกงจาก
<span class="LineNumber"> 022 </span>หม้อแกงเสวยเถิด.    ดูก่อนมหาบพิตร   ครั้งนั้น    อาตมภาพได้เอาขนมสดจาก
<span class="LineNumber"> 023 </span>กระเช้า  เอาแกงจากหม้อแกงฉันแล้ว  ลุกจากอาสนะหลีกไป.  ลำดับนั้น ฆฏิการะ
<span class="LineNumber"> 024 </span>ช่างหม้อเข้าไปหามารดาบิดาถึงที่อยู่ แล้วได้ถามว่า ใครมาเอาขนมสดจากกระเช้า
