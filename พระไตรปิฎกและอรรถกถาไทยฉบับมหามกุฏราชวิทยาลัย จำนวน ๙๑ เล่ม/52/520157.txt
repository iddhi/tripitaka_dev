<span class="LineNumber"> 001 </span>       <H2>อรรถกถาเตกิจฉการีเถร<SUP>๑</SUP>คาถาที่  ๒</H2>

<span class="LineNumber"> 002 </span>         คาถาของ<B>ท่านพระเตกิจฉการีเถระ</B>    มีคำเริ่มต้นว่า <B>อติหิตา   วีหิ</B>
<span class="LineNumber"> 003 </span>ดังนี้.  เรื่องนั้นมีเหตุเกิดขึ้นอย่างไร ?
<span class="LineNumber"> 004 </span>         แม้พระเถระก็ได้กระทำบุญญาธิการไว้ในพระพุทธเจ้าปางก่อนทั้ง-
<span class="LineNumber"> 005 </span>หลาย   สั่งสมบุญไว้ในภพนั้น ๆ   ในกัปที่  ๙๑   แต่ภัทรกัปนี้     ในกาล
<span class="LineNumber"> 006 </span>แห่งพระผู้มีพระภาคเจ้าพระนามว่าวิปัสสี        บังเกิดในเรือนของตระกูล
<span class="LineNumber"> 007 </span>รู้เดียงสาแล้วก็ได้สำเร็จเวชศาสตร์     ได้กระทำพระเถระนามว่า   <B>อโสกะ</B>
<span class="LineNumber"> 008 </span>ผู้เป็นอุปัฏฐากของพระผู้มีพระภาคเจ้าวิปัสสี   ซึ่งอาพาธให้หายโรค.  และ
<span class="LineNumber"> 009 </span>ได้ปรุงยาให้แก่สัตว์เหล่าอื่นผู้ถูกโรคครอบงำ   ด้วยความอนุเคราะห์.
<span class="LineNumber"> 010 </span>         ด้วยบุญกรรมนั้น  เขาท่องเที่ยวไปในเทวดาและมนุษย์ทั้งหลาย  ใน
<span class="LineNumber"> 011 </span>พุทธุปบาทกาลนี้    บังเกิดเป็นบุตรของพราหมณ์ ชื่อว่า <B>สุพุทธะ.</B>    ญาติ
<span class="LineNumber"> 012 </span>ทั้งหลายตั้งชื่อว่า  <B>เตกิจฉการี</B>  เพราะในเวลาที่เขาอยู่ในครรภ์   พวกหมอ
<span class="LineNumber"> 013 </span>ได้พากันบริบาลรักษาให้ปราศจากอันตราย.
<span class="LineNumber"> 014 </span>         เขาศึกษาวิชาและศิลปอันสมควรแก่ตระกูลของตน       จึงเจริญอยู่.
<span class="LineNumber"> 015 </span>ในกาลนั้นพราหมณ์จาณักกะ   ได้เห็นความเฉียบแหลมแห่งปัญญา และ. 
<span class="LineNumber"> 016 </span>ความฉลาดในอุบายในการกระทำต่าง ๆ ของสุพุทธพราหมณ์   ถูกความ
<span class="LineNumber"> 017 </span>ริษยาครอบงำว่า   สุพุทธะนี้ได้ที่พึ่งในราชสกุลนี้   จะพึงข่มขี่เรา   จึงให้
<span class="LineNumber"> 018 </span>พระเจ้าจันทคุตต์จับเขาขังในเรือนจำ.
<span class="LineNumber"> 019 </span>         นายเตกิจฉการี   ได้ฟังว่าบิดาถูกขังในเรือนจำก็กลัว    จึงหนีไปยัง
<span class="LineNumber"> 020 </span>สำนักของพระสาณวาสีเถระ  เล่าเหตุการณ์อันน่าสลดใจของตนแก่พระเถระ
<span class="LineNumber"> 021 </span>แล้วบวชเรียนพระกัมมัฏฐาน   เป็นผู้ถือการอยู่กลางแจ้งเป็นวัตร   และถือ

<span class='footnote'>๑. บาลีว่า  เตกิจฉกานิเถระ.</span>
