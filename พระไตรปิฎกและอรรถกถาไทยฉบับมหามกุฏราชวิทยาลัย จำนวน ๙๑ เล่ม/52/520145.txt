<span class="LineNumber"> 001 </span>                          <H2>อรรถกถาฉักกนิบาต</H2>

<span class="LineNumber"> 002 </span>           <H2>อรรถกถาอุรุเวลกัสสปเถรคาถาที่  ๑</H2>

<span class="LineNumber"> 003 </span>         ใน<B>ฉักกนิบาต</B>     คาถาของ<B>ท่านพระอุรุเวลกัสสปเถระ</B>   มีคำเริ่มต้น
<span class="LineNumber"> 004 </span>ว่า  <B>ทิสฺวาน ปาฏิหีรานิ</B>  ดังนี้.  เรื่องนั้นมีเหตุเกิดขึ้นอย่างไร.
<span class="LineNumber"> 005 </span>         แม้พระเถระนี้ก็เป็นผู้มีบุญญาธิการ  อันได้กระทำไว้ในพระพุทธเจ้า
<span class="LineNumber"> 006 </span>ในปางก่อนทั้งหลาย        ก่อสร้างกุศลอันเป็นอุปนิสัยแก่พระนิพพาน
<span class="LineNumber"> 007 </span>ในภพนั้น ๆ  ในกาลแห่งพระผู้มีพระภาคเจ้า   พระนามว่าปทุมุตตระ  ได้
<span class="LineNumber"> 008 </span>บังเกิดในเรือนของตระกูล  ถึงความเจริญวัย   ฟังธรรมในสำนักของพระ-
<span class="LineNumber"> 009 </span>ศาสดา       ได้เห็นพระศาสดาทรงตั้งภิกษุรูปหนึ่งไว้ในตำแหน่งผู้เลิศแห่ง
<span class="LineNumber"> 010 </span>บริษัทใหญ่   แม้ตนเองก็ปรารถนาฐานันดรนั้น    จึงได้ถวายมหาทานแล้ว
<span class="LineNumber"> 011 </span>กระทำความปรารถนาไว้.       ฝ่ายพระผู้มีพระภาคเจ้าได้ทรงเห็นว่าความ
<span class="LineNumber"> 012 </span>ปรารถนาของเขาไม่มีอันตราย   จึงทรงพยากรณ์ว่าในอนาคตกาล   เขาจัก
<span class="LineNumber"> 013 </span>เป็นเลิศแห่งบริษัทหมู่ใหญ่ในศาสนาของพระโคดมพุทธเจ้า.
<span class="LineNumber"> 014 </span>         เขากระทำบุญในชาตินั้นจนตลอดอายุ  จุติจากชาตินั้นแล้วท่องเที่ยว
<span class="LineNumber"> 015 </span>ไปในเทวดาและมนุษย์ทั้งหลาย     ในที่สุด  ๙๒ กัปแต่ภัทรกัปนี้     บังเกิด
<span class="LineNumber"> 016 </span>เป็นน้องชายต่างมารดากันกับพระผู้มีพระภาคเจ้าพระนามว่าปุสสะ    เขามี
<span class="LineNumber"> 017 </span>น้องชายแม้อื่นอีก ๒ คน  พี่น้องแม้ทั้ง ๓ คนนั้น  บูชาพระสงฆ์มีพระพุทธ-
<span class="LineNumber"> 018 </span>เจ้าเป็นประธานด้วยการบูชาอย่างยิ่ง   การทำกุศลตลอดชั่วอายุ  ท่องเที่ยว
<span class="LineNumber"> 019 </span>ไปในเทวดาและมนุษย์  ก่อนที่พระผู้มีพระภาคเจ้าของเราทั้งหลายจะอุบัติ
<span class="LineNumber"> 020 </span>(เขา) เกิดเป็นพี่น้องชายกันโดยลำดับ   ในตระกูลพราหมณ์ในกรุงสาวัตถี
<span class="LineNumber"> 021 </span>แม้ทั้ง ๓ คนก็มีนามว่ากัสสปทั้งนั้นเนื่องด้วยโคตร.
