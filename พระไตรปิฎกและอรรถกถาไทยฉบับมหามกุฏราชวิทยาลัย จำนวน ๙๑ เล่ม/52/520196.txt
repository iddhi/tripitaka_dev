<span class="LineNumber"> 001 </span>           <B>แสดงแล้ว    เพื่อทำลายรากเหง้าแห่งอวิชชา   ญาณเพียง
<span class="LineNumber"> 002 </span>         ดังแก้ววิเชียรตกไป  ในเมื่อกำหนดถือเอาวิญญาณทั้งหลาย
<span class="LineNumber"> 003 </span>         ปรากฏขึ้น       ธรรมเครื่องประกาศเวทนา     ปลดเปลื้อง
<span class="LineNumber"> 004 </span>         อุปาทาน  เป็นเครื่องพิจารณาเห็นภพเป็นดุจหลุมถ่านเพลิง
<span class="LineNumber"> 005 </span>         ด้วยญาณ  มีรสมาก ลึกซึ้ง  เป็นธรรมห้ามความแก่ความ
<span class="LineNumber"> 006 </span>         ตาย  อริยมรรคอันประกอบด้วยองค์  ๘  เป็นทางสงบทุกข์
<span class="LineNumber"> 007 </span>         ปลอดโปร่ง   พระผู้มีพระภาคเจ้าทรงแสดงแล้ว.    ธรรม
<span class="LineNumber"> 008 </span>         อันเป็นเครื่องเห็นแสงสว่างตามความเป็นจริง  ถึงความ
<span class="LineNumber"> 009 </span>         ปลอดโปร่งมาก สงบระงับ  เจริญในที่สุด  อันพระพุทธ- 
<span class="LineNumber"> 010 </span>         เจ้าผู้มีพระจักษุทรงแสดงไว้ดีแล้ว   เพราะทรงทราบกรรม
<span class="LineNumber"> 011 </span>         ว่าเป็นกรรม   และทรงทราบวิบากโดยความเป็นวิบากแห่ง
<span class="LineNumber"> 012 </span>         ธรรมที่อาศัยกันเกิดขึ้น.</B>
<span class="LineNumber"> 013 </span>         บรรดาบทเหล่านั้น    บทว่า <B>สุเทสิโต</B>    แปลว่า  ทรงแสดงดีแล้ว
<span class="LineNumber"> 014 </span>อธิบายว่า       ทรงแสดงโดยการประกาศตามเป็นจริงถึงประโยชน์ปัจจุบัน
<span class="LineNumber"> 015 </span>ประโยชน์ในสัมปรายภพ    และประโยชน์อย่างยิ่ง   อันสมควรแก่อัธยาศัย 
<span class="LineNumber"> 016 </span>แห่งเวไนยสัตว์.
<span class="LineNumber"> 017 </span>         อีกอย่างหนึ่ง    บทว่า   <B>สุเทสิโต</B>   ได้แก่  ทรงแสดงไว้โดยชอบ
<span class="LineNumber"> 018 </span>อธิบายว่า    ทรงภาษิต    คือตรัสไว้ดีแล้ว    โดยการประกาศทุกขสัจและ
<span class="LineNumber"> 019 </span>นิโรธสัจ  และเหตุของสัจจะทั้งสองนั้น   โดยไม่ผิดแผกกัน.
<span class="LineNumber"> 020 </span>         บทว่า <B>จกฺขุมตา</B>  ได้แก่ทรงมีพระจักษุด้วยจักษุ ๕ ประการนี้   คือ
<span class="LineNumber"> 021 </span>มังสจักษุ  ทิพยจักษุ  ปัญญาจักษุ  พุทธจักษุ  และสมันตจักษุ.
<span class="LineNumber"> 022 </span>         บทว่า <B>พุทฺเธน</B>  ได้แก่ พระสัพพัญญูพุทธเจ้า.
