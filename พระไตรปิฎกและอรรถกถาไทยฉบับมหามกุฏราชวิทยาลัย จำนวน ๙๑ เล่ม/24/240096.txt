<span class="LineNumber"> 001 </span>	                              <h1>อรรถกถาหิริสูตร</h1>

<span class="LineNumber"> 002 </span>         พึงทราบวินิจฉัยในหิริสูตรที่  ๘  ต่อไป :- 
<span class="LineNumber"> 003 </span>         ชนใดย่อมเกียดกันอกุศลธรรมทั้งหลายด้วยหิริ  เพราะเหตุนั้น  ชนนั้น
<span class="LineNumber"> 004 </span>จึงชื่อว่าผู้เกียดกันอกุศลธรรมด้วยหิริ.    บทว่า   <B>โกจิ  โลกสฺมึ  วิชฺชต</B>ิ   นี้
<span class="LineNumber"> 005 </span>เทวดาทูลถามว่า  ใครๆ เห็นปานนี้ยังมีอยู่หรือ. บทว่า <B>โย  นินฺทํ อปโพเธติ</B>
<span class="LineNumber"> 006 </span>แปลว่า  บุคคลใดเมื่อนำความครหา  (ความชั่ว)  ออกย่อมรู้.
<span class="LineNumber"> 007 </span>         บทว่า  <B>อสฺโส  ภโทฺร   กสามิว</B>  อธิบายว่า   ม้าอาชาไนยตัวเจริญ
<span class="LineNumber"> 008 </span>เมื่อสารถีนำแซ่ออกย่อมรู้  ย่อมไม่ให้แซ่ตกไปในตน    เพราะเห็นเงาแห่งปฏัก
<span class="LineNumber"> 009 </span>เป็นราวกะแทงอยู่    ฉันใด    ภิกษุใด    เมื่อไม่ให้อักโกสนวตถุ     (เรื่องด่า)
<span class="LineNumber"> 010 </span>อันเป็นจริงตกไปในตน  ชื่อว่านำความนินทาออก  เมื่อนำออกย่อมรู้    เทวดา
<span class="LineNumber"> 011 </span>ทูลถามว่า  พระขีณาสพเห็นปานนี้   สักองค์หนึ่งมีอยู่หรือ.  แต่ว่า  บุคคลผู้ชื่อว่า
<span class="LineNumber"> 012 </span>พ้นจากการด่าด้วยถ้อยคำอันไม่เป็นจริง  ย่อมไม่มี.  บทว่า    <B>ตนุยา</B>   แปลว่า
<span class="LineNumber"> 013 </span>น้อย  อธิบายว่า  ชื่อว่า  พระขีณาสพทั้งหลายเกียดกันอกุศลธรรมทั้งหลายด้วย
<span class="LineNumber"> 014 </span>หิริเที่ยวไปอยู่    มีน้อย.   บทว่า  <B>สทา   สตา</B>  ได้แก่   ผู้ประกอบด้วยความ
<span class="LineNumber"> 015 </span>ไพบูลย์แห่งสติตลอดกาลเป็นนิตย์.  บทว่า  <B>อนฺตํ  ทุกฺขสฺส  ปปฺปุยฺย</B>   ได้แก่
<span class="LineNumber"> 016 </span>บรรลุพระนิพพานอันเป็นธรรมที่สิ้นสุดของวัฏทุกข์.  คำที่เหลือ  มีนัยตามที่
<span class="LineNumber"> 017 </span>กล่าวแล้วนั่นแหละ.
<span class="LineNumber"> 018 </span>                                       <I>จบอรรถกถาหิริสูตรที่  ๘</I>
