<span class="LineNumber"> 001 </span>         อันภิกษุผู้ประสงค์จะอาบน้ำไปสู่ท่าน้ำแล้วพึงวางจีวรทั้งหลายในที่ใดที่ 
<span class="LineNumber"> 002 </span>หนึ่งแล้วแล้วยืนอยู่ก่อน  ไม่ควรรีบลงไปโดยเร็ว  พึงเหลียวแลดูทุก ๆ ทิศเทียว
<span class="LineNumber"> 003 </span>ครั้นทราบความเป็นผู้สงัดแล้วก็กำหนดวัตถุทั้งหลายมีตอไม้    พุ่มไม้    และ
<span class="LineNumber"> 004 </span>เถาวัลย์เป็นต้น      แล้วย่อกายลงกระแอมขึ้น  ๓  ครั้ง    แล้วพึงนำผ้าอุตราสงค์
<span class="LineNumber"> 005 </span>ออกผึ่ง  แล้วแก้ประคตเอาวางทับจีวรนั่นแหละ  ถ้าผ้าสำหรับอาบน้ำไม่มี   ก็จง
<span class="LineNumber"> 006 </span>นั่งกระหย่งที่ริมน้ำแล้วเปลื้องผ้านุ่งออก   ถ้ามีที่สำหรับนั่งพึงผึ่งผ้านุ่ง   ถ้าไม่มี
<span class="LineNumber"> 007 </span>ม้วนแล้วก็วางไว้  แล้วค่อย ๆ ก้าวลงน้ำ  ครั้นก้าวลงไปประมาณนาภี  (สะดือ)
<span class="LineNumber"> 008 </span>แล้วจึงอาบโดยไม่ทำให้ลูกคลื่นเกิดขึ้น   ครั้นจะกลับ    ก็พึงดำลงโดยมุ่งหน้าต่อ
<span class="LineNumber"> 009 </span>ทิศที่ตนมา.  ด้วยอาการอย่างนี้    จีวรชื่อว่าอันตนรักษาแล้ว.  แม้เมื่อจะโผล่ขึ้น
<span class="LineNumber"> 010 </span>ก็ไม่ทำให้เกิดเสียงค่อย ๆ โผล่ขึ้น  ในเวลาสิ้นสุดลงแห่งการอาบ  พึงนั่งกระโหย่ง
<span class="LineNumber"> 011 </span>ที่ริมน้ำแล้วเอาผ้ามาปกปิดตนไว้เมื่อลุกขึ้นยืนแล้วจึงนุ่งให้เรียบร้อยเป็น
<span class="LineNumber"> 012 </span>ปริมณฑล   เสร็จแล้วผูกประคตเอว  ไม่รีบห่มจีวรพึงยืนอยู่   ดังนี้.
<span class="LineNumber"> 013 </span>         แม้พระเถระก็อาบแล้วเหมือนอย่างนั้น   เสร็จแล้วก็กลับขึ้นมายืนแลดู
<span class="LineNumber"> 014 </span>กายซึ่งมีน้ำยังไม่แห้ง.   แม้โดยปกติกายของพระเถระก็ผ่องใส    เมื่อน้อมกายนำ
<span class="LineNumber"> 015 </span>มาโดยชอบ     คืออาบน้ำอุ่นสีแห่งหน้าจึงรุ่งโรจน์เกินเปรียบ     เป็นผู้สมบูรณ์
<span class="LineNumber"> 016 </span>ด้วยรัศมี   ราวกะผลตาลที่หลุดจากขั้ว  ราวกะพระจันทร์เต็มดวง  ในขณะนั้น
<span class="LineNumber"> 017 </span>หน้าของท่านก็เป็นไปกับด้วยสิริ    ดุจดอกปทุม    กำลังแย้มแม้ผิวพรรณแห่ง
<span class="LineNumber"> 018 </span>สรีระก็ผ่องใส.
<span class="LineNumber"> 019 </span>         สมัยนั้น    ภุมมเทวดาผู้สิงสถิตอยู่ที่ป่าชัฏแลดูภิกษุสมิทธิผู้น่าเลื่อมใส
<span class="LineNumber"> 020 </span>แล้ว  ไม่อาจข่มใจไว้ได้  เป็นผู้น้อมไปในกามถูกความโลภครอบงำแล้ว  คิด
<span class="LineNumber"> 021 </span>ว่า     เราจักเล้าโลมพระเถระ    จงประดับอัตภาพด้วยเครื่องประดับอันโอฬาร
<span class="LineNumber"> 022 </span>แล้วทำพระอารามทั้งสิ้นให้สว่างทั่ว   (ให้มีแสงสว่างเป็นอันเดียวกัน )   ราวกะ
<span class="LineNumber"> 023 </span>ประทีปโคมไฟมีไส้ตั้งพัน    ดุจเอาดวงจันทร์มาตั้งไว้  ครั้นแล้วก็เข้าไปหา
