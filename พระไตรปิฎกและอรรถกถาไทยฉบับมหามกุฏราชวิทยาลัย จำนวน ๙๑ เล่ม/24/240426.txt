<span class="LineNumber"> 001 </span>                                          <H1>ปิยสูตรที่  ๔</H1>

<span class="LineNumber"> 002 </span>         [๓๓๔]   ข้าพเจ้าได้สดับมาแล้วอย่างนี้ :- 
<span class="LineNumber"> 003 </span>         สมัยหนึ่ง  พระผู้มีพระภาคเจ้าประทับอยู่ ณ พระวิหารเชตวัน อาราม
<span class="LineNumber"> 004 </span>แห่งท่านอนาถบิณฑิกเศรษฐี  กรุงสาวัตถี.
<span class="LineNumber"> 005 </span>         ครั้งนั้น    พระเจ้าปเสนทิโกศลเสด็จเข้าไปเฝ้าพระผู้มีพระภาคเจ้า
<span class="LineNumber"> 006 </span>ถึงที่ประทับ   ครั้นแล้ว  จึงทรงถวายบังคมพระผู้มีพระภาคเจ้าแล้วประทับนั่ง  ณ
<span class="LineNumber"> 007 </span>ที่ควรส่วนข้างหนึ่ง.
<span class="LineNumber"> 008 </span>         พระเจ้าปเสนทิโกศลทูลพระผู้มีพระภาคเจ้าว่า    ข้าแต่พระองค์ผู้เจริญ
<span class="LineNumber"> 009 </span>(วันนี้) ข้าพระองค์เข้าห้องส่วนตัวพักผ่อนอยู่  ได้เกิดความนึกคิดอย่างนี้ว่า ชน
<span class="LineNumber"> 010 </span>เหล่าไหนหนอแลชื่อว่ารักตน  ชนเหล่าไหนชื่อว่าไม่รักตน ข้าพระองค์จึงได้เกิด
<span class="LineNumber"> 011 </span>ความคิดต่อไปว่า  ก็ชนเหล่าใดแลย่อมประพฤติทุจริตด้วยกาย   วาจา   ใจ   ชน
<span class="LineNumber"> 012 </span>เหล่านั้นชื่อว่าไม่รักตน  ถึงแม้ชนเหล่านั้นจะพึงกล่าวอย่างนี้ว่า   เรารักตน  ถึง
<span class="LineNumber"> 013 </span>เช่นนั้น  ชนเหล่านั้นก็ชื่อว่าไม่รักตน  ข้อนั้นเป็นเพราะเหตุไร  ก็เพราะเหตุว่ า
<span class="LineNumber"> 014 </span>ชนผู้ไม่รักใคร่กันย่อมทำความเสียหายให้แก่ผู้ไม่รักใคร่กันได้โดยประการใด
<span class="LineNumber"> 015 </span>ชนเหล่านั้นย่อมทำความเสียหายให้แก่ตนด้วยตนเองได้โดยประการนั้น    ฉะนั้น
<span class="LineNumber"> 016 </span>ชนเหล่านั้นจึงชื่อว่าไม่รักตน   ส่วนว่าชนเหล่าใดแล    ย่อมประพฤติสุจริตด้วย
<span class="LineNumber"> 017 </span>กาย   วาจา   ใจ   ชนเหล่านั้นชื่อว่ารักตน   ถึงแม้ชนเหล่านั้นจะพึงกล่าวอย่างนี้
<span class="LineNumber"> 018 </span>ว่า  เราไม่รักตน ถึงเช่นนั้นชนเหล่านั้นก็ชื่อว่ารักตน    ข้อนั้นเป็นเพราะเหตุไร
<span class="LineNumber"> 019 </span>ก็เพราะเหตุว่า  ชนผู้ที่รักใคร่กันย่อมทำความดีความเจริญ  ให้แก่ผู้ที่รักใคร่กัน
<span class="LineNumber"> 020 </span>ได้โดยประการใด   ชนเหล่านั้นย่อมทำความดีความเจริญ   ให้แก่ตนด้วยตนเอง
<span class="LineNumber"> 021 </span>ได้โดยประการนั้น  ฉะนั้น  ชนเหล่านั้นจึงชื่อว่ารักตน.
