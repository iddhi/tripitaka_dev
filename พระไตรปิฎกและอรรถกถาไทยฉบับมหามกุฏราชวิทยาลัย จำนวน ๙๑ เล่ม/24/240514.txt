<span class="LineNumber"> 001 </span>                                 <h1>๔.  อิสสัตถสูตร</h1>

<span class="LineNumber"> 002 </span>         [๔๐๕]   สาวัตถีนิทาน.
<span class="LineNumber"> 003 </span>         พระเจ้าปเสนทิโกศลประทับนั่ง  ณ  ที่ควรส่วนข้างหนึ่งแล้ว   ได้ทูล
<span class="LineNumber"> 004 </span>พระผู้มีพระภาคเจ้าว่า  ข้าแต่พระองค์ผู้เจริญ ทาน บุคคลควรให้ในที่ไหนหนอ.
<span class="LineNumber"> 005 </span>         พ.  ดูก่อนมหาบพิตร  ควรให้ในที่ที่จิตเลื่อมใส.
<span class="LineNumber"> 006 </span>         ป.  ข้าแต่พระองค์ผู้เจริญ   และทานที่ให้แล้วในที่ไหนจึงมีผลมาก.
<span class="LineNumber"> 007 </span>         [๔๐๖]  พ.   ดูก่อนมหาบพิตร  ทานควรให้ในที่ไหนนั่นเป็นข้อหนึ่ง
<span class="LineNumber"> 008 </span>และทานที่ให้แล้วในที่ไหนจึงมีผลมาก   นั่นเป็นอีกข้อหนึ่ง   ดูก่อนมหาบพิตร
<span class="LineNumber"> 009 </span>ทานที่ให้แล้วแก่ผู้มีศีลแลมีผลมาก        ทานที่ให้แล้วในผู้ทุศีลหามีผลมากไม่
<span class="LineNumber"> 010 </span>ดูก่อนมหาบพิตร   ด้วยเหตุนั้น   อาตมภาพจักย้อนถามมหาบพิตรในปัญหาข้อ
<span class="LineNumber"> 011 </span>นั้นบ้าง.  มหาบพิตรพอพระทัยอย่างใด  พึงพยากรณ์อย่างนั้น
<span class="LineNumber"> 012 </span>         [๔๐๗]   มหาบพิตรจะสำคัญความข้อนั้นเป็นไฉน  ณ  ที่นี้การยุทธ์
<span class="LineNumber"> 013 </span>พึงปรากฏเฉพาะหน้าแด่พระองค์  สงครามพึงประชิดกัน  ถ้าว่าเจ้าหนุ่ม ๆ ผู้ไม่
<span class="LineNumber"> 014 </span>ได้ศึกษา   ไม่ได้หัดมือ    ไม่มีความชำนาญ    ไม่ได้ประลองการยิง    เป็นคน
<span class="LineNumber"> 015 </span>ขี้ขลาด  หวาดสะดุ้ง  มักวิ่งหนี  พึงมาอาสาไซร้  พระองค์พึงทรงชุบเลี้ยงบุรุษ
<span class="LineNumber"> 016 </span>นั้นหรือ   และพระองค์ยังจะทรงต้องการบุรุษเช่นนั้นหรือ.
<span class="LineNumber"> 017 </span>         ป.  ข้าแต่พระองค์ผู้เจริญ       หม่อมฉันไม่พึงชุบเลี้ยงบุรุษเช่นนั้น
<span class="LineNumber"> 018 </span>และหม่อมฉันไม่ต้องการบุรุษเช่นนั้นเลย.
<span class="LineNumber"> 019 </span>         พ.  ถ้าว่า   พราหมณ์หนุ่ม   ผู้ไม่ได้ศึกษา ฯลฯ  พึงมาอาสาไซร้ ฯลฯ
<span class="LineNumber"> 020 </span>ถ้าว่าแพศย์หนุ่ม    ผู้ไม่ได้ศึกษา ฯลฯ   พึงมาอาสาไซร้ ฯลฯ    ถ้าว่าศูทรหนุ่ม
<span class="LineNumber"> 021 </span>ผู้ไม่ได้ศึกษา ฯลฯ    พึงมาอาสาไซร้    พระองค์พึงทรงชุบเลี้ยงบุรุษนั้นหรือ
<span class="LineNumber"> 022 </span>และพระองค์ยังจะทรงต้องการบุรุษเช่นนั้นหรือ.
