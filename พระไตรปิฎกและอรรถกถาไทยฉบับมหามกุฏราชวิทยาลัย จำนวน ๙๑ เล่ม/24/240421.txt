<span class="LineNumber"> 001 </span>         ดูก่อนมหาบพิตร   ธรรม ๓ อย่างนี้แล    เมื่อบังเกิดขึ้นในภายในของ 
<span class="LineNumber"> 002 </span>บุคคล    ย่อมบังเกิดขึ้นเพื่อความไม่เป็นประโยชน์  เพื่อความทุกข์  เพื่อความ
<span class="LineNumber"> 003 </span>อยู่ไม่สบาย.                                                                        
<span class="LineNumber"> 004 </span>         [๓๓๐]   พระผู้มีพระภาคเจ้าผู้พระสุคตศาสดา      ครั้นตรัสไวยากรณ์
<span class="LineNumber"> 005 </span>คำร้อยแก้วนี้จบลงแล้ว   จึงได้ตรัสคาถาคำร้อยกรองต่อไปอีกว่า
<span class="LineNumber"> 006 </span>                             <B>โลภะ  โทสะ  และโมหะ  ที่เกิดขึ้น
<span class="LineNumber"> 007 </span>                   ในตนย่อมฆ่าบุคคลผู้ใจบาป   เหมือนขุย
<span class="LineNumber"> 008 </span>                   ไผ่ย่อมฆ่าต้นไผ่  ฉะนั้น.</B>

<span class="LineNumber"> 009 </span>                                         <h1>อรรถกถาปุริสสูตร</h1>

<span class="LineNumber"> 010 </span>         พึงทราบวินิจฉัยในปุริสสูตรที่ ๒  ต่อไป :- 
<span class="LineNumber"> 011 </span>         บทว่า  <B>อภิวาเทตฺวา</B>  ความว่า  พระเจ้าปเสนทิโกศล    ทรงอภิวาท
<span class="LineNumber"> 012 </span>ในสูตรนี้    ก็เพราะทรงถึงสรณะแล้วในสูตรก่อน.    บทว่า  <B>อชฺฌตฺตํ</B>  ได้แก่
<span class="LineNumber"> 013 </span>ภายในตัวเอง   อธิบายว่า   เกิดขึ้นในสันดานของตน.    บรรดาอกุศลมูล ๓ มี
<span class="LineNumber"> 014 </span>โลภะเป็นต้น   โลภะมีลักษณะละโมบ  โทสะมีลักษณะขัดเคือง  โมหะมีลักษณะ
<span class="LineNumber"> 015 </span>ลุ่มหลง.   บทว่า  <B>หึสนฺติ</B>  ได้แก่ เบียดเบียน  ทำให้เสียหาย   ทำให้พินาศ.
<span class="LineNumber"> 016 </span>บทว่า  <B>อตฺตสมฺภูตา</B>  แปลว่า  เกิดแล้วในตน.   บทว่า  <B>ตจสารํว  สมฺผลํ</B>
<span class="LineNumber"> 017 </span>ความว่า   ผลของตัวเอง   ย่อมเบียน   คือ   ทำต้นไม้ที่มีเปลือกเป็นแก่น  ไม่ว่า
<span class="LineNumber"> 018 </span>ต้นไผ่หรือต้นอ้อให้พินาศ  ฉันใด  อกุศลมูลทั้งหลาย  ก็เบียน  คือทำให้พินาศ
<span class="LineNumber"> 019 </span>ฉันนั้น.
<span class="LineNumber"> 020 </span>                                   <I>จบอรรถกถาปริสสูตรที่  ๒</I>
