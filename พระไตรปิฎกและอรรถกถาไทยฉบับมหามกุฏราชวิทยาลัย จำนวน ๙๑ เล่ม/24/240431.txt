<span class="LineNumber"> 001 </span>                                        <h1>๖.  อัปปกสูตร</h1> 

<span class="LineNumber"> 002 </span>         [๓๔๐]   ข้าพเจ้าได้สดับมาแล้วอย่างนี้ :-
<span class="LineNumber"> 003 </span>         สมัยหนึ่ง  พระผู้มีพระภาคเจ้าประทับอยู่  ณ พระวิหารเชตวัน  อาราม
<span class="LineNumber"> 004 </span>แห่งท่านอนาถบิณฑิกเศรษฐี  กรุงสาวัตถี.
<span class="LineNumber"> 005 </span>         ครั้งนั้น       พระเจ้าปเสนทิโกศลเสด็จเข้าไปเฝ้าพระผู้มีพระภาคเจ้า
<span class="LineNumber"> 006 </span>ถึงที่ประทับ  ครั้นแล้วจึงถวายบังคมพระผู้มีพระภาคเจ้าแล้วประทับนั่ง  ณ ที่ควร
<span class="LineNumber"> 007 </span>ส่วนข้างหนึ่ง.
<span class="LineNumber"> 008 </span>         พระเจ้าปเสนทิโกศลได้ทูล พระผู้มีพระภาคเจ้าว่า ข้าแต่พระองค์ผู้เจริญ
<span class="LineNumber"> 009 </span>วันนี้  หม่อมฉันได้เข้าห้องส่วนตัวพักผ่อนอยู่ได้เกิดความคิดอย่างนี้ว่า สัตว์เหล่า
<span class="LineNumber"> 010 </span>ใดได้โภคทรัพย์ยิ่ง ๆ แล้ว   ย่อมไม่มัวเมา   ไม่ประมาท   ไม่ติดอยู่ในกามคุณ
<span class="LineNumber"> 011 </span>และไม่พระพฤติผิดในสัตว์ทั้งหลาย  สัตว์เหล่านั้นมีจำนวนน้อยในโลก  ส่วนว่า
<span class="LineNumber"> 012 </span>สัตว์เหล่าใดได้โภคทรัพย์ยิ่ง ๆ แล้วย่อมมัวเมา    ประมาท    ติดอยู่ในกามคุณ
<span class="LineNumber"> 013 </span>และประพฤติผิดในสัตว์ทั้งหลาย   สัตว์เหล่านั้นแลมีจำนวนมากมายในโลก.
<span class="LineNumber"> 014 </span>         [๓๔๑]   พระผู้มีพระภาคเจ้าตรัสตอบว่า  ถูกแล้ว ๆ มหาบพิตร  สัตว์
<span class="LineNumber"> 015 </span>เหล่าใดได้โภคทรัพย์ยิ่ง ๆ แล้ว    ย่อมไม่มัวเมา   ไม่ประมาท   ไม่ติดอยู่ในกาม
<span class="LineNumber"> 016 </span>คุณ และไม่ประพฤติผิดในสัตว์ทั้งหลาย สัตว์เหล่านั้นมีจำนวนน้อยในโลก ส่วน
<span class="LineNumber"> 017 </span>ว่าสัตว์เหล่าใดได้โภคทรัพย์ยิ่ง ๆ แล้ว    ย่อมมัวเมา   ประมาท   ติดอยู่ในกาม
<span class="LineNumber"> 018 </span>คุณ  และประพฤติผิดในสัตว์ทั้งหลาย  สัตว์เหล่านั้นมีจำนวนมากมายในโลก.
<span class="LineNumber"> 019 </span>         [๓๔๒]   พระผู้มีพระภาคเจ้าผู้พระสุคตศาสดา   ครั้นตรัสไวยากรณ์คำ
<span class="LineNumber"> 020 </span>ร้อยแก้วนี้จบลงแล้ว   จึงได้ตรัสคาถาคำร้อยกรองต่อไปอีกว่า
