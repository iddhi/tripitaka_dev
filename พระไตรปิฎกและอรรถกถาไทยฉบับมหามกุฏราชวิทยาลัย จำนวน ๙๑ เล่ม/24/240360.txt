<span class="LineNumber"> 001 </span>                                      <h1>อรรถกถากกุธสูตร</h1> 

<span class="LineNumber"> 002 </span>         พึงทราบวินิจฉัยในกกุธสูตรที่  ๘  ต่อไป :-
<span class="LineNumber"> 003 </span>         บทว่า  <B>กกุโธ   เทวปุตฺโต</B>    ความว่า   ได้ยินว่า   เทพบุตรองค์นี้ 
<span class="LineNumber"> 004 </span>เป็นบุตรอุปัฏฐากของพระมหาโมคคัลลานเถระ   ในโกฬนคร   เมื่อวัยรุ่นอยู่ใน
<span class="LineNumber"> 005 </span>สำนักของพระเถระ  ทำฌานให้เกิดแล้ว  ทำกาละ [ตาย] ไปอุบัติในพรหมโลก
<span class="LineNumber"> 006 </span>แม้ในพรหมโลกนั้น   เหล่าพรหมก็รู้จักเขาว่ากกุธพรหมนั่นแล. บทว่า <B>นนฺทสิ</B>
<span class="LineNumber"> 007 </span>แปลว่า  ยินดี.  บทว่า  <B>กึ  ลทฺธา</B>  ความว่า บุคคลได้ของที่พอใจไร ๆ ชื่อว่า
<span class="LineNumber"> 008 </span>ผู้ยินดี  เพราะฉะนั้น    พระผู้มีพระภาคเจ้าจึงตรัสอย่างนี้.  บทว่า  <B>กึ  ชิยิตฺถ</B>
<span class="LineNumber"> 009 </span>ความว่า  ก็ผู้ใดเสื่อมเสียสิ่งของมีผ้าเป็นต้นที่พอใจไร ๆ     ผู้นั้นย่อมเศร้าโศก
<span class="LineNumber"> 010 </span>เพราะฉะนั้น  พระผู้มีพระภาคเจ้าจึงตรัสอย่างนั้น.  บทว่า  <B>อรติ  นาภิกีรติ</B>
<span class="LineNumber"> 011 </span>ความว่า  ความระอาย่อมไม่ครอบงำ.  บทว่า <B>อฆชาตสฺส</B> ความว่า ผู้เกิดทุกข์
<span class="LineNumber"> 012 </span>คือตั้งอยู่ในวัฏทุกข์.    บทว่า  <B>นนฺทิชาตสฺส</B>   ได้แก่ ผู้เกิดตัณหา.   จริงอยู่ 
<span class="LineNumber"> 013 </span>วัฏทุกข์ของบุคคลเห็นปานนั้นก็มา  [เรียก]   ว่า   <B>อฆะ</B>.    สมจริง   ดังคำที่
<span class="LineNumber"> 014 </span>ท่านกล่าวว่า  ผู้เป็นทุกข์  ย่อมปรารถนาสุข.  ดังนั้น     ความยินดี    จึงมีแก่ผู้
<span class="LineNumber"> 015 </span>เกิดทุกข์.  ส่วนทุกข์ก็มาเหมือนกัน   เมื่อสุขแปรปรวนไป  เหตุนั้น   ทุกข์จึงมี
<span class="LineNumber"> 016 </span>แก่ผู้เกิดความยินดี.
<span class="LineNumber"> 017 </span>                                 <I>จบอรรถกถากกุธสูตรที่   ๘</I>
