<span class="LineNumber"> 001 </span>เป็นประมุข  ด้วยการบริจาคเงินมีประมาณ ๕๔  โกฏิ.   ความสังเขปในพระสูตร
<span class="LineNumber"> 002 </span>นี้มีเพียงเท่านี้.    ส่วนเนื้อความพิสดารพระอรรถกถาจารย์พรรณนาไว้ในสัพพา
<span class="LineNumber"> 003 </span>สวสุตตวรรณนาในอรรถกถามัชฌิมนิกาย ชื่อ ปปัญจสูทนี. 
<span class="LineNumber"> 004 </span>         ในข้อนี้    หากมีผู้ท้วงขึ้นว่า    ถ้าว่า  พระผู้มีพระภาคเจ้าประทับอยู่ที่
<span class="LineNumber"> 005 </span>เมืองสาวัตถีก่อน  พระเถระก็ไม่ควรจะพูดว่า   พระผู้มีพระภาคเจ้าประทับอยู่ที่
<span class="LineNumber"> 006 </span>พระเชตวัน   ถ้าประทับอยู่ที่พระเชตวันก่อน    ก็ไม่น่าจะพูดว่า    ประทับอยู่ที่ 
<span class="LineNumber"> 007 </span>พระนครสาวัตถี  ดังนี้   เพราะว่า   พระผู้มีพระภาคเจ้าไม่สามารถประทับอยู่ใน
<span class="LineNumber"> 008 </span>สถานที่สองแห่งพร้อม ๆ กัน ในเวลาเดียวกัน.
<span class="LineNumber"> 009 </span>         ตอบว่า  ข้อนั้น     ไม่พึงเห็นอย่างนั้น    เพราะข้าพเจ้าได้กล่าวไว้แล้ว
<span class="LineNumber"> 010 </span>มิใช่หรือว่า  คำว่า  <B>สาวตฺถิยํ</B>  เป็นสัตตมีวิภัตติ  ลงในอรรถว่าใกล้   ฉะนั้น
<span class="LineNumber"> 011 </span>ในที่แม้นี้  เพราะเชตวันนี้ใด  อยู่ใกล้พระนครสาวัตถี  พระผู้มีพระภาคเจ้าเมื่อ
<span class="LineNumber"> 012 </span>ประทับอยู่ในที่นั้น   ท่านพระอานนท์  จึงกล่าวว่า  <B>สาวตฺถิยํ  วิหรติ  เชตวเน</B>
<span class="LineNumber"> 013 </span>ซึ่งแปลว่า  ประทับอยู่ ณ พระวิหารเชตวันใกล้พระนครสาวัตถี   เปรียบเหมือน
<span class="LineNumber"> 014 </span>ฝูงโคทั้งหลายเที่ยวไปใกล้แม่น้ำคงคาและแม่น้ำยมุนาเป็นต้น         ชาวโลกย่อม
<span class="LineNumber"> 015 </span>เรียกว่า  เที่ยวไปใกล้แม่น้ำคงคา   เที่ยวไปใกล้แม่น้ำยมุนา   ฉันนั้น.
<span class="LineNumber"> 016 </span>         จริงอยู่   คำว่า  <B>สาวตฺถี</B>   ท่านพระเถระกล่าวไว้เพื่อแสดงถึงโคจรคาม
<span class="LineNumber"> 017 </span>ของพระผู้มีพระภาคเจ้าพระองค์นั้น   คำที่เหลือ  ท่านกล่าวเพื่อแสดงถึงสถานที่
<span class="LineNumber"> 018 </span>อยู่อาศัยอันสมควรแก่บรรพชิต.
<span class="LineNumber"> 019 </span>         บทว่า  <B>อญฺตรา  เทวตา</B>  ได้แก่  เทพยดาองค์หนึ่ง    ซึ่งมีชื่อและ
<span class="LineNumber"> 020 </span>โคตรมิได้ปรากฏ.      ก็ในคำว่า   ข้าแต่พระองค์ผู้เจริญ   พระผู้มีพระภาคเจ้า
<span class="LineNumber"> 021 </span>ย่อมทรงทราบยิ่ง  ซึ่งการบูชาของข้าพระองค์  พระองค์ได้ตรัสถึงวิมุตติอันเป็น
<span class="LineNumber"> 022 </span>ธรรมสิ้นไปแห่งตัณหาแก่ยักษ์ผู้มีศักดาใหญ่คนหนึ่ง  ด้วยธรรมอันสังเขป  ดังนี้ 
<span class="LineNumber"> 023 </span>แม้ท้าวสักกเทวราช   ผู้ปรากฏแล้วท่านก็กล่าวว่า <B>อญฺตโร</B> หมายถึงองค์หนึ่ง.
