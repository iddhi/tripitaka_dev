<span class="LineNumber"> 001 </span>เป็น<B>สัตว์สำเหนียก</B>  (การเอาใจใส่) ๑  <B>กำจัด   ๑  อดทน    ไปได้เร็ว ๑</B>     
<span class="LineNumber"> 002 </span>ดูก่อนภิกษุทั้งหลาย   ก็ช้างตัวประเสริฐของพระราชาเป็นสัตว์สำเหนียกอย่างไร
<span class="LineNumber"> 003 </span>ดูก่อนภิกษุทั้งหลาย  ก็ช้างตัวประเสริฐของพระราชา  ในโลกนี้  ย่อมเอาใจใส่
<span class="LineNumber"> 004 </span>มนสิการถึงเหตุการณ์ที่นายควาญช้างจะให้กระทำ   ที่ตนเคยทำก็ตาม  ไม่เคยทำ
<span class="LineNumber"> 005 </span>ก็ตาม  ประมวลเหตุการณ์ทั้งหมดไว้ด้วยใจ  คอยเงี่ยโสตสดับอยู่   ดูก่อนภิกษุ
<span class="LineNumber"> 006 </span>ทั้งหลาย  ช้างตัวประเสริฐของพระราชา  <B>เป็นสัตว์สำเหนียก</B>อย่างนี้แล.
<span class="LineNumber"> 007 </span>            ดูก่อนภิกษุทั้งหลาย  ก็ช้างตัวประเสริฐของพระราชา   เป็นสัตว์กำจัด
<span class="LineNumber"> 008 </span>อย่างไร  ดูก่อนภิกษุทั้งหลาย   ช้างตัวประเสริฐของพระราชา  ในโลกนี้  เข้าสู่
<span class="LineNumber"> 009 </span>สงครามแล้ว    ย่อมกำจัดช้างบ้าง   พลช้างบ้าง   ม้าบ้าง   พลม้าบ้าง   รถบ้าง
<span class="LineNumber"> 010 </span>พลรถบ้าง  พลเดินเท้าบ้าง ดูก่อนภิกษุทั้งหลาย   ช้างตัวประเสริฐของพระราชา
<span class="LineNumber"> 011 </span><B>เป็นสัตว์กำจัด</B>อย่างนี้แล.
<span class="LineNumber"> 012 </span>            ดูก่อนภิกษุทั้งหลาย    ก็ช้างตัวประเสริฐของพระราชาเป็นสัตว์อดทน
<span class="LineNumber"> 013 </span>อย่างไร  ดูก่อนภิกษุทั้งหลาย  ช้างตัวประเสริฐของพระราชา   ในโลกนี้  เข้าสู่
<span class="LineNumber"> 014 </span>สงครามแล้ว  เป็นสัตว์อดทนต่อการประหารด้วยหอก   ต่อการประหารด้วยดาบ
<span class="LineNumber"> 015 </span>ต่อการประหารด้วยหลาว      ต่อเสียงระเบงเซ็งแซ่แห่งกลองบัณเฑาะว์สังข์และ
<span class="LineNumber"> 016 </span>มโหระทึก  ดูก่อนภิกษุทั้งหลาย ช้างตัวประเสริฐของพระราชา<B>เป็นสัตว์อดทน</B>
<span class="LineNumber"> 017 </span>อย่างนี้แล.
<span class="LineNumber"> 018 </span>            ดูก่อนภิกษุทั้งหลาย  ก็ช้างตัวประเสริฐของพระราชา   เป็นสัตว์ไปได้
<span class="LineNumber"> 019 </span>เร็วอย่างไร     ดูก่อนภิกษุทั้งหลาย      ช้างตัวประเสริฐของพระราชาในโลกนี้ 
<span class="LineNumber"> 020 </span>นายควาญช้างจะใช้ไปสู่ทิศใด   ตนจะเคยไปหรือไม่เคยไปก็ตาม  ย่อมเป็นสัตว์
<span class="LineNumber"> 021 </span>ไปสู่ทิศนั้นเร็วพลันทีเดียว  ดูก่อนภิกษุทั้งหลาย  ช้างตัวประเสริฐของพระราชา
<span class="LineNumber"> 022 </span><B>เป็นสัตว์ไปได้เร็ว</B>อย่างนี้แล.
<span class="LineNumber"> 023 </span>            ดูก่อนภิกษุทั้งหลาย ช้างตัวประเสริฐของพระราชาประกอบด้วยองค์ ๔
<span class="LineNumber"> 024 </span>นี้แล  ย่อมเป็นสัตว์ควรแก่พระราชา  เป็นช้างต้น  ถึงการนับว่าเป็นราชพาหนะ.
