<span class="LineNumber"> 001 </span>	              <h1>๕. ปฐมสมชีวิตสูตร</h1>    
<span class="LineNumber"> 002 </span>     <h2>ว่าด้วยคฤหบดีและคฤหปตานีทูลเรื่องความประพฤติ</h2>
<span class="LineNumber"> 003 </span>            [๕๕]    สมัยหนึ่ง    พระผู้มีพระภาคเจ้า     ประทับอยู่ที่<B>ป่าเภสกฬา
<span class="LineNumber"> 004 </span>มฤคทายวัน    เมืองสุงสุมารคีระ   ในภัคคชนบท</B>    ครั้งนั้น   เวลาเช้า
<span class="LineNumber"> 005 </span>พระผู้มีพระภาคเจ้าทรงครองสบงแล้ว   ทรงถือบาตรและจีวร  เสด็จพระพุทธ-
<span class="LineNumber"> 006 </span>ดำเนินไปนิเวศน์ของ<B>คฤหบดีนกุลบิดา</B>   ประทับ  ณ  อาสนะที่เขาจัดถวาย
<span class="LineNumber"> 007 </span>คฤหบดีนกุลบิดาและคฤหปตานีนกุลมารดา   เข้าเฝ้า  ถวายอภิวาทแล้วนั่ง   ณ
<span class="LineNumber"> 008 </span>ที่สมควรส่วนหนึ่ง     ครั้นแล้วคฤหบดีนกุลบิดากราบทูลว่า     ข้าแต่พระองค์
<span class="LineNumber"> 009 </span>ผู้เจริญ   จำเดิมแต่ข้าพระพุทธเจ้าได้กับนนกุลมารดาตั้งแต่เป็นหนุ่มเป็นสาวด้วย
<span class="LineNumber"> 010 </span>กันมา      ข้าพระพุทธเจ้าไม่รู้สึกว่าได้ประพฤตินอกใจนกุลมารดาแม้แต่นึกคิด
<span class="LineNumber"> 011 </span>ไม่ต้องกล่าวถึงกระทำ  ข้าพระพุทธเจ้าทั้ง  ๒ ปรารถนาจะได้พบกันทั้งในชาตินี้ 
<span class="LineNumber"> 012 </span>และชาติหน้า   แม้คฤหปตานีนกุลมารดาก็กราบทูลความอย่างเดียวกัน
<span class="LineNumber"> 013 </span>            พ.   ตรัสสั่งสอนว่า ท่านคฤหบดีและท่านคฤหปตานี  ถ้าภริยาสามีหวัง
<span class="LineNumber"> 014 </span>ที่จะได้พบกันทั้งในชาตินี้และชาติหน้าไซร้   ทั้งคู่พึงเป็นผู้<B>มีศรัทธาเสมอกัน
<span class="LineNumber"> 015 </span>มีศีลเสมอกัน    มีจาคะเสมอกัน    มีปัญญาเสมอกันเถิด</B>  ก็จะได้พบกัน
<span class="LineNumber"> 016 </span>ทั้งในชาตินี้และชาติหน้า.
<span class="LineNumber"> 017 </span>            (นิคมคาถาเหมือนสูตรก่อนตอนท้ายที่ขึ้นต้นว่า  อุโภ  สทฺธา  วทญฺญู
<span class="LineNumber"> 018 </span>จ  ฯเปฯ  โมทนฺติ  กามกามิโน<SUP>๑</SUP>).
<span class="LineNumber"> 019 </span>                                          <I>จบปฐมสมชีวิสูตรที่  ๕</I>
<span class='footnote'>โปรดดูคาถาที่  ๔  ในปฐมสังวาสสูตรที่  ๓  หน้า   ๑๘๕ - ๑๘๖   (ทั้งคู่เป็นผู้มีศรัทธา  ฯลฯ</span>
<span class='footnote'>ย่อมยินดีบันเทิงใจในเทวโลก)</span>
