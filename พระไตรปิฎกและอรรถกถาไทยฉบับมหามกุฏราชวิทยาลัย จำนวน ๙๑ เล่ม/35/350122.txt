<span class="LineNumber"> 001 </span>ออกด้วยเหตุ  ๔  คือ   ถูกความมืดบีบคั้น  ออกเพื่อแสงสว่าง  ๑  ปวดอุจจาระ  
<span class="LineNumber"> 002 </span>ปัสสาวะ  ออกเพื่อถ่ายอุจจาระปัสสาวะ ๑ ถูกความหิวบีบคั้น ออกเพื่อหาเหยื่อ
<span class="LineNumber"> 003 </span>๑    ถูกความสืบพันธุ์บีบคั้น  ออกเพื่อสมสู่กัน  ๑.  แต่ในที่นี้ท่านหมายเอาออก
<span class="LineNumber"> 004 </span>เพื่อหาเหยื่อ.
<span class="LineNumber"> 005 </span>            บทว่า    <B>วิชมฺภติ</B>   ความว่า   ราชสีห์วางเท้าหลังทั้งสองให้เสมอกัน
<span class="LineNumber"> 006 </span>บนพื้นถ้ำทอง   หรือบนพื้นถ้ำเงิน  ถ้าแก้วมณี   ถ้าแก้วผลึก  หรือถ้ำมโนศิลา
<span class="LineNumber"> 007 </span>อย่างใดอย่างหนึ่ง   เหยียดเท้าหน้าไว้ตรงหน้า    ชักส่วนหลังของตัว   กระเถิบ
<span class="LineNumber"> 008 </span>ส่วนหน้า   โน้มหลังลง   ชูคอขึ้นสลัดธุลีที่ติดอยู่ที่ตัวสะบัดประหนึ่งเสียงฟ้าผ่า.
<span class="LineNumber"> 009 </span>ส่วนธุลีย่อมปลิววนกันอยู่บนพื้นที่สลัดเหมือนลูกโครุ่น    ส่วนธุลีนั้นที่ปลิวอยู่
<span class="LineNumber"> 010 </span>ปรากฏคล้ายลูกไฟที่หมุนอยู่ในความมืด.  บทว่า <B>อนุวิโลเกติ</B>  ถามว่า เพราะ
<span class="LineNumber"> 011 </span>เหตุไร  ราชสีห์จึงเหลียวดู.    ตอบว่า   เพราะความเอ็นดูสัตว์อื่น.    ได้ยินว่า
<span class="LineNumber"> 012 </span>เมื่อมันแผดเสียง     สัตว์ทั้งหลายมีช้าง    วัว    ควายเป็นต้น    เที่ยวอยู่ใกล้เหว
<span class="LineNumber"> 013 </span>และบ่อ  ก็ตกไปในเหวบ้าง  ในบ่อบ้าง   มันจึงเหลียวดูก็เพราะความเอ็นดูสัตว์
<span class="LineNumber"> 014 </span>เหล่านั้น.    ถามว่า    ก็ราชสีห์ตัวดุร้ายที่กินเนื้อของสัตว์อื่นนั้น      ยังมีความ
<span class="LineNumber"> 015 </span>เอ็นดูอยู่หรือ. ตอบว่า มีอยู่.  จริงอย่างนั้น    มันย่อมไม่จับสัตว์เล็กๆ เพื่อเป็น
<span class="LineNumber"> 016 </span>อาหารของตน  ด้วยคิดว่า   ประโยชน์อะไรของเราด้วยสัตว์เป็นอันมากที่ถูกฆ่า
<span class="LineNumber"> 017 </span>ดังนี้.    มันทำความเอ็นดูด้วยอาการอย่างนี้.     ก็ข้อนั้นสมจริงดังท่านกล่าวว่า
<span class="LineNumber"> 018 </span>เราอย่าฆ่าสัตว์ตัวเล็กตัวน้อยที่อยู่ในที่ไม่เรียบเสียเลย.
<span class="LineNumber"> 019 </span>            บทว่า   <B>สีหนาทํ  นทติ</B>   ความว่า  ครั้งแรก   แผดเสียงที่สัตว์กลัว
<span class="LineNumber"> 020 </span>ขึ้น  ๓  ครั้ง. ก็แลเมื่อมันยืนอยู่บนพื้นที่สะบัด  แผดเสียงออก เสียงย่อมกึกก้อง
<span class="LineNumber"> 021 </span>เป็นอย่างเดียวกันโดยรอบตลอดเนื้อที่  ๓  โยชน์  ฝูงสัตว์  ๒  เท้า  และ ๔ เท้า
<span class="LineNumber"> 022 </span>ที่อยู่ภายในสามโยชน์  ได้ยินเสียงกึกก้องของมันเข้า   ย่อมยืนอยู่ในที่เดิมไม่ได้.
<span class="LineNumber"> 023 </span>บทว่า  <B>โคจราย   ปกฺกมติ</B>  ได้แก่ ย่อมออกไปเพื่อหาเหยื่อ.  ถามว่าอย่างไร ?
