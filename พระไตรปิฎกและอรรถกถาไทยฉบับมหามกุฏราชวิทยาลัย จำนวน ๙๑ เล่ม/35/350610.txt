<span class="LineNumber"> 001 </span>                                      <h1>๔.  เสยยสูตร</h1>  
<span class="LineNumber"> 002 </span>                              <h2>ว่าด้วยการนอน  ๔  อย่าง</h2>
<span class="LineNumber"> 003 </span>            [๒๔๖]    ดูก่อนภิกษุทั้งหลาย  ไสยา  (การนอน) ๔ อย่างนี้ ๔ อย่าง
<span class="LineNumber"> 004 </span>เป็นไฉน  คือ  <B>เปตไสยา</B> (นอนอย่างคนตาย) ๑ <B>กามโภคีไสยา</B>  (นอนอย่าง
<span class="LineNumber"> 005 </span>คนบริโภคกาม) ๑ <B>สีหไสยา</B> (นอนอย่างราชสีห์) ๑ <B>ตถาคตไสยา</B> (นอนอย่าง
<span class="LineNumber"> 006 </span>ตถาคต) ๑  ดูก่อนภิกษุทั้งหลาย   ก็เปตไสยาเป็นไฉน   คนตายโดยมากนอน-
<span class="LineNumber"> 007 </span>หงาย   นี้เราเรียกว่า   <B>เปตไสยา.</B>                   
<span class="LineNumber"> 008 </span>            ดูก่อนภิกษุทั้งหลาย  ก็กามโภคีไสยาเป็นไฉน  คนบริโภคกามโดยมาก
<span class="LineNumber"> 009 </span>นอนตะแคงข้างซ้าย   เราเรียกว่า   <B>กามโภคีไสยา.</B>
<span class="LineNumber"> 010 </span>            ดูก่อนภิกษุทั้งหลาย    สีหไสยาเป็นไฉน    สีหมฤคราชย่อมสำเร็จการ
<span class="LineNumber"> 011 </span>นอนข้างเบื้องขวา  ซ้อนเท้าเลื่อมเท้า  สอดหางเข้าในระหว่างโคนขา   มันตื่น
<span class="LineNumber"> 012 </span>ขึ้นแล้ว  ยืดกายเบื้องหน้าแล้ว  เหลียวดูกายเบื้องหลัง   ถ้ามันเห็นความผิดแปลก
<span class="LineNumber"> 013 </span>หรือความละปกติแห่งกาย   มันย่อมเสียใจด้วยเหตุนั้น   ถ้ามันไม่เห็นอะไรผิด
<span class="LineNumber"> 014 </span>ปกติ  มันย่อมดีใจด้วยเหตุนั้น  นี้เราเรียกว่า  <B>สีหไสยา.</B>
<span class="LineNumber"> 015 </span>            ดูก่อนภิกษุทั้งหลาย    ก็ตถาคตไสยาเป็นไฉน    ภิกษุในธรรมวินัยนี้
<span class="LineNumber"> 016 </span>สลัดจากกาม ฯลฯ    บรรลุจตุตถฌาน  นี้เราเรียกว่า    <B>ตถาคตไสยา.</B> 
<span class="LineNumber"> 017 </span>            ดูก่อนภิกษุทั้งหลาย  ไสยา   (การนอน)  ๔ อย่างนี้แล.
<span class="LineNumber"> 018 </span>                                              <I>จบเสยยสูตรที่  ๔</I>
