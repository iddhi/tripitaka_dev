<span class="LineNumber"> 001 </span>ภิกษุโจทก์ภิกษุด้วยอาบัติ   ภิกษุผู้เป็นจำเลยนั้น   เมื่อถูกโจทก์ด้วย
<span class="LineNumber"> 002 </span>อาบัติ   ย่อมอำพรางอาบัติไว้ว่า  ผมนึกไม่ได้ ๆ  ดูก่อนภิกษุทั้งหลาย
<span class="LineNumber"> 003 </span>เรากล่าวบุคคลนี้   เปรียบเหมือนม้าโกงที่นายสารถีเตือนว่า  จงเดินไป
<span class="LineNumber"> 004 </span>ถูกแทงด้วยประตักเตือนอยู่    ย่อมถอยหลัง    ดันให้รถกลับหลัง
<span class="LineNumber"> 005 </span>ฉะนั้น   ดูก่อนภิกษุทั้งหลาย  คนโกงบางคนในธรรมวินัยนี้  เป็นเช่นนี้
<span class="LineNumber"> 006 </span>ก็มี  นี้เป็นโทษของคนโกงประการที่ ๑.
<span class="LineNumber"> 007 </span>         อีกประการหนึ่ง    ภิกษุโจทก์ภิกษุด้วยอาบัติ      ภิกษุเป็น
<span class="LineNumber"> 008 </span>จำเลยนั้น    เมื่อถูกโจทก์ด้วยอาบัติ    กลับโต้ตอบการโจทก์นั่นเองว่า
<span class="LineNumber"> 009 </span>จะมีประโยชน์อะไรหนอ     ด้วยคำที่ท่านซึ่งเป็นคนโง่ไม่ฉลาดกล่าว
<span class="LineNumber"> 010 </span>ท่านเองควรสำนึกถึงคำที่ควรพูด    ดูก่อนภิกษุทั้งหลาย    เรากล่าว
<span class="LineNumber"> 011 </span>บุคคลนี้เปรียบเหมือนม้าโกงที่นายสารถีเตือนว่า   จงเดินไป   ถูกแทง
<span class="LineNumber"> 012 </span>ด้วยประตักเตือนอยู่ ย่อมหักหลัง  ดีดธูปหัก  ฉะนั้น  ดูก่อนภิกษุทั้งหลาย
<span class="LineNumber"> 013 </span>คนโกงบางคนในธรรมวินัยนี้    เป็นเช่นนี้ก็มี    นี้เป็นโทษของคนโกง
<span class="LineNumber"> 014 </span>ประการที่  ๒.
<span class="LineNumber"> 015 </span>         อีกประการหนึ่ง    ภิกษุโจทก์ภิกษุด้วยอาบัติ    ภิกษุผู้เป็น
<span class="LineNumber"> 016 </span>จำเลยนั้น เมื่อถูกโจทก์ด้วยอาบัติ  กลับโจทก์ตอบแก่ภิกษุโจทก์นั่นเอง
<span class="LineNumber"> 017 </span>ว่า  แม้ท่านก็ต้องอาบัติชื่อนี้  ท่านจงทำคืนเสียก่อน  ดูก่อนภิกษุทั้งหลาย
<span class="LineNumber"> 018 </span>เรากล่าวบุคคลนี้  เปรียบเหมือนม้าโกงที่นายสารถีเตือนว่า  จงเดินไป
<span class="LineNumber"> 019 </span>ถูกแทงด้วยประตักเตือนอยู่  ย่อมยกขาขึ้นตะกุยงอนรถ   ถีบงอนรถ
<span class="LineNumber"> 020 </span>ฉะนั้น  ดูก่อนภิกษุทั้งหลาย  คนโกงบางคนในธรรมวินัยนี้  เป็นเช่นนี้
<span class="LineNumber"> 021 </span>ก็มี  นี้เป็นโทษของคนโกงประการที่ ๓.
