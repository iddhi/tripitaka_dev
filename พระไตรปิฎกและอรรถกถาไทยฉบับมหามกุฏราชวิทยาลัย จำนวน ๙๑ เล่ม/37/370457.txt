<span class="LineNumber"> 001 </span>                            <H1>๑๐.  อนุรุทธสูตร</H1>
<span class="LineNumber"> 002 </span>         [๑๒๐]  สมัยหนึ่ง   พระผู้มีพระภาคเจ้าประทับอยู่   ณ  ป่า-
<span class="LineNumber"> 003 </span>เภสกลามิคทายวัน    แขวงเมืองสุงสุมารคิยะ    แคว้นภัคคชนบท
<span class="LineNumber"> 004 </span>ก็โดยสมัยนั้น    ท่านพระอนุรุทธะอยู่ที่วิหารปาจีนวังสทายวัน
<span class="LineNumber"> 005 </span>แคว้นเจดีย์    ครั้งนั้น    ท่านพระอนุรุทธะหลีกออกเร้นอยู่ในที่ลับ
<span class="LineNumber"> 006 </span>เกิดความปริวิตกทางใจอย่างนี้ว่า      ธรรมนี้เป็นธรรมของบุคคล
<span class="LineNumber"> 007 </span>ผู้มีความปรารถนาน้อย    มิใช่ของบุคคลผู้มีความปรารถนามาก
<span class="LineNumber"> 008 </span>ของบุคคลสันโดษ   มิใช่ของบุคคลผู้ไม่สันโดษ   ของบุคคลผู้สงัด
<span class="LineNumber"> 009 </span>มิใช่ของบุคคลผู้ยินดีในการคลุกคลีด้วยหมู่คณะ  ของบุคคลผู้ปรารภ
<span class="LineNumber"> 010 </span>ความเพียร    มิใช่ของบุคคลผู้เกียจคร้าน     ของบุคคลผู้มีสติตั้งมั่น
<span class="LineNumber"> 011 </span>มิใช่ของบุคคลผู้มีสติหลงลืม   ของบุคคลผู้มีจิตมั่นคง   มิใช่ของบุคคล
<span class="LineNumber"> 012 </span>ผู้มีจิตไม่มั่นคง   ของบุคคลผู้มีปัญญา  มิใช่บุคคลผู้มีปัญญาทราม. 
<span class="LineNumber"> 013 </span>         ครั้งนั้น   พระผู้มีพระภาคเจ้าทรงทราบความปริวิตกทางใจ
<span class="LineNumber"> 014 </span>ของท่านพระอนุรุทธะแล้ว   เสด็จจากเภสกลามิคทายวัน  แขวง
<span class="LineNumber"> 015 </span>สุงสุมารคิระ   แคว้นภัคคชนบท   ไปปรากฏเฉพาะหน้าท่านอนุรุทธะ
<span class="LineNumber"> 016 </span>ที่วิหารปาจีนวังสทายวัน     เปรียบเหมือนบุรุษผู้มีกำลังเหยียดแขน
<span class="LineNumber"> 017 </span>ที่คู้    หรือคู้แขนที่เหยียด     ฉะนั้น    พระผู้มีพระภาคเจ้าประทับนั่ง
<span class="LineNumber"> 018 </span>บนอาสนะที่จัดไว้ถวายแล้ว    แม้ท่านพระอนุรุทธะถวายบังคม
<span class="LineNumber"> 019 </span>พระผู้มีพระภาคเจ้าแล้ว  นั่ง  ณ  ที่ควรส่วนข้างหนึ่ง  พระผู้มีพระ-
<span class="LineNumber"> 020 </span>ภาคเจ้าได้ตรัสกะท่านพระอนุรุทธะว่า   ดีแล้ว ๆ   อนุรุทธะถูกละ
<span class="LineNumber"> 021 </span>ที่เธอตรึกมหาปุริสวิตกว่าธรรมนี้เป็นธรรมของบุคคลผู้มีความ
