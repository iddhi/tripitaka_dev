<span class="LineNumber"> 001 </span>                            <H1>๖. ทุติยสิลายูปสูตร</H1>
<span class="LineNumber"> 002 </span>                            <H2>ว่าด้วยผู้จบพรหมจรรย์</H2>
<span class="LineNumber"> 003 </span>         [๒๓๐]  สมัยหนึ่ง   ท่านพระสารีบุตรแหละท่านพระจันทิกาบุตร
<span class="LineNumber"> 004 </span>อยู่ ณ พระวิหารเวฬุวัน  กลันทกนิวาปสถาน ใกล้พระนครราชคฤห์
<span class="LineNumber"> 005 </span>ณ   ที่นั้นแล   ท่านพระจันทิกาบุตรกล่าวกะภิกษุทั้งหลายว่า    ดูก่อน
<span class="LineNumber"> 006 </span>อาวุโสทั้งหลาย           พระเทวทัตย่อมแสดงธรรมแก่ภิกษุทั้งหลาย
<span class="LineNumber"> 007 </span>อย่างนี้ว่า    ดูก่อนอาวุโสทั้งหลาย   ในกาลใดแล  ภิกษุอบรมจิตให้ดี 
<span class="LineNumber"> 008 </span>ด้วยจิต  ในกาลนั้น  ควรพยากรณ์ภิกษุนั้นว่า  ย่อมรู้ชัดว่า  ชาติสิ้น
<span class="LineNumber"> 009 </span>แล้ว    พรหมจรรย์อยู่จบแล้ว    กิจที่ควรทำทำเสร็จแล้ว    กิจอื่นเพื่อ
<span class="LineNumber"> 010 </span>ความเป็นอย่างนี้มิได้มี.
<span class="LineNumber"> 011 </span>         เมื่อท่านพระจันทิกาบุตรกล่าวอย่างนี้แล้ว     ท่านพระสารีบุตร
<span class="LineNumber"> 012 </span>ได้กล่าวกะท่านพระจันทิกาบุตรว่า          ดูก่อนอาวุโสจันทิกาบุตร
<span class="LineNumber"> 013 </span>พระเทวทัตมิได้แสดงธรรมแก่ภิกษุทั้งหลายอย่างนี้ว่า        ดูก่อน
<span class="LineNumber"> 014 </span>อาวุโสทั้งหลาย   ในกาลใด      ภิกษุอบรมจิตให้ด้วยจิต  ในกาลนั้น
<span class="LineNumber"> 015 </span>ควรพยากรณ์ภิกษุนั้นว่า   ย่อมรู้ชัดว่า   ชาติสิ้นแล้ว   พรหมจรรย์
<span class="LineNumber"> 016 </span>อยู่จบแล้ว     กิจที่ควรทำทำเสร็จแล้ว     กิจอื่นเพื่อความเป็นอย่างนี้
<span class="LineNumber"> 017 </span>มิได้มี     ดูก่อนอาวุโสจันทิกาบุตร     แต่พระเทวทัตแสดงธรรมแก่
<span class="LineNumber"> 018 </span>ภิกษุทั้งหลายอย่างนี้ว่า    ดูก่อนอาวุโสทั้งหลาย   ในกาลใดแล  ภิกษุ 
<span class="LineNumber"> 019 </span>อบรมจิตให้ดีด้วยจิต   ในกาลนั้นควรพยากรณ์ภิกษุนั้นว่า   ย่อมรู้ชัด 
<span class="LineNumber"> 020 </span>ว่า   ชาติสิ้นแล้ว   พรหมจรรย์อยู่จบแล้ว   กิจที่ควรทำ   ทำเสร็จแล้ว
<span class="LineNumber"> 021 </span>กิจอื่นเพื่อความเป็นอย่างนี้มิได้มี.
