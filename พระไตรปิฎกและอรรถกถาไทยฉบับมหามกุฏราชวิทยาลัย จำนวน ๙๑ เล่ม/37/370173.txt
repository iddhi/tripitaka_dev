<span class="LineNumber"> 001 </span>                                <H1>๔.  สหสูตร</H1>
<span class="LineNumber"> 002 </span>         [๕๔]  สมัยหนึ่ง  พระผู้มีพระภาคเจ้าประทับอยู่  ณ  กูฏาคาร 
<span class="LineNumber"> 003 </span>ศาลา  ป่ามหาวัน  ใกล้กรุงเวสาลี  ครั้งนั้นแล  <B>สีหเสนาบดี</B>เข้าไปเฝ้า
<span class="LineNumber"> 004 </span>พระผู้มีพระภาคเจ้าถึงที่ประทับ   ถวายบังคมแล้วนั่ง  ณ ที่ควรส่วน
<span class="LineNumber"> 005 </span>ข้างหนึ่ง   ครั้นแล้วได้ทูลถามพระผู้มีพระภาคเจ้าว่า   ข้าแต่พระองค์
<span class="LineNumber"> 006 </span>ผู้เจริญ    พระองค์อาจทรงบัญญัติผลแห่งทานที่ประจักษ์ในปัจจุบัน
<span class="LineNumber"> 007 </span>ได้หรือไม่.
<span class="LineNumber"> 008 </span>         พระผู้มีพระภาคเจ้าตรัสว่า   ดูก่อนสีหะ   ถ้าอย่างนั้น  จักย้อน
<span class="LineNumber"> 009 </span>ถามท่านในปัญหาข้อนี้ก่อน    ท่านพึงพยากรณ์ปัญหาข้อนั้นตาม
<span class="LineNumber"> 010 </span>ชอบใจท่าน    ดูก่อนสีหะ   ท่านจะสำคัญความข้อนั้นเป็นไฉน  ใน
<span class="LineNumber"> 011 </span>เมืองเวสาลีนี้  มีบุรุษอยู่ ๒ คน  คนหนึ่งไม่มีศรัทธา  ตระหนี่  ถี่เหนียว
<span class="LineNumber"> 012 </span>พูดเสียดสี  คนหนึ่งมีศรัทธา  เป็นทานบดี  ยินดีให้ความสนับสนุน
<span class="LineNumber"> 013 </span>ดูก่อนสีหะ ท่านจะสำคัญความข้อนั้นเป็นไฉน  พระอรหันต์ทั้งหลาย
<span class="LineNumber"> 014 </span>เมื่อจะอนุเคราะห์พึงอนุเคราะห์คนไหนก่อน     จะเป็นคนไม่มีศรัทธา
<span class="LineNumber"> 015 </span>ตระหนี่   ถี่เหนียว   พูดเสียดสี  หรือคนที่มีศรัทธา  เป็นทานบดี  ยินดี
<span class="LineNumber"> 016 </span>ให้ความสนับสนุน.
<span class="LineNumber"> 017 </span>         สี.   ข้าแต่พระองค์ผู้เจริญ   คนที่ไม่มีศรัทธา    ตระหนี่ถี่เหนียว
<span class="LineNumber"> 018 </span>พูดเสียดสี     พระอรหันต์ทั้งหลายเมื่ออนุเคราะห์    จักอนุเคราะห์
<span class="LineNumber"> 019 </span>คนนั้นก่อนอย่างไรได้  ส่วนที่มีศรัทธา   เป็นทานบดี   ยินดีให้ความ
<span class="LineNumber"> 020 </span>สนับสนุน   พระอรหันต์ทั้งหลายเมื่ออนุเคราะห์   พึงอนุเคราะห์คนนั้น
<span class="LineNumber"> 021 </span>ก่อนเทียว.
