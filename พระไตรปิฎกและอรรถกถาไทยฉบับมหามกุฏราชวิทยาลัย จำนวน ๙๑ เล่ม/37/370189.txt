<span class="LineNumber"> 001 </span>         ในคำว่า  <B>สพฺเพ  ธมฺมา  นาลํ  อภินิเวสาย</B>  นี้มีวินิจฉัยดังต่อไปนี้ 
<span class="LineNumber"> 002 </span>ชื่อว่า  ธรรมทั้งปวงคือ  ขันธ์ ๕ อายตนะ ๑๒ ธาตุ ๑๘ ธรรมทั้งหมด
<span class="LineNumber"> 003 </span>นั้น  ไม่ควรถือไม่ถูก   ไม่ชอบ   ไม่เหมาะ   ที่จะยึดมั่นด้วยอำนาจ
<span class="LineNumber"> 004 </span>ตัณหาและทิฏฐิ.  เพราะเหตุไร  ธรรมจึงไม่ควรถือมั่น  เพราะธรรม
<span class="LineNumber"> 005 </span>เหล่านั้น  ไม่ตั้งอยู่โดยอาการที่จะยึดถือไว้  จริงอยู่ธรรมเหล่านั้น
<span class="LineNumber"> 006 </span>แม้ตนจะยึดถือเอาว่า   สังขารทั้งหลายเป็นของเที่ยง   เป็นสุข  และ
<span class="LineNumber"> 007 </span>เป็นอัตตา   ก็ย่อมสำเร็จผลว่า  เป็นของไม่เที่ยง  เป็นทุกข์   และเป็น
<span class="LineNumber"> 008 </span>อนัตตาอยู่นั่นเอง   เพราะเหตุนั้น   พระผู้มีพระภาคเจ้าจึงตรัสว่า
<span class="LineNumber"> 009 </span>ไม่ควรถือมั่นดังนี้.  บทว่า  <B>อภิชานาติ</B>  ความว่า  ย่อมรู้ยิ่ง   คือรู้
<span class="LineNumber"> 010 </span>ด้วยญาตปริญญาว่า  สังขารทั้งหลาย  ไม่เที่ยง   เป็นทุกข์   ธรรม
<span class="LineNumber"> 011 </span>ทั้งปวงเป็นอนัตตา.  บทว่า   <B>ปริชานาติ</B>  ความว่า   ย่อมกำหนดรู้
<span class="LineNumber"> 012 </span>ด้วยติรณปริญญา  เหมือนอย่างนั้นนั่นแหละ.  บทว่า  <B>ยํกิญฺจิ  เวทนํ</B>
<span class="LineNumber"> 013 </span>ความว่า     ย่อมเสวยเวทนาอย่างใดอย่างหนึ่ง     แม้มีประมาณน้อย
<span class="LineNumber"> 014 </span>โดยที่สุดแม้ประกอบด้วยปัญจวิญญาณ.  ด้วยบทนี้พระผู้มีพระภาคเจ้า
<span class="LineNumber"> 015 </span>ทรงยักเยื้องด้วยอำนาจเวทนา        จึงแสดงการกำหนดอรูปธรรม
<span class="LineNumber"> 016 </span>(นามธรรม) เป็นอารมณ์แก่พระเถระ
<span class="LineNumber"> 017 </span>         บทว่า  <B>อนิจฺจานุปสฺสี</B>  ได้แก่พิจารณาเห็นโดยความไม่เที่ยง.  วิราคะ
<span class="LineNumber"> 018 </span>ในบทว่า   วิราคานุปสฺสีนี้   มี   ๒   คือ ขยวิราคะ   ความคลายกำหนัด
<span class="LineNumber"> 019 </span>เพราะสิ้นไป  ๑  อัจจันตวิราคะ  ความคลายกำหนัดเพราะล่วงส่วน
<span class="LineNumber"> 020 </span>๑   ในสองอย่างนั้น   วิปัสสนาอันเห็นความสิ้นไปแห่งสังขารทั้งหลาย
<span class="LineNumber"> 021 </span>โดยความสิ้นก็ดี  มรรคญาณ  คือการเห็นความคลายกำหนัดล่วงส่วน
<span class="LineNumber"> 022 </span>คือพระนิพพาน  โดยความคลายกำหนัดก็ดี  ชื่อว่า  <B>วิราคานุปัสสนา</B>
