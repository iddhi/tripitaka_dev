<span class="LineNumber"> 001 </span>         ดูก่อนภิกษุทั้งหลาย  บรรดาเหตุเหล่านั้น  ข้อนี้ย่อมมีได้เพราะ
<span class="LineNumber"> 002 </span>นันทภิกษุ     เป็นผู้รู้จักประมาณในโภชนะ      ดูก่อนภิกษุทั้งหลาย
<span class="LineNumber"> 003 </span>ในธรรมวินัยนี้    นันทภิกษุ      พิจารณาโดยอุบายอันแยบคายแล้ว
<span class="LineNumber"> 004 </span>จึงบริโภคอาหาร    ไม่ใช่บริโภคเพื่อเล่น    เพื่อมัวเมา    เพื่อประดับ
<span class="LineNumber"> 005 </span>เพื่อตบแต่ง   บริโภคเพียงเพื่อให้กายนี้ดำรงอยู่   เพื่อเยียวยาอัตภาพ
<span class="LineNumber"> 006 </span>เพื่อขจัดความลำบาก    เพื่ออนุเคราะห์แก่พรหมจรรย์   ด้วยมนสิการ
<span class="LineNumber"> 007 </span>ว่า    เราจักขจัดเวทนาเก่าเสีย    จักไม่ให้เวทนาใหม่เกิดขึ้น    ความ
<span class="LineNumber"> 008 </span>คล่องแคล่ว    ความหาโทษมิได้    และความอยู่ผาสุกจักมีแก่เราได้
<span class="LineNumber"> 009 </span>ด้วยประการฉะนี้     ดูก่อนภิกษุทั้งหลาย    ข้อนี้แลย่อมมีได้  เพราะ
<span class="LineNumber"> 010 </span>นันทภิกษุเป็นผู้รู้จักประมาณในโภชนะ.
<span class="LineNumber"> 011 </span>         ดูก่อนภิกษุทั้งหลาย  บรรดาเหตุเหล่านั้น ข้อนี้ย่อมมีได้ เพราะ
<span class="LineNumber"> 012 </span>นันทภิกษุเป็นผู้รู้จักประกอบความเพียรอันเป็นเหตุให้ตื่นอยู่    ดูก่อน
<span class="LineNumber"> 013 </span>ภิกษุทั้งหลาย   ในธรรมวินัยนี้    ในตอนกลางวัน    นันทภิกษุย่อม
<span class="LineNumber"> 014 </span>ชำระจิตให้สะอาดจากธรรมเครื่องกั้นจิต     ด้วยการจงกรม    ด้วย
<span class="LineNumber"> 015 </span>การนั่ง     ตอนต้นปฐมยามแห่งราตรี    ชำระจิตให้สะอาดจากธรรม
<span class="LineNumber"> 016 </span>เครื่องกั้นจิตด้วยการจงกรม   ด้วยการนั่ง    ในมัชฌิมยามแห่งราตรี
<span class="LineNumber"> 017 </span>สำเร็จสีหไสยาสโดยข้างเบื้องขวา   ซ้อนเท้าเหลื่อมเท้า    มีสติ-
<span class="LineNumber"> 018 </span>สัมปชัญญะ   กระทำความหมายในอันลุกขึ้นไว้ในใจ   ในปัจฉิมยาม
<span class="LineNumber"> 019 </span>แห่งราตรี     ลุกขึ้นแล้ว     ทำจิตให้สะอาดจากกรรมเครื่องกั้นจิต
<span class="LineNumber"> 020 </span>ด้วยการจงกรม ด้วยการนั่ง    ดูก่อนภิกษุทั้งหลาย   ข้อนี้แลย่อมมีได้
<span class="LineNumber"> 021 </span>เพราะนันทภิกษุหมั่นประกอบความเพียรอันเป็นเหตุให้ตื่นอยู่.
