<span class="LineNumber"> 001 </span>ผู้มีคุณธรรม     อดทนในการทำความเสียหายของคนอื่น.      ระลึกถึงผู้ทำ 
<span class="LineNumber"> 002 </span>อุปการะ.  อนุโมทนาบุญ.  น้อมบุญของตนเพื่อสัมมาสัมโพธิญาณ.    อยู่ใน
<span class="LineNumber"> 003 </span>ความไม่ประมาทในกุศลธรรมทั้งหลายตลอดกาล.    เมื่อมีโทษเห็นโดยความ
<span class="LineNumber"> 004 </span>เป็นโทษแล้ว    แจ้งแก่สหธรรมิกเช่นนั้นตามความเป็นจริง.     บำเพ็ญสัมมา
<span class="LineNumber"> 005 </span>ปฏิบัติให้ยิ่งโดยชอบ.
<span class="LineNumber"> 006 </span>            อนึ่ง   เมื่อควรทำสิ่งเป็นประโยชน์อันสมควรของตนแก่สัตว์ทั้งหลาย
<span class="LineNumber"> 007 </span>เป็นผู้ขยัน   ไม่เกียจคร้านถึงความเป็นสหาย.   อนึ่ง  เมื่อทุกข์มีความเจ็บป่วย
<span class="LineNumber"> 008 </span>เป็นต้นเกิดขึ้นแก่สัตว์ทั้งหลาย     เป็นผู้จัดการช่วยเหลือตามสมควร.    เมื่อ
<span class="LineNumber"> 009 </span>สัตว์ทั้งหลายตกอยู่ในความเสื่อมมีความเสื่อมจากญาติและสมบัติเป็นต้น   ก็
<span class="LineNumber"> 010 </span>ช่วยบรรเทาความเศร้าโศก     เป็นผู้ตั้งอยู่ในสภาพที่จะช่วยเหลือ      ข่มผู้ที่
<span class="LineNumber"> 011 </span>ควรข่มโดยถูกธรรม    เพื่อให้พ้นจากอกุศลแล้วตั้งอยู่ในกุศล.    ยกย่องผู้ที่
<span class="LineNumber"> 012 </span>ควรยกย่องโดยธรรม.     กรรมใดที่ทำได้ยากอย่างยิ่ง     กว้างขวางที่สุด    มี
<span class="LineNumber"> 013 </span>อานุภาพเป็นอจินไตยอันนำประโยชน์สุขมาให้แก่สัตว์ทั้งหลายโดยส่วนเดียว
<span class="LineNumber"> 014 </span>อันพระมหาโพธิสัตว์แต่ก่อนได้ประพฤติแล้ว.       โพธิสมภารของพระมหา- 
<span class="LineNumber"> 015 </span>โพธิสัตว์เหล่านั้นได้ถึงความแก่กล้าโดยชอบด้วยกรรมใด.   ฟังกรรมเหล่านั้น
<span class="LineNumber"> 016 </span>แล้วไม่หวาดสะดุ้ง   มหาบุรุษแม้เหล่านั้นก็เป็นมนุษย์เหมือนกัน.   มีอัตภาพ
<span class="LineNumber"> 017 </span>อบรมเพื่อความบริบูรณ์แห่งการศึกษาตามลำดับ        ได้บรรลุถึงบารมีอย่าง
<span class="LineNumber"> 018 </span>อุกฤษฏ์ในโพธิสมภารเพื่อถึงพร้อม        ด้วยอานุภาพอันยอดเยี่ยมเช่นนั้น.
