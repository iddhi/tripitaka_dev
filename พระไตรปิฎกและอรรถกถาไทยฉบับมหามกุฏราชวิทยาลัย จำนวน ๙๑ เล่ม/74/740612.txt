<span class="LineNumber"> 001 </span>บารมีเป็นต้น  อันมีสัมโพธิญาณเป็นนิมิต  เว้นความเป็นผู้มีปัญญาและความ 
<span class="LineNumber"> 002 </span>กล้าในอธิษฐานนั้นเสีย  ย่อมมีไม่ได้  ดังนี้.
<span class="LineNumber"> 003 </span>           อนึ่ง   พึงพิจารณาคุณของเมตตา   โดยนัยมีอาทิอย่างนี้ว่า  อันผู้ตั้งลง
<span class="LineNumber"> 004 </span>ในคุณเพียงประโยชน์ตน   เว้นความเป็นผู้มีจิตมุ่งประโยชน์ในสัตว์ทั้งหลาย
<span class="LineNumber"> 005 </span>ไม่สามารถบรรลุสมบัติในโลกนี้และในโลกหน้าได้.     ไม่ต้องพูดถึงผู้ใคร่ยัง
<span class="LineNumber"> 006 </span>สรรพสัตว์ให้ตั้งอยู่ในนิพพานสมบัติกันละ.  บัดนี้   หวังโลกิยสมบัติก็ควรแล้ว
<span class="LineNumber"> 007 </span>ภายหลังจึงค่อยหวังโลกุตรสมบัติแก่สรรพสัตว์.    บัดนี้   เราไม่สามารถทำการ
<span class="LineNumber"> 008 </span>นำเข้าไปซึ่งประโยชน์สุขแก่สัตว์เหล่าอื่นด้วยคุณเพียงอัธยาศัยได้   เมื่อไรจึง
<span class="LineNumber"> 009 </span>จักให้ประโยชน์นั้นสำเร็จด้วยความเพียรเล่า.    บัดนี้  เราให้เจริญด้วยการ
<span class="LineNumber"> 010 </span>นำประโยชน์สุขเข้าไปให้   ภายหลังสหายผู้จำแนกธรรมจักมีแก่เรา.  เพราะ-
<span class="LineNumber"> 011 </span>ฉะนั้น      พึงเข้าไปตั้งความเป็นผู้มีอัธยาศัยบำเพ็ญประโยชน์ในสรรพสัตว์
<span class="LineNumber"> 012 </span>พร้อมกับความวิเศษว่า   สัตว์เหล่านี้    เป็นบุญเขตอย่างยิ่ง   เป็นบ่อเกิดแห่ง
<span class="LineNumber"> 013 </span>กุศลอย่างเยี่ยม     เป็นที่ตั้งแห่งความเคารพอย่างสูงของเรา     เพราะเป็นเหตุ
<span class="LineNumber"> 014 </span>ให้สำเร็จความเจริญด้วยพุทธคุณทั้งปวง.       พึงเพิ่มพูนเมตตาในสรรพสัตว์
<span class="LineNumber"> 015 </span>แม้โดยความอธิษฐานกรุณาอย่างแท้จริง   ความเป็นผู้ใคร่เพื่อจะกำจัดสิ่งไม่มี
<span class="LineNumber"> 016 </span>ประโยชน์และทุกข์ของสัตว์เหล่านั้น    มีกำลัง    มีรากมั่นคง    ย่อมเกิดแก่ผู้
<span class="LineNumber"> 017 </span>ยินดี    นำประโยชน์สุขเข้าไปให้ในสัตว์ทั้งหลาย     ด้วยใจที่ไม่มีขอบเขต.
<span class="LineNumber"> 018 </span>อนึ่ง   กรุณา   เป็นเบื้องต้น   เป็นจรณะ   เป็นหลัก   เป็นมูล   เป็นหน้า
<span class="LineNumber"> 019 </span>เป็นประมุขของพุทธการกธรรมทั้งหลาย   ทั้งปวง.
