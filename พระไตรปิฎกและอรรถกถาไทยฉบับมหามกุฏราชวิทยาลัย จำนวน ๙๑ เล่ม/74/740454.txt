<span class="LineNumber"> 001 </span>           พระเทวีตกแต่งพระโอรส  ทรงให้ตีกลองป่าวประกาศในพระนครว่า  
<span class="LineNumber"> 002 </span>นี้เป็นราชสมบัติของเตมิยกุมาร   แล้วให้พระโอรสขึ้นคอช้าง  ยกเศวตรฉัตร
<span class="LineNumber"> 003 </span>ให้พระโอรส  ซึ่งทำประทักษิณพระนครเสด็จกลับมา   แล้วบรรทม  ณ   สิริ-
<span class="LineNumber"> 004 </span>ไสยาสน์ที่ตกแต่งแล้ว   ทรงขอร้องอยู่ตลอดคืน  ว่า   พ่อเตมิยะ   แม่นอนไม่
<span class="LineNumber"> 005 </span>หลับมา  ๑๖  ปีแล้ว  เพราะอาศัยลูกร้องจนนัยน์ตาแม่บวมแล้ว.   หัวใจของแม่
<span class="LineNumber"> 006 </span>เพียงจะแตกด้วยความเศร้าโศก.   แม้รู้ว่าลูกไม่ง่อยเปลี้ยเป็นต้น.   ลูกอย่าทำ
<span class="LineNumber"> 007 </span>ให้แม่หมดที่พึ่งเลย.   พระเทวีขอร้องโดยทำนองนี้ล่วงไป ๖ วัน.  ในวันที่ ๖
<span class="LineNumber"> 008 </span>พระราชาตรัสเรียกสุนัขขนทสารถีมา    แล้วตรัสว่า    พรุ่งนี้เจ้าจงนำพระกุมาร
<span class="LineNumber"> 009 </span>โดยรถอวมงคลออกไปแต่เช้าตรู่    ฝังลงในแผ่นดินที่ป่าช้าผีดิบ    กลบดินให้
<span class="LineNumber"> 010 </span>เรียบ   แล้วจงกลับ.   พระเทวีได้สดับดังนั้น   ตรัสว่า   ลูกเอ๋ย   พระเจ้ากาสี
<span class="LineNumber"> 011 </span>มีพระบัญชาให้ฝังลูกที่ป่าช้าผีดิบในวันพรุ่งนี้.   พรุ่งนี้ ลูกก็จักถึงความตาย.
<span class="LineNumber"> 012 </span>            พระมหาสัตว์ทรงสดับดังนั้น   จึงร่าเริงยินดีอย่างยิ่งว่า  ดูก่อนเตมิยะ
<span class="LineNumber"> 013 </span>เจ้าทำความเพียรมา ๑๖ ปี     จะถึงที่สุดแล้ว.      แต่พระหทัยของพระมารดา
<span class="LineNumber"> 014 </span>พระโพธิสัตว์ได้เป็นดุจมีอาการแตกสลายไป.     เมื่อราตรีนั้นผ่านไป    สารถี
<span class="LineNumber"> 015 </span>นำรถมาแต่เช้าตรู่   จอดไว้ที่ประตู   เข้าไปยังห้องสิริ   ทูลว่า   ข้าแต่พระเทวี
<span class="LineNumber"> 016 </span>พระองค์อย่าทรงพิโรธหม่อมฉันเลย.   หม่อมฉันทำตามพระราชบัญชา  แล้ว
<span class="LineNumber"> 017 </span>ผลักพระเทวีด้วยหลังมือ  ซึ่งบรรทมกอดพระโอรสออก     แล้วอุ้มพระกุมาร
<span class="LineNumber"> 018 </span>ลงจากปราสาท.    พระเทวีทรงทุบพระอุระ   ทรงพระกันแสงร่ำไห้ด้วยพระ-
<span class="LineNumber"> 019 </span>สุรเสียงดัง   ทรงล้มลงบนพื้นกว้าง.
