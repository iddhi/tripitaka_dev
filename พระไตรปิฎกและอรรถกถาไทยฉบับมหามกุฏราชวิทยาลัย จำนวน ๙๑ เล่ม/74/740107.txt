<span class="LineNumber"> 001 </span>           ลำดับนั้น     พระโพธิสัตว์ประดิษฐานอยู่บนพรหมโลกทรงรำพึงว่า
<span class="LineNumber"> 002 </span>กัลยาณธรรมที่เราได้ทำไว้ในมนุษยโลกยังเป็นไปอยู่หรือ   หรือว่าไม่เป็นไป
<span class="LineNumber"> 003 </span>ได้   ทรงเห็นว่า   เป็นไปตลอดกาลเพียงเท่านี้     บัดนี้จักไม่เป็นไปต่อไป.
<span class="LineNumber"> 004 </span>พระโพธิสัตว์ทรงดำริว่า   แต่เราจักไม่ให้การสืบสายของเราขาดไป    จึงทรง
<span class="LineNumber"> 005 </span>ถือปฏิสนธิในพระครรภ์ของพระอัครมเหสีของพระราชาผู้มีกำเนิดในวงศ์
<span class="LineNumber"> 006 </span>ของพระองค์นั่นเอง    ทรงบังเกิดสืบต่อวงศ์ของพระองค์ดุจกงรถ    ฉะนั้น.
<span class="LineNumber"> 007 </span>ด้วยเหตุนั้นท่านจึงกล่าวว่า    พระโอรสได้พระนามว่า    <B>เนมิ</B>    เพราะทรง
<span class="LineNumber"> 008 </span>อุบัติสืบต่อวงศ์ตระกูลดุจกงรถ   ฉะนั้น.
<span class="LineNumber"> 009 </span>           ในวันขนานพระนามของพระโอรสนั้น        พระชนกตรัสเรียก
<span class="LineNumber"> 010 </span>พราหมณ์ผู้ชำนาญการพยากรณ์ลักษณะ  ครั้นพราหมณ์ตรวจดูพระลักษณะ
<span class="LineNumber"> 011 </span>แล้วก็พยากรณ์ถวายว่า  ขอเดชะข้าแต่พระมหาราชเจ้าพระกุมารนี้จะประดับ
<span class="LineNumber"> 012 </span>ประคองวงศ์ของพระองค์      พระกุมารนี้มีอานุภาพยิ่งใหญ่     มีบุญมากกว่า
<span class="LineNumber"> 013 </span>พระชนก    พระเจ้าปู่และพระเจ้าตา.     พระราชาได้ทรงสดับดังนั้นจึงทรง
<span class="LineNumber"> 014 </span>ขนานพระนามพระโอรสนั้นว่า   เนมิ  เพราะอรรถดังได้กล่าวไว้แล้ว.   พระ
<span class="LineNumber"> 015 </span>โอรสนั้นตั้งแต่ยังเยาว์พระชนม์   ได้ทรงขวนขวายในศีลและอุโบสถกรรม.
<span class="LineNumber"> 016 </span>           ลำดับนั้น    พระชนกของพระกุมาร    ทอดพระเนตรเห็นพระเกศา
<span class="LineNumber"> 017 </span>หงอกโดยนัยก่อน จึงพระราชทานบ้านส่วยแก่ช่างกัลบก  มอบราชสมบัติแก่
<span class="LineNumber"> 018 </span>พระโอรสแล้ว     เสด็จออกจากพระนครทรงผนวช     ยังฌานให้เกิดแล้วไป
<span class="LineNumber"> 019 </span>บังเกิดในพรหมโลก.
