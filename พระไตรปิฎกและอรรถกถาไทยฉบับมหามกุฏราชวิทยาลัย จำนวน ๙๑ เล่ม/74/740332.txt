<span class="LineNumber"> 001 </span>แวดล้อมด้วยหมู่นางอัปสร  เมื่อมนุษย์ทั้งหลายบริโภคอาหารในตอนเย็นแล้ว
<span class="LineNumber"> 002 </span>นั่งสนทนากันอย่างเป็นสุขที่ประตูเรือน  ในวันอุโบสถ  ๑๕  ค่ำ  ประดิษฐาน
<span class="LineNumber"> 003 </span>อยู่บนอากาศ  ในบ้าน  นิคม  และราชธานี  ชักชวนมนุษย์ทั้งหลายให้ตั้งอยู่
<span class="LineNumber"> 004 </span>ในกุศลกรรมบถ   ๑๐  ว่า  ท่านทั้งหลายจงเว้นจาก    อกุศลกรรมบถ ๑๐ มี
<span class="LineNumber"> 005 </span>ปาณาติบาตเป็นต้น  แล้วบำเพ็ญสุจริตธรรม ๓ อย่าง.  จงนับถือมารดา  บิดา
<span class="LineNumber"> 006 </span>สมณะ  พราหมณ์  อ่อนน้อมต่อผู้ใหญ่ในตระกูล.     ท่านทั้งหลายจักได้ไป
<span class="LineNumber"> 007 </span>สวรรค์  เสวยยศยิ่งใหญ่   ดังนี้   กระทำประทักษิณชมพูทวีป.   ดังที่พระผู้-
<span class="LineNumber"> 008 </span>มีพระภาคเจ้าตรัสว่า :-
<span class="LineNumber"> 009 </span>                         <B>เราชักชวนมหาชนให้สมาทานกุศลกรรม-
<span class="LineNumber"> 010 </span>                 บถ  ๑๐  เที่ยวไปยังคามและนิคม  มีมิตร  มี
<span class="LineNumber"> 011 </span>                 บริวารชน.</B>
<span class="LineNumber"> 012 </span>            ในบทเหล่านั้น  บทว่า  <B>สมิตฺโต</B>   คือมีสหาย   ผู้ตั้งอยู่ในธรรม   ผู้
<span class="LineNumber"> 013 </span>กล่าวธรรม.
<span class="LineNumber"> 014 </span>            ก็สมัยนั้น   มีเทพบุตรองค์หนึ่ง   ชื่อว่า   อธรรมเทพบุตร    เกิดใน
<span class="LineNumber"> 015 </span>เทวโลกชั้นกามาวจร.    อธรรมเทพบุตรนั้นชักชวนสัตว์ทั้งหลายให้ตั้งอยู่ใน
<span class="LineNumber"> 016 </span>อกุศลกรรมบถ  ๑๐  โดยนัยมีอาทิว่า  ท่านทั้งหลายจงฆ่าสัตว์  จงลักทรัพย์เถิด
<span class="LineNumber"> 017 </span>แวดล้อมด้วยบริษัทใหญ่  ทำชมพูทวีปให้เป็นบ้าน.   ดังที่พระผู้มีพระภาคเจ้า
<span class="LineNumber"> 018 </span>ตรัสไว้ว่า :-
