<span class="LineNumber"> 001 </span>          มีเรื่องเล่าว่า   เศรษฐีชาวกรุงพาราณสีคนหนึ่ง   ไม่ให้บุตรของตน 
<span class="LineNumber"> 002 </span>เล่าเรียนศิลปะอย่างใดอย่างหนึ่ง    ด้วยคิดว่า    บุตรนี้เรียนศิลปะจักลำบาก.
<span class="LineNumber"> 003 </span>บุตรเศรษฐีไม่รู้อะไร ๆ  นอกจากขับร้อง  ประโคมดนตรี   ฟ้อนรำ  เคี้ยวกิน
<span class="LineNumber"> 004 </span>และบริโภค.    เมื่อบุตรเจริญวัยมารดาบิดาก็หาภรรยาที่สมควรให้มอบทรัพย์
<span class="LineNumber"> 005 </span>ให้กลัวถึงแก่กรรม.  บุตรเศรษฐีห้อมล้อมด้วยนักเลงหญิงนักเลงสุราทำลาย
<span class="LineNumber"> 006 </span>ทรัพย์ทั้งหมดด้วยอบายมุขต่าง ๆ  กู้หนี้ยืมสินในที่นั้น ๆ  ไม่สามารถจะใช้หนี้
<span class="LineNumber"> 007 </span>ได้   เมื่อถูกเจ้าหนี้ทวงจึงคิดว่า   ประโยชน์อะไรด้วยชีวิตของเรา.  เกิดมาด้วย
<span class="LineNumber"> 008 </span>อัตภาพนั้น    แม้อย่างนี้ก็เหมือนเป็นอย่างอื่น.   ตายเสียดีกว่า  จึงบอกเจ้าหนี้ 
<span class="LineNumber"> 009 </span>ทั้งหลายว่า  พวกท่านจงเอาใบกู้หนี้มา. เรามีทรัพย์อันเป็นของตระกูลฝังไว้ที่
<span class="LineNumber"> 010 </span>ฝั่งแม่น้ำคงคา. เราจักให้ทรัพย์นั้นแก่พวกท่าน.  เจ้าหนี้ทั้งหลายก็ไปกับเขา.
<span class="LineNumber"> 011 </span>บุตรเศรษฐีทำเป็นบอกที่ฝังทรัพย์ว่า  ทรัพย์ฝังไว้ตรงนี้   ๆ.  คิดว่า  ด้วยอาการ
<span class="LineNumber"> 012 </span>อย่างนี้เราจักพ้นหนี้   จึงหนีไปโดดน้ำ.  บุตรเศรษฐีนั้นลอยไปตามกระแสน้ำ
<span class="LineNumber"> 013 </span>อันเชี่ยว    ร้องขอความช่วยเหลือ.   ดังที่พระผู้มีพระภาคเจ้าตรัสไว้ว่า :-
<span class="LineNumber"> 014 </span>                           <B>ครั้งนั้นบุรุษถูกเจ้าหนี้ทวงถาม จึงโดดลง
<span class="LineNumber"> 015 </span>                   ในแม่น้ำ     ในกระแสน้ำข้างเหนือ    ด้วยคิด
<span class="LineNumber"> 016 </span>                   ว่า   เราจะเป็นหรือตายก็ตามที    เราถูกกระแส
<span class="LineNumber"> 017 </span>                   น้ำพัดไปในแม่น้ำใหญ่     ตลอดคืนตลอดวัน
<span class="LineNumber"> 018 </span>                   ร้องไห้คร่ำครวญขอความช่วยเหลือ  ลอยไปใน
<span class="LineNumber"> 019 </span>                   ท่ามกลางคงคา   ดังนี้.</B>
