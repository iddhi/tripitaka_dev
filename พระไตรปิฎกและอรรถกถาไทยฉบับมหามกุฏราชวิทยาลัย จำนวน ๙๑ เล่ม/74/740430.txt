<span class="LineNumber"> 001 </span>ทั้งสามได้ปรากฏแก่พระมหาสัตว์ดุจเรือนถูกไฟไหม้    และดุจอยู่ในหลุมถ่าน
<span class="LineNumber"> 002 </span>เพลิง.     อนึ่งโดยความพิเศษอย่างยิ่ง    พระมหาสัตว์มีอัธยาศัยในเนกขัมมะ
<span class="LineNumber"> 003 </span>ได้น้อมใจไปในการบวช.  มารดาบิดาไม่ทราบความประสงค์ของพระมหาสัตว์
<span class="LineNumber"> 004 </span>แม้กล่าวอยู่บ่อย ๆ   ก็มิได้ทำใจของพระโพธิสัตว์นั้นให้เห็นดีงามได้  จึงเรียก
<span class="LineNumber"> 005 </span>นันทกุมารมากล่าวว่า  ลูกรักถ้าเช่นนั้นลูกจงปกครองทรัพย์สมบัติเถิด   แม้
<span class="LineNumber"> 006 </span>นันทกุมารก็กล่าวว่า   ลูกไม่เอาศีรษะรับน้ำลายที่พี่ชายของลูกถ่มทิ้งไว้.   แม้
<span class="LineNumber"> 007 </span>ลูกก็จะบวชกับพี่ชาย   เมื่อพ่อแม่ล่วงลับไป.   มารดาบิดาจึงคิดว่า  คนหนุ่ม ๆ
<span class="LineNumber"> 008 </span>เหล่านี้ยังจะละกามทั้งหลายอย่างนี้ได้. ก็เราทำไมจะละไม่ได้เล่า  ด้วยเหตุนั้น
<span class="LineNumber"> 009 </span>เราทั้งหมดจักบวช.   จึงกล่าวว่า   ลูกรักประโยชน์อะไรของพวกลูกที่จะบวช
<span class="LineNumber"> 010 </span>ต่อเมื่อพ่อแม่ล่วงลับไป.   พ่อแม่จักบวชพร้อมกับลูกด้วย   แล้วให้สิ่งที่ควรให้
<span class="LineNumber"> 011 </span>แก่พวกญาติ    ทำทาสให้เป็นไททูลแด่พระราชา    สละทรัพย์ทั้งหมดบริจาค
<span class="LineNumber"> 012 </span>มหาทาน  ชนทั้ง  ๔   ออกจากพรหมวัทธนนครอาศัยสระใหญ่ดารดาษด้วย
<span class="LineNumber"> 013 </span>บัวหลวงบัวขาวในหิมวันตประเทศสร้างอาศรมในราวป่าน่ารื่นรมย์    พากัน
<span class="LineNumber"> 014 </span>บวชอยู่  ณ  ที่นั้น.  ดังที่พระผู้มีพระภาคเจ้าตรัสไว้ว่า :-
<span class="LineNumber"> 015 </span>             	  <B>ตทาปิ   โลกํ  ทิสฺวาน  ฯลฯ   ปาริสิมฺห   มหาวนํ.</B>
<span class="LineNumber"> 016 </span>            คำแปลปรากฏแล้วในบาลีแปลข้างต้น.
<span class="LineNumber"> 017 </span>            ในบทเหล่านั้น บทว่า   <B>ตทาปิ</B>  คือในครั้งเราได้เป็นพราหมณกุมารชื่อว่า
<span class="LineNumber"> 018 </span>โสณะ ในพรหมวัทธน  นคร. บทว่า <B>โลกํ   ทิสฺวาน</B> คือเห็นสัตวโลกแม้ทั้งสิ้น
<span class="LineNumber"> 019 </span>ด้วยปัญญาจักษุ.  บทว่า  <B>อนฺธีภูตํ</B>   คือถึงความมิดด้วยปราศจากปัญญาจักษุ.
