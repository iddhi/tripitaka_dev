<span class="LineNumber"> 001 </span>กิเลสทั้งปวง  ทุจริตทั้งปวง  อภิสังขารทั้งปวง ฯลฯ ครอบงำอยู่  ครอบงำแล้ว
<span class="LineNumber"> 002 </span>ซึ่งกรรมอันเป็นเหตุให้ไปสู่ภพทั้งปวง  ชื่อว่าภูริปัญญา   เพราะอรรถวิเคราะห์
<span class="LineNumber"> 003 </span>ว่า  เป็นปัญญาย่ำยีราคะอันเป็นข้าศึก    เป็นปัญญาย่ำยีโทสะอันเป็นข้าศึก
<span class="LineNumber"> 004 </span>เป็นปัญญาย่ำยีโมหะอันเป็นข้าศึก     เป็นปัญญาย่ำยีโกธะอันเป็นข้าศึก  ฯลฯ
<span class="LineNumber"> 005 </span>อุปนาหะ  ฯลฯ  อภิสังขารทั้งปวง  ฯลฯ  กรรมอันเป็นเหตุให้ไปสู่ภพทั้งปวง
<span class="LineNumber"> 006 </span>อันเป็นข้าศึก  แผ่นดินท่านกล่าวว่า ภูริ บุคคลประกอบด้วยปัญญาอันกว้างขวาง
<span class="LineNumber"> 007 </span>ไพบูลย์   เสมอด้วยแผ่นดินนั้น     เพราะเหตุนั้น     ปัญญานั้นจึงเป็นภูริปัญญา
<span class="LineNumber"> 008 </span>อีกประการหนึ่ง    คำว่า  ภูริ  นี้เป็นชื่อของปัญญา    ปัญญาเป็นปริณายก
<span class="LineNumber"> 009 </span>เพราะเหตุนั้น    จึงชื่อว่าภูริปัญญา   นี้เป็นภูริปัญญา  ในคำว่า  ย่อมเป็นไปเพื่อ
<span class="LineNumber"> 010 </span>ความเป็นผู้มีปัญญาดังแผ่นดิน.
<span class="LineNumber"> 011 </span>         [๖๗๑]  ปัญญาพาหุลละ ในคำว่า ย่อมเป็นไปเพื่อความเป็นผู้มีปัญญา
<span class="LineNumber"> 012 </span>มาก   เป็นไฉน  ?
<span class="LineNumber"> 013 </span>         บุคคลบางคนในโลกนี้   เป็นผู้มีปัญญาหนัก   เป็นผู้มีปัญญาเป็นจริต 
<span class="LineNumber"> 014 </span>มีปัญญาเป็นที่อาศัย    น้อมใจเชื่อด้วยปัญญา    มีปัญญาเป็นธงชัย    มีปัญญา
<span class="LineNumber"> 015 </span>เป็นยอด  มีปัญญาเป็นใหญ่    มีการเลือกเฟ้นมาก    มีการค้นคว้ามาก  มีการ
<span class="LineNumber"> 016 </span>พิจารณามาก  มีการเพ่งพินิจมาก  มีการเพ่งพิจารณาเป็นธรรมดา  มีธรรมเป็น
<span class="LineNumber"> 017 </span>เครื่องอยู่แจ่มแจ้ง   มีปัญญาเป็นจริง   มีปัญญาหนัก  มีปัญญามาก  โน้มไปใน
<span class="LineNumber"> 018 </span>ปัญญา  น้อมไปในปัญญา  เงื้อมไปในปัญญา  น้อมจิตไปในปัญญา  มีปัญญา
<span class="LineNumber"> 019 </span>เป็นอธิบดี   เปรียบเหมือนภิกษุผู้หนักไปในคณะ    ท่านกล่าวว่า    มีคณะมาก
<span class="LineNumber"> 020 </span>ผู้หนักในจีวร ท่านกล่าวว่า มีจีวรมาก ผู้หนักในบาตร ท่านกล่าวว่า  มีบาตรมาก
<span class="LineNumber"> 021 </span>ผู้หนักในเสนาสนะ    ท่านกล่าวว่า    มีเสนาสนะมาก   ฉะนั้น   นี้เป็นปัญญา-
<span class="LineNumber"> 022 </span>พาหุลละ  ในคำว่า  ย่อมเป็นไปเพื่อความเป็นผู้มีปัญญามาก.
