<span class="LineNumber"> 001 </span>         ในบทมีอาทิว่า    ท่านพากุละมีฤทธิ์ที่แผ่ไปด้วยญาณ   มีความว่าท่าน
<span class="LineNumber"> 002 </span>พากุลเถระได้ชื่ออย่างนี้    เพราะเป็นผู้เจริญในตระกูลทั้งสอง    ละสมบุญบารมี
<span class="LineNumber"> 003 </span>มาในพระพุทธเจ้าองค์ก่อน ๆ เป็นพระเถระที่ถึงพร้อมด้วยบุญสัมปทา.  จริงอยู่
<span class="LineNumber"> 004 </span>พระเถระนั้นเสวยมหาสมบัติ   ท่องเที่ยวไปในเทวโลก  และมนุษยโลก  บังเกิด
<span class="LineNumber"> 005 </span>ในศาสนาของพระทศพลของเรา    เกิดในตระกูลเศรษฐี   ในกรุงโกสัมพีก่อน.
<span class="LineNumber"> 006 </span>ในเวลาที่พระเถระนั้นเกิด    พี่เลี้ยงพร้อมด้วยบริวารนำไปยังแม่น้ำยมุนาพร้อม
<span class="LineNumber"> 007 </span>กับบริวารใหญ่    เพื่อสิริมงคล    เล่นน้ำดำผุดดำว่ายอยู่.         ปลาใหญ่ตัวหนึ่ง
<span class="LineNumber"> 008 </span>สำคัญว่า   ทารกนี้เป็นอาหารของเรา   จึงอ้าปากว่ายเข้าไปหา.   พี่เลี้ยงทิ้งทารก
<span class="LineNumber"> 009 </span>หนีไป.   ปลาใหญ่กลืนกินทารกนั้น.    สัตว์ผู้มีบุญไม่ได้รับทุกข์แต่อย่างไร
<span class="LineNumber"> 010 </span>คล้ายเข้าไปยังห้องนอนฉะนั้น    ด้วยเดชของทารก  ปลาร้อนผ่าว   ดุจกลืนกระ-
<span class="LineNumber"> 011 </span>เบื้องร้อนว่ายไปด้วยความเร็วสิ้นทาง  ๒๐  โยชน์เข้าไปยังตาข่ายของชาวประมง
<span class="LineNumber"> 012 </span>ชาวกรุงพาราณสี. ปลานั้นพอชาวประมงเอาออกจากตาข่ายเท่านั้นก็ตายด้วยเดช
<span class="LineNumber"> 013 </span>ของทารกนั้น.    ชาวประมงเอาปลานั้นใส่ตะกร้า   คิดว่าจะขายในราคาพันหนึ่ง
<span class="LineNumber"> 014 </span>เที่ยวไปในนคร   ไปถึงประตูเรือนของเศรษฐี  ไม่มีบุตร  มีทรัพย์  ๘๐  โกฏิ
<span class="LineNumber"> 015 </span>ได้ขายปลาให้ภรรยาเศรษฐี  ๑  กหาปณะ.  นางเอาปลาวางไว้บนแผ่นกระดาน
<span class="LineNumber"> 016 </span>ด้วยตนเองแล้วผ่าข้างหลัง  ครั้นเห็นทารกมีสีดุจทองคำในท้องปลาจึงตะโกนว่า
<span class="LineNumber"> 017 </span>เราได้บุตรในท้องปลาแล้วนำทารกเข้าไปหาสามี. ทันใดนั้นเองเศรษฐีให้ตีกลอง
<span class="LineNumber"> 018 </span>ประกาศแล้วนำทารกมาเฝ้าพระราชากราบทูลเพื่อความให้ทรงทราบ. พระราชา
<span class="LineNumber"> 019 </span>ตรัสว่า  ทารกมีบุญ  ท่านจงเลี้ยงทารกให้ดี.    ตระกูลเศรษฐีที่เป็นมารดาบิดา
<span class="LineNumber"> 020 </span>ครั้นทราบเรื่องราวนั้นจึงไป ณ  ที่นั้น   พูดว่า  บุตรของเรา จึงโต้เถียงกันเพื่อ
<span class="LineNumber"> 021 </span>จะเอาทารกไป.  ทั้งสองก็ได้ไปเฝ้าพระราชา.
