<span class="LineNumber"> 001 </span>เรียนศิลปะ    ได้เป็นผู้อุปการะอาจารย์อย่างยิ่ง    ในระหว่างมาณพ  ๕๐๐,
<span class="LineNumber"> 002 </span>ทำกิจทุกอย่าง    มีนวดเท้าเป็นต้น,    แต่เพราะเป็นคนโง่    จึงไม่สามารถ
<span class="LineNumber"> 003 </span>จะเรียนอะไร ๆ ได้,    อาจารย์แม้พยายามด้วยคิดเห็นว่า     "ศิษย์คนนี้ 
<span class="LineNumber"> 004 </span>มีอุปการะแก่เรามาก,    จักให้เขาศึกษาให้ได้"    ก็ไม่สามารถให้ศึกษา
<span class="LineNumber"> 005 </span>อะไร ๆ ได้.
<span class="LineNumber"> 006 </span>           เขาอยู่สิ้นกาลนาน  แม้คาถาเดียวก็ไม่สามารถจะเรียน (ให้จำ) ได้
<span class="LineNumber"> 007 </span>นึกระอา   เลยลาอาจารย์ว่า   " จักไปละ."   อาจารย์คิดว่า   "ศิษย์คนนี้ 
<span class="LineNumber"> 008 </span>อุปการะเรา,    เราก็หวังความเป็นบัณฑิตแก่เขาอยู่,     แต่ไม่สามารถจะทำ
<span class="LineNumber"> 009 </span>ความเป็นบัณฑิตนั้นได้,    จำเป็นที่เราจะต้องทำอุปการะตอบแก่ศิษย์คนนี้
<span class="LineNumber"> 010 </span>ให้ได้,   จักผูกมนต์ให้เขาสักบทหนึ่ง,"   ท่านนำเขาไปสู่ป่า   ผูกมนต์นี้ว่า
<span class="LineNumber"> 011 </span><B>"ฆเฏสิ  ฆเฏสิ  กึการณา  ฆเฏสิ  ?  อหํปิ  ตํ    ชานามิ  ชานามิ."</B>
<span class="LineNumber"> 012 </span>(ท่านเพียรไปเถิด   เพียรไปเถิด,   เพราะเหตุไร ?   ท่านจึงเพียร,   แม้เรา
<span class="LineNumber"> 013 </span>ก็รู้เหตุนั้นอยู่   รู้อยู่ )  ดังนี้แล้ว   ให้เขาเรียนทบทวนกลับไปกลับมาหลาย
<span class="LineNumber"> 014 </span>ร้อยครั้ง   แล้วถามว่า   " เธอจำได้หรือ *?"  เมื่อเขาตอบว่า   "ผมจำได้
<span class="LineNumber"> 015 </span>ขอรับ"    ชี้แจงว่า     " ธรรมดาศิลปะที่คนโง่ทำความพยายามทำให้คล่อง
<span class="LineNumber"> 016 </span>แล้ว   ย่อมไม่เลือน"   แล้วให้เสบียงทาง   สั่งว่า   " เธอ    จงไป,    อาศัย
<span class="LineNumber"> 017 </span>มนต์นี้เลี้ยงชีพเถิด,    แต่เพื่อประโยชน์จะไม่ให้มนต์เลือนไป   เธอพึงทำ
<span class="LineNumber"> 018 </span>การสาธยายมนต์นั้นเป็นนิตย์"  ดังนี้แล้ว  ก็ส่งเขาไป.
<span class="LineNumber"> 019 </span>           ครั้นในเวลาเขาถึงพระนครพาราณสี   มารดาได้ทำสักการะสัมมานะ
<span class="LineNumber"> 020 </span>ใหญ่  ด้วยดีใจว่า  " บุตรของเราศึกษาศิลปะกลับมาแล้ว."

<span class='footnote'>๑. ปญฺายติ   เต  แปลว่า  มนต์นั้นย่อมปรากฏแก่เธอ ?</span>
