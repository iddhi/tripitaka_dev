<span class="LineNumber"> 001 </span>ภวังคจิตแม้นั้น อันโทษมีอภิชฌาเป็นต้น   ที่จรมาประทุษร้ายแล้ว   จะชื่อ
<span class="LineNumber"> 002 </span>ว่าจิตใหม่ก็มิใช่  จะชื่อว่าภวังคจิตตามเดิมนั่นแลก็มิใช่  ฉันนั้น,   เหตุนั้น
<span class="LineNumber"> 003 </span>พระผู้มีพระภาคเจ้าจึงตรัสว่า   "ภิกษุทั้งหลาย   จิตนี้ผุดผ่อง   แต่มัน
<span class="LineNumber"> 004 </span>เศร้าหมองแล้ว     เหตุอุปกิเลสทั้งหลายซึ่งจรมาแล"  ดังนี้.    ถ้าบุคคลมี
<span class="LineNumber"> 005 </span>ใจร้ายแล้วอย่างนี้.
<span class="LineNumber"> 006 </span>         บาทพระคาถาว่า  <B>ภาสติ  วา   กโรติ  วา</B>  คือ  เมื่อเขาพูด  ย่อมพูด
<span class="LineNumber"> 007 </span>เฉพาะแต่วจีทุจริต  ๔  อย่าง,   เมื่อทำ    ย่อมทำ    เฉพาะแต่กายทุจริต  ๓
<span class="LineNumber"> 008 </span>อย่าง,  เมื่อไม่พูด  เมื่อไม่ทำ  เพราะความที่ตัวเป็นผู้มีใจอันโทษมีอภิชฌา
<span class="LineNumber"> 009 </span>เป็นต้นประทุษร้ายแล้วนั้น    ย่อมทำมโนทุจริต  ๓ อย่างให้เต็ม.  อกุศล-
<span class="LineNumber"> 010 </span>กรรมบถ  ๑๐  อย่างของเขา   ย่อมถึงความเต็มที่   ด้วยประการอย่างนี้.
<span class="LineNumber"> 011 </span>         บาทพระคาถาว่า   <B>ตโต   นํ   ทุกฺขมเนฺวติ</B>  ความว่า  ทุกข์ย่อมตาม
<span class="LineNumber"> 012 </span>บุคคลนั้นไป  เพราะทุจริต   ๓ อย่างนั้น   คือว่า   ทุกข์ที่เป็นผลทั้งเป็นไป
<span class="LineNumber"> 013 </span>ในกาย  ทั้งเป็นไปในจิต  โดยบรรยายนี้ว่า   ทุกข์มีกายเป็นที่ตั้งบ้าง  ทุกข์
<span class="LineNumber"> 014 </span>มีจิตนอกนี้เป็นที่ตั้งบ้าง    ย่อมไปตามอัตภาพนั้น     ผู้ไปอยู่ในอบาย  ๔
<span class="LineNumber"> 015 </span>ก็ดี   ในหมู่มนุษย์ก็ดี  เพราะอานุภาพแห่งทุจริต.
<span class="LineNumber"> 016 </span>         มีคำถามว่า   "ทุกข์ย่อมติดตามบุคคลนั้นเหมือนอะไร ?"
<span class="LineNumber"> 017 </span>         มีคำแก้ว่า     เหมือนล้อหมุนไปตามรอยเท้าของโคพลิพัทตัวเข็นไป
<span class="LineNumber"> 018 </span>อยู่,  อธิบายว่า  "เหมือนล้อหมุนไปตามรอยเท้าของโคพลิพัทอันเขาเทียม
<span class="LineNumber"> 019 </span>ไว้ที่แอก  นำแอกไปอยู่.  เหมือนอย่างว่า  มันลากไปวันหนึ่งก็ดี  สองวัน
<span class="LineNumber"> 020 </span>ก็ดี    สิบวันก็ดี   กึ่งเดือนก็ดี  ย่อมไม่อาจให้ล้อหมุนกลับ   คือ   ไม่อาจ
<span class="LineNumber"> 021 </span>ละล้อไปได้,  โดยที่แท้เมื่อมันก้าวไปข้างหน้า  แอกก็เบียดคอ  (ของมัน)
<span class="LineNumber"> 022 </span>เมื่อมันถอยหลังล้อก็ขูดเนื้อที่ขา,     ล้อเบียดเบียนด้วยเหตุ  ๒  ประการนี้
