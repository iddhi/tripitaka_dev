<span class="LineNumber"> 001 </span>            <H2>นางสุชาดาท่องเที่ยวอยู่ในภพต่าง ๆ</H2>
<span class="LineNumber"> 002 </span>          จำเดิมแต่นั้นมา    นางได้ปลาที่ตายเองไปบ้าง    ไม่ได้บ้าง,    เมื่อ
<span class="LineNumber"> 003 </span>ไม่ได้  โดยกาลล่วงไป ๒-๓ วันเท่านั้น  ก็ซูบผอม  ทำกาละแล้วเกิดเป็น
<span class="LineNumber"> 004 </span>ธิดาของช่างหม้อในเมืองพาราณสี  ด้วยผลแห่งศีลนั้น.
<span class="LineNumber"> 005 </span>          ต่อมา    ในเวลาที่นางมีอายุราว ๑๕-๑๖  ปี    ท้าวสักกะทรงคำนึง
<span class="LineNumber"> 006 </span>ถึงว่า  "นางเกิดที่ไหนหนอ ?"  (ได้)  เห็นแล้ว   ทรงดำริว่า   "บัดนี้ 
<span class="LineNumber"> 007 </span>ควรที่เราจะไปที่นั้น"  ดังนี้แล้ว   จึงทรงเอาแก้ว  ๗ ประการ  ซึ่งปรากฏ 
<span class="LineNumber"> 008 </span>โดยพรรณคล้ายฟักทอง     บรรทุกยานน้อย    ขับเข้าไปในเมืองพาราณสี
<span class="LineNumber"> 009 </span>เสด็จไปยังถนนป่าวร้องว่า    " ท่านทั้งหลาย (มา)  เอาฟักทองกันเถิด,"
<span class="LineNumber"> 010 </span>แต่ตรัสกะผู้เอาถั่วเขียวและถั่วราชมาษเป็นต้นมาว่า     "ข้าพเจ้าไม่ให้ด้วย
<span class="LineNumber"> 011 </span>ราคา,"   เมื่อเขาทูลถามว่า   " ท่านจะให้อย่างไร ?"   ตรัสว่า   " ข้าพเจ้า
<span class="LineNumber"> 012 </span>จะให้แก่สตรีผู้รักษาศีล."
<span class="LineNumber"> 013 </span>          พวกพลเมือง.   นาย     ชื่อว่าศีลเป็นเช่นไร ?       สีดำหรือสีเขียว
<span class="LineNumber"> 014 </span>เป็นต้น.
<span class="LineNumber"> 015 </span>          ท้าวสักกะ.    พวกท่านไม่รู้จักศีลว่า  ' เป็นเช่นไร '   จักรักษาศีล
<span class="LineNumber"> 016 </span>นั้นอย่างไรได้เล่า ?  แต่เราจักให้แก่สตรีผู้รักษาศีล.
<span class="LineNumber"> 017 </span>          พวกพลเมือง.  นาย  ธิดาของช่างหม้อนั้น เที่ยวพูดอยู่ว่า  'ข้าพเจ้า
<span class="LineNumber"> 018 </span>รักษาศีล,'       จงให้แก่สตรีนั้นเถิด.
<span class="LineNumber"> 019 </span>          แม้ธิดาของช่างนั้น  ก็ทูลพระองค์ว่า  "ถ้ากระนั้น  ก็ให้แก่
<span class="LineNumber"> 020 </span>ฉันเถิด  นาย."
<span class="LineNumber"> 021 </span>          ท้าวสักกะ.  เธอ  คือใคร ?
<span class="LineNumber"> 022 </span>          ธิดาช่างหม้อ.  ฉันคือสตรีผู้ไม่ละศีล  ๕.
