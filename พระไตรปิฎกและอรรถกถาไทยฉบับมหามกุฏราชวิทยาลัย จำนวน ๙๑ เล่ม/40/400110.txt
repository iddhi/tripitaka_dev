<span class="LineNumber"> 001 </span>        อุบาสกกล่าวว่า      "ถ้ากระนั้น    เราทั้งหลาย     จักประชุมหุงต้ม
<span class="LineNumber"> 002 </span>รวมกันในที่แห่งเดียว,    ขอท่านทุก ๆ คน    จงรวบรวมวัตถุต่าง ๆ   มี
<span class="LineNumber"> 003 </span>น้ำมัน    งา    ข้าวสาร    เนยใส   น้ำอ้อยเป็นต้น"   ดังนี้แล้ว    ให้รวม
<span class="LineNumber"> 004 </span>ไว้ในที่แห่งหนึ่ง.
<span class="LineNumber"> 005 </span>        ทีนั้น     กุฏุมพีผู้หนึ่งให้ผ้ากาสาวะอันนำมาจากแคว้นคันธาระซึ่งมี
<span class="LineNumber"> 006 </span>ค่าแสนหนึ่ง    แก่อุบาสกนั้นแล้ว    สั่งว่า     "ถ้าทาน<SUP>๑</SUP>วัฏฏ์ของท่านยังไม่
<span class="LineNumber"> 007 </span>เพียงพอไซร้.    ท่านพึงจ่ายผ้าผืนนี้ให้ครบส่วนที่บกพร่อง,   ถ้าทานวัฏฏ์
<span class="LineNumber"> 008 </span>ของท่านเพียงพอไซร้    ท่านพึงถวาย    (ผ้าผืนนี้ )     แก่ภิกษุรูปที่ท่าน
<span class="LineNumber"> 009 </span>ปรารถนา."    ในกาลนั้น    ทานวัฏฏ์ทุก ๆ อย่างของอุบาสกนั้นเพียงพอ
<span class="LineNumber"> 010 </span>แล้ว.   อะไร ๆ   ชื่อว่าบกพร่องมิได้มี,    อุบาสกนั้นจึงถามมนุษย์ทั้งหลาย
<span class="LineNumber"> 011 </span>ว่า     "ผ้ากาสาวะอันหาค่ามิได้ผืนนี้      อันกุฏุมพีผู้หนึ่งกล่าวอย่างนี้แล้ว
<span class="LineNumber"> 012 </span>มอบให้ไว้.  ทานวัฏฏ์   (ของพวกเรา )   ก็มีเหลือเพื่อแล้ว,   เราทั้งหลาย
<span class="LineNumber"> 013 </span>จะถวายผ้ากาสาวะผืนนี้แก่ท่านรูปไหนเล่า ?" 

<span class="LineNumber"> 014 </span>                      <H2>ถวายผ้าราคาตั้งแสนแก่พระเทวทัต</H2>
<span class="LineNumber"> 015 </span>         บางพวกกล่าวว่า   "ถวายแก่พระสารีบุตรเถระ."  บางพวกกล่าวว่า
<span class="LineNumber"> 016 </span>"พระเถระมักมาในเวลาข้าวกล้าแก่   แล้วก็ไป,   พระเทวทัตเป็นสหายใน
<span class="LineNumber"> 017 </span>การมงคลและอวมงคลทั้งหลายของพวกเรา    ดำรงอยู่เป็นนิตย์    เหมือน
<span class="LineNumber"> 018 </span>หม้อน้ำ,   พวกเราจะถวายผ้าผืนนั้นแก่ท่าน,"   แม้เมื่อถ้อยคำเป็นไปหลาย
<span class="LineNumber"> 019 </span>ทาง   (อย่างนั้น),   พวกที่กล่าว่า   "ควรถวายแก่พระเทวทัต"   ได้มี
<span class="LineNumber"> 020 </span>จำนวนมากกว่า.   เมื่อเป็นอย่างนั้น    พวกเขาจึงได้ถวายผ้ากาสาวะนั้นแก่
<span class="LineNumber"> 021 </span>พระเทวทัต.

<span class='footnote'>๑.  ทานวัฏฏ์    ได้แก่ของทำบุญ. </span>
