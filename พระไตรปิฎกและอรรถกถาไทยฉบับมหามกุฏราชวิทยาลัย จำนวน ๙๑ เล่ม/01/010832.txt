<span class="LineNumber"> 001 </span>	ในมรรคทั้ง  ๓  เหล่านั้น  อนุปาทินนกะ (คือกายินทรีย์ที่ไม่มีใจครอง)
<span class="LineNumber"> 002 </span>กับอุปาทินนกะ  (คือกายินทรีย์ที่มีใจครอง)  จะกระทบกันก็ตาม  อุปาทินนกะ
<span class="LineNumber"> 003 </span>กับอนุปาทินนกะจะกระทบกันก็ตาม  อนุปาทินนกะกับอนุปาทินนกะจะกระทบ
<span class="LineNumber"> 004 </span>กันเองก็ตาม  อุปาทินนกะกับอุปาทินนกะจะกระทบกันเองก็ตาม  ถ้าองคชาต
<span class="LineNumber"> 005 </span>เข้าไปตลอดประเทศที่พระอาจารย์ทั้งหลายกล่าวว่า  เมื่อองคชาตเข้าไปแล้ว
<span class="LineNumber"> 006 </span>เป็นปาราชิก  ดังนี้ไซร้  เมื่อภิกษุยินดีในทุก ๆ มรรค  ในเขตแห่งปาราชิก  
<span class="LineNumber"> 007 </span>เป็นปาราชิก  ในเขตแห่งถุลลัจจัย  เป็นถุลลัจจัย  ในเขตแห่งทุกกฏ  เป็นทุกกฏ
<span class="LineNumber"> 008 </span>ทีเดียว.
<span class="LineNumber"> 009 </span>	ถ้านิมิตหญิงเขาสวมปลอกกันไว้  เมื่อภิกษุกระทบปลอก  มีทุกกฏ.
<span class="LineNumber"> 010 </span>ถ้านิมิตของชายเขาสวมปลอกกันไว้  เมื่อภิกษุสอดปลอกเข้าไปเป็นทุกกฏ.  ถ้า
<span class="LineNumber"> 011 </span>นิมิตทั้งสองเขาสวมปลอกกันไว้  เมื่อภิกษุกระทบปลอกกับปลอก  เป็นทุกกฏ.
<span class="LineNumber"> 012 </span>ถ้าเขาเอาบรรดาวัตถุมีปล้องไม้ไผ่และไม้อ้อเป็นต้นไร ๆ  สวมไว้ในนิมิตของ
<span class="LineNumber"> 013 </span>หญิง  แม้หากภิกษุสอด (องค์กำเนิด)  เข้าไปถูกส่วนภายใต้แห่งวัตถุที่สวมไว้
<span class="LineNumber"> 014 </span>นั้น  เพียงเท่าเมล็ดงาเดียว  เป็นปาราชิก  หากสอดเข้าไปถูกส่วนเบื้องบนก็ดี
<span class="LineNumber"> 015 </span>ถูกข้าง ๆ หนึ่ง  บรรดาข้างทั้งสองก็ดี  เป็นปาราชิก  เมื่อสอดเข้าไปไม่ให้ถูก
<span class="LineNumber"> 016 </span>ข้างทั้ง  ๔  แม้หากถูกพื้นภายในแห่งไม้ไผ่และไม้อ้อเป็นต้นนั้น  ก็เป็นปาราชิก.
<span class="LineNumber"> 017 </span>ก็ถ้าว่าสอดเข้าไปไม่ให้ถูกที่ข้างหรือที่พื้น  ให้เชิดไปในอากาศอย่างเดียวแล้ว
<span class="LineNumber"> 018 </span>ชักออก  เป็นทุกกฏ  ถูกต้องปลอกในภายนอก  เป็นทุกกฏเหมือนกัน.  บัณฑิต
<span class="LineNumber"> 019 </span>พึงทราบลักษณะในทุก ๆ มรรคมีวัจจมรรคเป็นต้น  เหมือนอย่างที่ท่านกล่าว
<span class="LineNumber"> 020 </span>ไว้ในนิมิตหญิงฉะนั้นแล.
<span class="LineNumber"> 021 </span>				<I>จบสันถตะจตุกกะปเภทกถา</I>
