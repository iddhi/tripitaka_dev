<span class="LineNumber"> 001 </span>	จริงอยู่  ภิกษุเหล่านั้น  เมื่อสิกขาบทไม่มี  จักเบียดเบียนสงฆ์ด้วย
<span class="LineNumber"> 002 </span>ถ้อยคำว่า เรื่องอะไรที่พวกท่านเห็นมาแล้ว  เรื่องอะไรที่พวกท่านได้ฟังมา
<span class="LineNumber"> 003 </span>แล้ว  สิ่งอะไรที่พวกข้าพเจ้าทำแล้ว  พวกท่านยกอาบัติไหนในเพราะวัตถุอะไร
<span class="LineNumber"> 004 </span>ขึ้นข่มพวกข้าพเจ้า, ก็เมื่อสิกขาบทมีอยู่  สงฆ์จักอ้างสิกขาบทแล้ว  ข่มภิกษุ
<span class="LineNumber"> 005 </span>พวกนั้น  โดยธรรม   โดยวินัย โดยสัตถุศาสนา .  เพราะเหตุนั้น  พระผู้มี-
<span class="LineNumber"> 006 </span>พระภาคเจ้า จึงตรัสว่า เพื่อข่มเหล่าบุคคลผู้เก้อยาก.   
<span class="LineNumber"> 007 </span>	หลายบทว่า  <B>เปสลานํ  ภิกฺขูนํ ผาสุวิหาราย</B>  คือเพื่อประโยชน์
<span class="LineNumber"> 008 </span>แก่ความอยู่ผาสุกของภิกษุผู้มีศีลเป็นที่รัก. จริงอยู่  ภิกษุทั้งหลาย  ผู้มีศีลเป็น
<span class="LineNumber"> 009 </span>ที่รัก ไม่รู้สิ่งที่ควรทำและไม่ควรทำ สิ่งที่มีโทษและไม่มีโทษ  ขีดคั่น เขตแดน
<span class="LineNumber"> 010 </span>พยายามอยู่  เพื่อความบริบูรณ์แห่งไตรสิกขา  เมื่อมีความสงสัย  ย่อมลำบาก
<span class="LineNumber"> 011 </span>ย่อมรำคาญ, แต่ครั้นรู้สิ่งที่ควรทำและไม่ควรทำ สิ่งที่มีโทษและไม่มีโทษ
<span class="LineNumber"> 012 </span>ขีดคั่นเขตแดนแล้ว พยายามอยู่เพื่อความบริบูรณ์แห่งไตรสิกขา  ย่อมไม่ลำบาก
<span class="LineNumber"> 013 </span>ย่อมไม่รำคาญ.  เพราะเหตุนั้น การบัญญัติสิกขาบท จึงเป็นไปเพื่อความอยู่
<span class="LineNumber"> 014 </span>ผาสุกของพวกภิกษุนั้น.
<span class="LineNumber"> 015 </span>	อีกอย่างหนึ่ง ความข่มบุคคลผู้เก้ออยากทั้งหลายนั้นนั่นแล  เป็นความ
<span class="LineNumber"> 016 </span>อยู่ผาสุกแห่งภิกษุนั้น.  ด้วยว่า  อุโบสถ  ย่อมดำรงอยู่ไม่ได้  ปวารณาย่อม
<span class="LineNumber"> 017 </span>ดำรงอยู่ไม่ได้  สังฆกรรมทั้งหลายย่อมเป็นไปไม่ได้ ความสามัคคี  ย่อมมีไม่ได้
<span class="LineNumber"> 018 </span>เพราะอาศัยเหล่าบุคคลผู้ทุศีล.  ภิกษุทั้งหลายมีอารมณ์เป็นหนึ่งไม่ได้  ย่อมไม่
<span class="LineNumber"> 019 </span>สามารถประกอบตามซึ่งอุเทศ  ปริปุจฉา,  และกรรมฐานเป็นต้น.  ก็เมื่อเหล่า
<span class="LineNumber"> 020 </span>บุคคลผู้ทุศีลถูกข่มเสียแล้ว  อุปัทวะแม้ทั้งหมดนี้หามีไม่, เมื่อนั้นพวกภิกษุผู้มี
<span class="LineNumber"> 021 </span>ศีลเป็นที่รักย่อมอยู่เป็นผาสุก.
<span class="LineNumber"> 022 </span>	ในคำว่า  "เพื่อความเป็นอยู่เป็นผาสุกของภิกษุทั้งหลายผู้มีศีลเป็นที่รัก"  นี้
<span class="LineNumber"> 023 </span>บัณฑิตพึงทราบอธิบายโดย  ๒  นัย ด้วยประการฉะนี้.
