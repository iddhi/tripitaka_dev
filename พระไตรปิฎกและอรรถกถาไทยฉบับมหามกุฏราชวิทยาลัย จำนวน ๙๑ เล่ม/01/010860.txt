<span class="LineNumber"> 001 </span>อย่างใดอย่างหนึ่ง.  เพราะฉะนั้น  อันภิกษุผู้จะจำวัดในที่แจ้งโคนต้นไม้  หรือ  
<span class="LineNumber"> 002 </span>มณฑปที่ใดที่หนึ่ง  ซึ่งมีระเบียง  ควรปิดประตูเสียก่อน  จึงจำวัด,  ถ้าเป็น
<span class="LineNumber"> 003 </span>บริเวณใหญ่  ซึ่งเป็นสถานที่ชุมนุมของคนหมู่มาก  เช่นลานมหาโพธิ์และลาน
<span class="LineNumber"> 004 </span>โลหปราสาท,  ในสถานที่ใด  ประตูแม้ที่เขาปิดแล้ว  ก็ไม่ตั้งอยู่ในที่ ๆ ปิด
<span class="LineNumber"> 005 </span>(คือปิด ๆ เปิด ๆ)  ภิกษุทั้งหลาย  เมื่อไม่ได้ประตูถึงต้องเที่ยวปีนขึ้นกำแพงไป,
<span class="LineNumber"> 006 </span>ในสถานที่นั้น  ไม่มีกิจที่จะต้องปิด  (ประตู).
<span class="LineNumber"> 007 </span>	ภิกษุเปิดประตูจำวัดตลอดคืน  ลุกขึ้นแล้วในเวลารุ่งอรุณ  ไม่เป็น
<span class="LineNumber"> 008 </span>อาบัติ.  แต่ถ้าตื่นแล้วหลับซ้ำอีกเป็นอาบัติ.  ส่วนภิกษุรูปใดกำหนดไว้ทีเดียว
<span class="LineNumber"> 009 </span>ว่า  เมื่อรุ่งอรุณแล้วจักลุกขึ้น  ไม่ได้ปิดประตูจำวัดตลอดคืน  แต่ลุกขึ้นทัน
<span class="LineNumber"> 010 </span>ตามกำหนดนั่นเอง,  ภิกษุรูปนั้น  เป็นอาบัติทีเดียว.  ส่วนในอรรถกถามหา-
<span class="LineNumber"> 011 </span>ปัจจรีท่านกล่าวไว้ว่า  เมื่อจำวัดด้วยอาการอย่างนั้น  ไม่พ้นจากทุกกฏเพราะไม่
<span class="LineNumber"> 012 </span>เอื้อเฟื้อ.
<span class="LineNumber"> 013 </span>	ส่วนภิกษุใด  รักษา (พยาบาล)  ภิกษุอาพาธเป็นต้น  หลายราตรี
<span class="LineNumber"> 014 </span>ทีเดียว  หรือเดินทางไกล  มีร่างกายอิดโรยทั้งวัน  นั่งบนเตียงแล้ว  พอยกเท้า
<span class="LineNumber"> 015 </span>ยังไม่พ้นจากพื้นดินเลย  ก็จำวัดหลับ  เพราะอำนาจความหลับ  (ครอบงำ),
<span class="LineNumber"> 016 </span>ภิกษุนั้นไม่เป็นอาบัติ.  ถ้าเธอก้าวลงสู่ความหลับทั้งไม่รู้สึกตัว  พอยกเท้าขึ้น
<span class="LineNumber"> 017 </span>เตียง  ก็เป็นอาบัติทีเดียว.  เมื่อนั่งพิงหลับไปไม่เป็นอาบัติ.  อีกอย่างหนึ่ง
<span class="LineNumber"> 018 </span>ภิกษุรูปใด  เดินจงกรมด้วยตั้งใจว่า  จักบรรเทาความง่วง  แล้วล้มลง  รีบลุก
<span class="LineNumber"> 019 </span>ขึ้นทันที,  แม้ภิกษุรูปนั้นก็ไม่เป็นอาบัติ.  ส่วนภิกษุรูปใด  ล้มลงแล้ว  นอน
<span class="LineNumber"> 020 </span>อยู่ในสถานที่นั้นนั่นเองไม่ยอมลุกขึ้น,  ภิกษุรูปนั้น  เป็นอาบัติ.
<span class="LineNumber"> 021 </span>	ถามว่า  ใครพ้น (จากอาบัติ) ? ใครไม่พ้น?
