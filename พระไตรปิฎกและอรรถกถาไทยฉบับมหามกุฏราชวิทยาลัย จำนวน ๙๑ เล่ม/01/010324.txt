<span class="LineNumber"> 001 </span>ตรัสไว้ว่า   ข้าวสุกแล่งหนึ่งนี้   ไม่เพียงพอเพื่อเลี้ยงอัตภาพให้เป็นไปสำหรับคน
<span class="LineNumber"> 002 </span>๒  คน.<SUP>*</SUP>  
<span class="LineNumber"> 003 </span>	ข้าวสารเหนียว   ที่บุคคลทำให้หมดแกลบแล้วนึ่งให้สุกจึงถือเอา  เขา
<span class="LineNumber"> 004 </span>เรียกชื่อว่า  ข้าวแดง.  จริงอยู่  ถ้าข้าวสารเหนียวนั้น  ยังมีแกลบอยู่  สัตว์จำพวก
<span class="LineNumber"> 005 </span>ตัวแมลง  ย่อมเจาะไชได้  ย่อมไม่ควรเก็บไว้นาน  เพราะฉะนั้น  พวกพ่อค้า
<span class="LineNumber"> 006 </span>เหล่านั้น  ได้ทำให้เป็นของควรเก็บไว้ได้นาน    แล้วถือเอาข้าวสารเหนียว  จึง
<span class="LineNumber"> 007 </span>เดินทางไกล  ด้วยคิดว่า  ในสถานที่ใด  หญ้าอันเป็นอาหารที่พวกม้ากิน  จักเป็น
<span class="LineNumber"> 008 </span>ของหาได้ยาก   ในสถานที่นั้นแล  ข้าวสารเหนียวนั้น  จักเป็นอาหารของม้า.
<span class="LineNumber"> 009 </span>	ถามว่า  ก็เพราะเหตุไร  พวกพ่อค้าเหล่านั้น  จึงได้ตกแต่งข้าวสาร-
<span class="LineNumber"> 010 </span>เหนียวนั้นไว้สำหรับภิกษุทั้งหลาย  ?
<span class="LineNumber"> 011 </span>	ข้าพเจ้าจะกล่าวเฉลยต่อไป  :-  จริงอยู่  พวกมนุษย์ชาวอุตตราปถ-
<span class="LineNumber"> 012 </span>ชนบทเหล่านั้น  จะเป็นผู้ไม่มีศรัทธา  ไม่มีความเลื่อมใส   เหมือนอย่างพวก
<span class="LineNumber"> 013 </span>มนุษย์ชาวทักขิณาปถชนบทหามิได้.  ความจริง  พวกมนุษย์ชาวอุตตราปถชนบท
<span class="LineNumber"> 014 </span>เหล่านั้น  เป็นผู้มีศรัทธา  มีความเลื่อมใส  เป็นพุทธมามกะ  ธรรมมามกะ
<span class="LineNumber"> 015 </span>สังฆมามกะ,   พวกพ่อค้าเหล่านั้น   ในเวลาเช้า  เมื่อเข้าไปยังเมืองด้วยกรณียกิจ
<span class="LineNumber"> 016 </span>บางอย่างนั่นเอง  ได้พบภิกษุ  ๗-๘  รูป  ผู้นุ่งห่มเรียบร้อย   สมบูรณ์ด้วยอิริยาบถ
<span class="LineNumber"> 017 </span>เที่ยวไปบิณฑบาตแม้ทั่วเมืองก็ไม่ได้วัตถุอะไร  ๆ  ตั้ง  ๒-๓  วัน  ครั้นเห็นแล้ว
<span class="LineNumber"> 018 </span>พวกพ่อค้าเหล่านั้น  ได้มีความคิดดังนี้ว่า   พระผู้เป็นเจ้าทั้งหลาย  อาศัยเมืองนี้
<span class="LineNumber"> 019 </span>อยู่จำพรรษา  ฉาตกภัยก็กำลังเป็นไป   และท่านเหล่านี้ก็ไม่ได้วัตถุอะไร  ๆ
<span class="LineNumber"> 020 </span>ย่อมลำบากเป็นอย่างยิ่ง  ทั้งพวกเราก็เป็นอาคันตุกะ   ย่อมไม่อาจตระเตรียม
<span class="LineNumber"> 021 </span>ข้าวต้ม และข้าวสวยถวายพระผู้เป็นเจ้าเหล่านั้น  ทุกวัน  ๆ  ได้  แต่ม้าทั้งหลาย
<span class='footnote'><SUP>*</SUP>  ขุ.  ชา.   ๒๗ / ๓๓๓. ชาตกฏฺ€กถา.  ๘ / ๒๙๑</span>
