<span class="LineNumber"> 001 </span>ทูลอย่างนี้ว่า     ข้าแต่มหาบพิตร !  พระมหินทเถระ        หลวงพี่ของหม่อมฉันส่งข่าว 
<span class="LineNumber"> 002 </span>มาอย่างนี้ว่า         ได้ยินว่า  พระนางอนุฬาเทวี  พระชายาของพระกนิษฐภาดาแห่ง
<span class="LineNumber"> 003 </span>พระราชา พร้อมด้วยหญิงสาว ๕๐๐ คน   และหญิงชาววัง    ๕๐๐   คน    มีความ
<span class="LineNumber"> 004 </span>ประสงค์จะบวช  คอยท่าการมาของหม่อมฉันอยู่  ข้าแต่มหาราช  !  หม่อมฉัน
<span class="LineNumber"> 005 </span>ปราถนาจะไปยังเกาะตัมพปัณณิทวีป.   พระราชาตรัสว่า    แน่ะแม่  !   พระมหินท-
<span class="LineNumber"> 006 </span>เถระแม้ผู้เป็นลูกของเราและสุมนสามเณรหลานของเรา  ก็ไปสู่เกาะตัมพปัณณิ-
<span class="LineNumber"> 007 </span>ทวีป     ทำให้เราเป็นเหมือนคนแขนขาด      เรานั้นเมื่อไม่เห็นลูกหลานแม้
<span class="LineNumber"> 008 </span>เหล่านั้น     ก็เกิดความเศร้าโศก   เมื่อเห็นหน้าเจ้าก็หายโศก      อย่าเลยแม่  !  แม่
<span class="LineNumber"> 009 </span>อย่าไป.  พระเถรีทูลว่า   ข้าแต่มหาราช !  คำของหลวงพี่แห่งหม่อมฉันหนักแน่น
<span class="LineNumber"> 010 </span>แม้พระนางอนุฬาขัตติยานี   อันสตรีพันคนแวดล้อมแล้วมุ่งหน้าต่อบรรพชา
<span class="LineNumber"> 011 </span>รอคอยหม่อมฉันอยู่  หม่อมฉันจะต้องไป    มหาบพิตร  !  พระราชาตรัสว่า    แม่
<span class="LineNumber"> 012 </span>ถ้าเช่นนั้น   เจ้าเชิญมหาโพธิ์ไปด้วยเถิด.
<span class="LineNumber"> 013 </span>  [<h2>พระเจ้าอโศกตั้งพระทัยจะส่งต้นมหาโพธิ์ไปเกาะลังกาอยู่ก่อน</h2>]
<span class="LineNumber"> 014 </span>	ถามว่า   พระราชาได้ต้นมหาโพธิ์มาจากไหน  ?
<span class="LineNumber"> 015 </span>	แก้ว่า     ได้ทราบว่า        พระราชาทรงมีพระประสงค์จะส่งต้นมหาโพธิ์ไป
<span class="LineNumber"> 016 </span>ยังเกาะลังกา     เมื่อสุมนสามเณรยังไม่มา    เพื่อต้องการรับเอาพระธาตุ  ก่อนแต่
<span class="LineNumber"> 017 </span>พระสังฆมิตตาเถรีจะไปนั้นนั่นแล      ก็ทรงพระดำริว่า      เราจักส่งต้นมหาโพธิ์
<span class="LineNumber"> 018 </span>ซึ่งไม่ควรจะตัดด้วยศัสตราไปได้อย่างได้หนอแล    เมื่อไม่เห็นอุบาย     จึงตรัสถาม
<span class="LineNumber"> 019 </span>อำมาตย์ชื่อมหาเทพ.   อำมาตย์นั้นกราบทูลว่า   ข้าแต่สมมติเทพ  !   มีภิกษุบัณฑิต
<span class="LineNumber"> 020 </span>เป็นอันมาก.  พระราชาทรงสดับคำนั้นแล้ว       รับสั่งให้ตระเตรียมภัต    เพื่อภิกษุ
<span class="LineNumber"> 021 </span>สงฆ์  ในที่สุดภัตกิจได้ตรัสถามพระสงฆ์ว่า      ท่านผู้เจริญ  !    ต้นมหาโพธิ์ของ
