<span class="LineNumber"> 001 </span>			<B>พระมุนีนั้น   เพราะความที่พระองค์
<span class="LineNumber"> 002 </span>		เป็นผู้ไกล     และทรงทำลายข้าศึกคือกิเลส
<span class="LineNumber"> 003 </span>		ทั้งหลาย    พระองค์เป็นผู้หักกำแห่งสังสาร-
<span class="LineNumber"> 004 </span>		จักร   เป็นผู้ควรปัจจัยเป็นต้น   ย่อมไม่ทรง
<span class="LineNumber"> 005 </span>		ทำบาปในที่ลับ     เพราะเหตุนั้น     บัณฑิต
<span class="LineNumber"> 006 </span>		จึงถวายพระนามว่า    อรหํ.</B>  
<span class="LineNumber"> 007 </span>		<H2>[อธิบายพุทธคุณบทว่า      สมฺมาสมฺพุทฺโธ]</H2>
<span class="LineNumber"> 008 </span>	อนึ่ง       พระผู้มีพระภาคเจ้านั้น    เป็นพระสัมมาสัมพุทธะ   เพราะตรัสรู้
<span class="LineNumber"> 009 </span>ธรรมทั้งปวงโดยชอบ      แต่ด้วยพระองค์เอง.    จริงอย่างนั้น   เพราะผู้มีพระภาคเจ้า
<span class="LineNumber"> 010 </span>นั้น   ตรัสรู้ชอบเองซึ่งธรรมทั้งปวง       คือตรัสรู้ธรรมที่ควรรู้ถึง       โดยความเป็น
<span class="LineNumber"> 011 </span>ธรรมที่ควรรู้ยิ่ง      ตรัสรู้ธรรมที่ควรกำหนดรู้      โดยความเป็นธรรมที่ควรกำหนดรู้
<span class="LineNumber"> 012 </span>ตรัสรู้ธรรมที่ควรละ     โดยความเป็นธรรมที่ควรละ    ตรัสรู้ธรรมที่ควรทำให้แจ้ง
<span class="LineNumber"> 013 </span>โดยความเป็นธรรมที่ควรทำให้แจ้ง     ตรัสรู้ธรรมที่ควรทำให้เจริญ     โดยความ
<span class="LineNumber"> 014 </span>เป็นธรรมที่ควรทำให้เจริญ.    ด้วยเหตุนั้นแหละ     พระองค์จึงตรัสว่า
<span class="LineNumber"> 015 </span>			<B>สิ่งที่ควรรู้ยิ่ง  เราได้รู้ยิ่งแล้ว     สิ่งที่
<span class="LineNumber"> 016 </span>		ควรให้เจริญ  เราก็ให้เจริญแล้ว     และสิ่งที่
<span class="LineNumber"> 017 </span>		ควรละ          เราก็ละได้แล้ว  เพราะเหตุนั้น
<span class="LineNumber"> 018 </span>		พราหมณ์       เราจึงเป็นพระพุทธเจ้า.<SUP>*</SUP></B>
<span class="LineNumber"> 019 </span>	อีกอย่างหนึ่ง      พระผู้มีพระภาคเจ้านั้น      ตรัสรู้ซึ่งธรรมทั้งปวง โดยชอบ
<span class="LineNumber"> 020 </span>และด้วยพระองค์เอง    แม้ด้วยการยกขึ้นทีละบทอย่างนี้ว่า     จักษุเป็นทุกขสัจ
<span class="LineNumber"> 021 </span>ตัณหาในภพก่อน        อันยังจักษุนั้นให้เกิด         โดยความเป็นมูลเหตุแห่งจักษุนั้น
<span class='footnote'><SUP>*</SUP>   ขุ .   สุ .   ๒๕/๔๔๔.</span>
