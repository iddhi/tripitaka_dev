<span class="LineNumber"> 001 </span>ภิกษุเป็นผู้เข้าถึงแล้ว     เข้าถึงพร้อมแล้ว   ด้วยวิตกนี้   และด้วยวิจารนี้<SUP>*</SUP>  ถึง
<span class="LineNumber"> 002 </span>เนื้อความแม้ในคัมภีร์นั้น   ก็พึงเห็นเหมือนอย่างนี้แหละ.  
<span class="LineNumber"> 003 </span>	ในบทว่า   <B>วิเวกชํ</B>    นี้  มีวินิจฉัยดังนี้  : -   ความสงัด  ชื่อว่า  วิเวก.
<span class="LineNumber"> 004 </span>อธิบายว่า    ความปราศจากนิวรณ์.      อีกอย่างหนึ่ง     ธรรมที่สงัดจากนิวรณ์
<span class="LineNumber"> 005 </span>ชื่อว่า    วิเวก   เพราะอรรถว่า    สงัดแล้ว,  อธิบายว่า   กองแห่งธรรมอันสัมปยุต
<span class="LineNumber"> 006 </span>ด้วยฌาน.    ปีติ   และสุข   เกิดจากวิเวกนั้น  หรือเกิดในวิเวกนั้น  เพราะเหตุนั้น
<span class="LineNumber"> 007 </span>จึงชื่อว่า   <B>วิเวกชัง.</B>
<span class="LineNumber"> 008 </span>		<H2>[อรรถาธิบายองค์ฌาน  คือ  ปีติ  และสุข]</H2>
<span class="LineNumber"> 009 </span>	ในบทว่า  <B>ปีติสุขํ</B>  มีวินิจฉัยดังนี้  : -   ธรรมชาติที่ชื่อว่า  <B>ปีติ</B>   เพราะ
<span class="LineNumber"> 010 </span>อรรถว่า  ทำให้เอิบอิ่ม.    ปีตินั้น   มีความปลาบปลื้มเป็นลักษณะ   มีความอิ่ม
<span class="LineNumber"> 011 </span>กายและจิตเป็นรส,    อีกอย่างหนึ่ง   มีความแผ่ไปเป็นรส  มีความเบิกบานใจ
<span class="LineNumber"> 012 </span>เป็นปัจจุปัฏฐาน.     ความสบาย   ชื่อว่า   ความสุข.  อีกอย่างหนึ่ง  ธรรมชาติที่
<span class="LineNumber"> 013 </span>ชื่อว่า  ความสุข  เพราะอรรถว่า  ย่อมเคี้ยวกิน  และขุดเสียด้วยดี  ซึ่งอาพาธ
<span class="LineNumber"> 014 </span>ทางกายและจิต.   ความสุขนั้นมีความสำราญเป็นลักษณะ   มีอันเข้าไปพอกพูน
<span class="LineNumber"> 015 </span>ซึ่งธรรมที่สัมปยุตด้วยความสุขนั้นเป็นรส   มีความอนุเคราะห์เป็นเครื่องปรากฏ.
<span class="LineNumber"> 016 </span>	ก็เมื่อความไม่พรากจากกันแห่งปีติและสุขเหล่านั้นในจิตตุปบาทลางขณะ
<span class="LineNumber"> 017 </span>แม้มีอยู่  ปีติ  คือ   ความยินดีด้วยการได้อิฏฐารมณ์,    สุข   คือความเสวยรส
<span class="LineNumber"> 018 </span>แห่งอารมณ์ที่ตนได้แล้ว.  ปีติ   มีอยู่ใจจิตตุปบาทใด  สุข   ก็มีอยู่ในจิตตุปบาท
<span class="LineNumber"> 019 </span>นั้น.  สุข   มีอยู่ในจิตตุปบาทใด,     ในจิตตุปบาทนั้น   โดยความนิยม  ไม่มีปีติ.
<span class="LineNumber"> 020 </span>ปีติ  ท่านสงเคราะห์เข้าเป็นสังขารขันธ์,    สุข   ท่านสงเคราะห์เข้าเป็นเวทนา-
<span class="LineNumber"> 021 </span>ขันธ์,   ปีติ   เปรียบเหมือนความอิ่มใจ  ของบุคคลผู้เหน็ดเหนื่อยในทางกันดาร
<span class='footnote'><SUP>*</SUP>  อภิ. วิ.  ๓๕ / ๓๔๗.</span>
