<span class="LineNumber"> 001 </span>๕๐๐  คน   เช่นเดียวกัน.  พวกทารกหลายร้อยคนออกบวชจากภายในเมืองและ 
<span class="LineNumber"> 002 </span>ภายนอกเมือง    รวมทั้งหมดเป็นภิกษุ   ๓   หมื่นรูป.      ก็เมื่อพระสถูปสำเร็จแล้ว
<span class="LineNumber"> 003 </span>พระราชา    ราชอำมาตย์และพระเทวี   ได้กระทำการบูชา    อย่างน่าพิศวงคนละ
<span class="LineNumber"> 004 </span>แผนก   ๆ   แม้แก่พวกเทวดานาคและยักษ์.  อนึ่ง เมื่อการบูชาพระธาตุ  (และ)
<span class="LineNumber"> 005 </span>พระธาตุเจดีย์สำเร็จแล้ว พระมหินทเถระไปสำเร็จการอยู่ยังอุทยานเมฆวัน
<span class="LineNumber"> 006 </span>นั่นแล.
<span class="LineNumber"> 007 </span>	 <h2>[พระนางอนุฬาเทวีทรงมีพระประสงค์จะบวช]</h2>
<span class="LineNumber"> 008 </span>	ก็สมัยนั้นแล     พระนางอนุฬาเทวี   มีพระประสงค์จะบวช  กราบทูล
<span class="LineNumber"> 009 </span>แด่พระราชา.     พระราชทรงสดับคำของพระนางแล้ว     ได้ตรัสพระดำรัสนี้กะ
<span class="LineNumber"> 010 </span>พระเถระว่า   ท่านผู้เจริญ  !   พระนางอนุฬาเทวีมีพระประสงค์จะบวช.    ขอ
<span class="LineNumber"> 011 </span>พระคุณท่านให้พระนางบวชเถิด.   พระเถระถวายพระพรว่า    มหาบพิตร  !   การ
<span class="LineNumber"> 012 </span>ให้มาตุคามบวช  ไม่สมควรแก่พวกอาตมภาพ.     แต่ในนครปาตลีบุตร มี
<span class="LineNumber"> 013 </span>พระเถรี     นามว่าสังฆมิตตา  เป็นน้องสาวของอาตมภาพ.  ขอพระองค์ได้ทรง
<span class="LineNumber"> 014 </span>โปรดให้นิมนต์พระเถรีนั้นมา  มหาบพิตร  !   ก็แลโพธิพฤกษ์   (ต้นไม้เป็นที่
<span class="LineNumber"> 015 </span>ตรัสรู้)   ของพระสัมมาสัมพุทธเจ้าองค์ก่อน  ๆ  ทั้ง   ๓  พระองค์    ได้ประดิษฐาน
<span class="LineNumber"> 016 </span>อยู่ที่เกาะนี้,   โพธิพฤกษ์อันเปล่งข่ายคือรัศมีใหม่  ๆ    ของพระผู้มีพระภาคเจ้า
<span class="LineNumber"> 017 </span>แม้ของเรา  ก็ควรประดิษฐานอยู่บนเกาะนี้  เพราะฉะนั้น     พระองค์พึงส่ง
<span class="LineNumber"> 018 </span>พระราชสาสน์ไปโดยวิธีที่พระเถรีสังฆมิตตาจะพึงเชิญไม้โพธิ์มาด้วย
<span class="LineNumber"> 019 </span>		    <H2>[พระราชาส่งทูตไปยังชมพูทวีป]</H2>
<span class="LineNumber"> 020 </span>	พระราชาทรงรับคำของพระเถระว่า    ดีละ   เจ้าข้า  !  ดังนี้  ทรงปรึกษา
<span class="LineNumber"> 021 </span>กับพวกอำมาตย์แล้ว  ตรัสกะอำมาตย์ผู้เป็นหลานของพระองค์     นามว่าอริฏฐะ
<span class="LineNumber"> 022 </span>ว่าเธอจักอาจไปยังนครปาตลีบุตรนิมนต์พระแม่เจ้าสังฆมิตตาเถรีมาพร้อมกับ
