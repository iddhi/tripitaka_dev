<span class="LineNumber"> 001 </span>ทำแก่ผู้ประเสริฐในโลกนี้     ให้พินาศ,    อีกอย่างหนึ่ง  เพราะไม่ทรงทำสามีจิกรรม
<span class="LineNumber"> 002 </span>นั่น   ฉะนั้น   พระโคดมนี้   จึงควรถูกกำจัด   คือ    ควรถูกข่มขี่   จึงกล่าวกะ
<span class="LineNumber"> 003 </span>พระผู้มีพระภาคเจ้าอีกว่า   พระโคดมผู้เจริญ   เป็นผู้กำจัด.  
<span class="LineNumber"> 004 </span>	ในบทว่า   <B>เวนยิโก</B>     นั้น     มีใจความเฉพาะบท    ดังต่อไปนี้  :-
<span class="LineNumber"> 005 </span>อุบายที่ชื่อว่า   <B>วินัย</B>   เพราะอรรถว่า    ย่อมกำจัด,   อธิบายว่า   ย่อมทำให้พินาศ,   
<span class="LineNumber"> 006 </span>วินัยนั่นแลชื่อ   <B>เวนยิกะ.</B>    อีกอย่างหนึ่ง  บุคคลย่อมควรซึ่งการกำจัด    เหตุนั้น
<span class="LineNumber"> 007 </span>จึงชื่อว่า   <B>เวนยิกะ</B>  (ผู้ควรกำจัด).     มีอธิบายว่า     ย่อมควรซึ่งอันข่มขี่.     แต่
<span class="LineNumber"> 008 </span>พระผู้มีพระภาคเจ้า   ย่อมเป็นผู้ชื่อว่าทรงกำจัด     เพราะพระองค์ทรงแสดงธรรม
<span class="LineNumber"> 009 </span>เพื่อกำจัด       คือเพื่อความสงบกิเลสทั้งหลายมีราคะเป็นต้น.     ในบทว่า   <B>เวนยิโก</B>    
<span class="LineNumber"> 010 </span>นี้    มีใจความเฉพาะบทเท่านี้แล.     พระผู้มีพระภาคเจ้า  ทรงพระนามว่า <B>เวนยิกะ</B>  
<span class="LineNumber"> 011 </span>เพราะอรรถว่า   ย่อมทรงแสดงธรรมเพื่อกำจัด   (กิเลสทั้งหลายมีราคะเป็นต้น).    
<span class="LineNumber"> 012 </span>จริงอยู่  วิธีพฤทธิ์แห่งศัพท์ตัทธิต    เป็นของวิจิตร.      พระผู้มีพระภาคเจ้าพระ-
<span class="LineNumber"> 013 </span>องค์นี้นั้น     ทรงพิจารณาเห็นความเป็นผู้กำจัดนั้น  (มีอยู่)  ในพระองค์   จึงทรง
<span class="LineNumber"> 014 </span>รับรองบรรยายอื่นอีก.
<span class="LineNumber"> 015 </span><h2>[เวรัญชพราหมณ์กล่าวหาพระพุทธองค์ว่าเป็นผู้มักเผาผลาญ]</h2>
<span class="LineNumber"> 016 </span>	พราหมณ์เข้าใจว่า    พระผู้มีพระภาคเจ้านี้    ย่อมเผาผลาญเหล่าชนผู้
<span class="LineNumber"> 017 </span>เจริญวัย   เพราะชนทั้งหลายเมื่อกระทำสามีจิกรรมมีการกราบไหว้เป็นต้น    ย่อม    
<span class="LineNumber"> 018 </span>ทำเหล่าชนผู้เจริญวัยให้ยินดี   ให้ร่าเริง   แต่เมื่อไม่กระทำ   ย่อมทำให้เดือดร้อน
<span class="LineNumber"> 019 </span>ให้ขัดเคือง   ให้เกิดโทมนัสแก่พวกเขา     และพระผู้มีพระภาคเจ้า       ย่อมไม่กระทำ
<span class="LineNumber"> 020 </span>สามีจิกรรมเหล่านั้น.    อีกอย่างหนึ่ง    เข้าใจว่า   พระผู้มีพระภาคเจ้านี้เป็นคน
<span class="LineNumber"> 021 </span>กำพร้า    เพราะเป็นผู้เว้นจากมรรยาทของคนดี      จึงกล่าวกะพระผู้มีพระภาคเจ้า
<span class="LineNumber"> 022 </span>อีกว่า   พระสมณโคดม     ผู้เจริญ   เป็นผู้มักเผาผลาญ.
