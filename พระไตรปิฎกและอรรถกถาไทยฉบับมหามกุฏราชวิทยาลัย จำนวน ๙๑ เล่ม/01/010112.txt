<span class="LineNumber"> 001 </span>    <h2>[พระมัชฌันติกเถระไปประกาศพระศาสนาที่กัสมีรคันธารรัฐ]</h2>
<span class="LineNumber"> 002 </span>	ก็โดยสมัยนั้นแล  ในแคว้นกัสมีรคันธาระ  ในฤดูข้าวกล้าสุก มีพญานาค
<span class="LineNumber"> 003 </span>ชื่ออารวาฬ ได้บันดาลฝน ชื่อว่าฝนลูกเห็บให้ตกลงมา ทำข้าวกล้าให้ลอยไป
<span class="LineNumber"> 004 </span>ยังมหาสมุทร.  พระมัชฌันติกเถระเหาะขึ้นไปสู่เวหาจากนครปาตลีบุตร แล้ว
<span class="LineNumber"> 005 </span>ไปลงเบื้องบนสระอารวาฬที่ป่าหิมพานต์ จงกรมอยู่บ้าง ยืนอยู่บ้าง นั่งอยู่บ้าง
<span class="LineNumber"> 006 </span> สำเร็จการนอนอยู่บ้าง   บนหลังสระอารวาฬ.  นางนาคมาณวิกาทั้งหลายเห็น  
<span class="LineNumber"> 007 </span>พระเถระนั้นแล้ว  จึงบอกแก่พญานาคอารวาฬว่า  ข้าแต่มหาราช ! มีสมณะโล้น
<span class="LineNumber"> 008 </span>รูปหนึ่ง   ทรงแผ่นผ้าที่ตัดขาดด้วยศัสตรา นุ่งห่มผ้าย้อมฝาด ประทุษร้ายน้ำ
<span class="LineNumber"> 009 </span>ของพวกเรา.
<span class="LineNumber"> 010 </span>		<h2>[พญานาคอารวาฬแผลงฤทธิ์ไล่พระเถระ]</h2>
<span class="LineNumber"> 011 </span>	พญานาคฟังคำนั้นแล้ว  ก็ถูกความโกรธครอบงำ ได้ออกไปพบ
<span class="LineNumber"> 012 </span>พระเถระในทันใดนั้นเอง  เมื่ออดกลั้นความลบหลู่ไม่ได้  จึงได้นิรมิตรูปที่
<span class="LineNumber"> 013 </span>น่าสะพรึงกลัวเป็นอันมาก   บนอากาศกลางหาว. ( คือบันดาลให้) พายุที่กล้าแข็ง
<span class="LineNumber"> 014 </span>พัดฟุ้งไปในที่นั้น ๆ. รุกขชาติทั้งหลาย   ก็หักโค่นลง. เหล่ายอดบรรพตก็
<span class="LineNumber"> 015 </span>พังทลาย,   เมฆทั้งหลายก็คำรามลั่น,   สายฟ้าทั้งหลายก็แลบแปลบ ๆ . อสนีบาต
<span class="LineNumber"> 016 </span>ก็ผ่าลงมา,  อุทกวารีก็ไหลนอง   เหมือนท้องฟ้าแตกฉะนั้น. เหล่าลูกนาคซึ่งมี
<span class="LineNumber"> 017 </span>รูปอันน่าสะพรึงกลัว  ก็ประชุมกัน.   ฝ่ายพญานาคเอง ก็บังหวนควัน ลุกโพลง
<span class="LineNumber"> 018 </span>ปล่อยฝนเครื่องประหารคุกคามพระเถระด้วยคำหยาบคายเป็นต้นว่า สมณะโล้น
<span class="LineNumber"> 019 </span>ผู้นี้   ทรงผ้าที่ตัดขาด (ด้วยศัสตรา)  คือใคร   ?  ได้บังคับหมู่พลนาคไปว่า
<span class="LineNumber"> 020 </span>พวกท่านจงมาจับฆ่า,   ขับใสสมณะรูปนี้ออกไป.

 
