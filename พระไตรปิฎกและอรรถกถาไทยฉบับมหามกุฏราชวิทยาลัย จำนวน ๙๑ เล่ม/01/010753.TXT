<span class="LineNumber"> 001 </span>	     <h2>[วิธีสอบสวนสูตรและสุตตานุโลมเป็นต้น]</h2>
<span class="LineNumber"> 002 </span>	แต่กุลบุตร  ผู้อ้างอัตโนมัตินั้นกล่าว ไม่ควรจะยึดถือให้แน่นแฟ้น
<span class="LineNumber"> 003 </span>กล่าว  ควรกำหนดเหตุเทียบเคียงบาลีกับเนื้อความ และเนื้อความกับบาลี
<span class="LineNumber"> 004 </span>แล้วจึงกล่าว.  อัตโนมัติ  ควรสอบสวนดูในอาจริยวาท  ถ้าลงกันและสมกัน  
<span class="LineNumber"> 005 </span>ในอาจริยวาทนั้นไซร้,  จึงควรถือเอา ถ้าไม่ลงกัน  ไม่สมกัน ไม่ควรถือเอา.
<span class="LineNumber"> 006 </span>จริงอยู่  ขึ้นชื่อว่า  อัตโนมัตินี้  ยังเป็นของทรามกำลังกว่าทุกอย่าง.  อาจริยวาท
<span class="LineNumber"> 007 </span>มีกำลังกว่าอัตโนมัติ.  แม้อาจริยวาทก็ควรสอบสวนดู  ในสุตตานุโลม  เมื่อ
<span class="LineNumber"> 008 </span>ลงกัน  สมกันแท้ ในสุตตานุโลมนั้น  จึงควรถือเอา,  ฝ่ายที่ไม่ลงกัน ไม่สมกัน
<span class="LineNumber"> 009 </span>ไม่ควรถือเอา. เพราะว่า สุตตานุโลม เป็นของมีกำลังกว่าอาจริยวาท. แม้
<span class="LineNumber"> 010 </span>สุตตานุโลม  ก็ควรสอบสวนดูในสูตร เมื่อลงกันสมกันแท้  ในสูตรนั้น  จึง
<span class="LineNumber"> 011 </span>ควรถือเอา, ฝ่ายที่ไม่ลงกัน  ไม่สมกัน  ไม่ควรถือเอา.   เพราะว่าสูตรเท่านั้น
<span class="LineNumber"> 012 </span>เป็นของมีกำลังกว่าสุตตานุโลม. จริงอยู่  สูตรเป็นของอันใคร ๆ  แต่งเทียม
<span class="LineNumber"> 013 </span>ไม่ได้  เป็นเหมือนสงฆ์ผู้ทำ  เป็นเหมือนกาลที่พระพุทธเจ้าทั้งหลายยังทรง
<span class="LineNumber"> 014 </span>พระชนม์อยู่. เพราะฉะนั้น  เมื่อใดภิกษุสองรูป  สากัจฉากัน, สกวาทีอ้าง
<span class="LineNumber"> 015 </span>สูตรกล่าว, ปรวาทีอ้างสุตตานุโลมกล่าว  เมื่อนั้น ทั้งสองรูปนั้น  ไม่ควรทำ
<span class="LineNumber"> 016 </span>การเพิดเพ้ยหรือติเตียนกันและกัน  ควรสอบสวนสุตตานุโลมในสูตร ถ้าลงกัน
<span class="LineNumber"> 017 </span>สมกัน  ควรถือเอา,  ถ้าไม่ลงกัน ไม่สมกัน ไม่ควรถือเอา, ควรตั้งอยู่ใน
<span class="LineNumber"> 018 </span>สูตรเท่านั้น.
<span class="LineNumber"> 019 </span>	ถ้าสกวาทีนี้ อ้างสูตรกล่าว,  ปรวาทีอ้างอาจริยวาทกล่าวไซร้, แม้
<span class="LineNumber"> 020 </span>ทั้งสองรูปนั้น  ก็ไม่ควรทำการเพิดเพ้ย หรือติเตียนกันและกัน ควรสอบสวน
<span class="LineNumber"> 021 </span>อาจริยวาทในสูตร  ถ้าลงกัน  สมกัน  ควรถือเอา. เมื่ออาจริยวาท  ไม่ลงกัน
<span class="LineNumber"> 022 </span>และไม่สมกัน ทั้งเป็นข้อที่น่าตำหนิ ก็ไม่ควรถือเอา, ควรตั้งอยู่ในสูตรเท่านั้น.
