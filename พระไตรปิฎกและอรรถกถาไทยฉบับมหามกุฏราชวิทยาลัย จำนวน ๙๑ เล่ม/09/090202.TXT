<span class="LineNumber"> 001 </span>           ภิกษุผู้ถือผ้าบังสุกุลรับว่า  จะอยู่ แล้วจักบำรุงเสนาสนะ.   ภิกษุนอกนี้ 
<span class="LineNumber"> 002 </span>รับว่า   จักถือเอาปัจจัย     แล้วจักบำรุงเสนาสนะ.     เสนาสนะจักเป็นอัน ได้รับ
<span class="LineNumber"> 003 </span>บำรุงเป็นอันดียิ่ง  ด้วยเหตุ ๒ ประการ  ด้วยประการฉะนี้.
<span class="LineNumber"> 004 </span>           แต่ในมหาปัจจรีแก้ว่า      เมื่อภิกษุผู้ถือผ้าบังสกุล     รับเสนาสนะเพื่อ
<span class="LineNumber"> 005 </span>ประโยชน์ แก่การอยู่   ภิกษุผู้เสนาสนคาหาปกะพึงกล่าวว่า ในเสนาสนะนี้มีปัจจัย
<span class="LineNumber"> 006 </span>นะขอรับ    ปัจจัยนั้นสมควรทำอย่างไร ?    ภิกษุผู้ถือผ้าบังสุกุลนั้นพึงกล่าวว่า
<span class="LineNumber"> 007 </span>ภายหลังท่านจงให้ภิกษุอื่นถือเอาเถิด. 
<span class="LineNumber"> 008 </span>           แต่ถ้าเธออยู่แต่ไม่พูดว่าอะไรเลย,       และทายกทั้งหลายถวายผ้าวางไว้
<span class="LineNumber"> 009 </span>แทบเท้าของเธอผู้จำพรรษาแล้วในเสนาสนะนั้น,   ผ้านั้นควรแก่เธอ.
<span class="LineNumber"> 010 </span>           ถ้าพวกทายกกล่าวว่า   ผมถวายผ้าจำนำพรรษา    ผ้านั้นย่อมถึงแก่ภิกษุ
<span class="LineNumber"> 011 </span>ทั้งหลาย   ผู้จำพรรษาในเสนาสนะนั้น.
<span class="LineNumber"> 012 </span>           ส่วนทายกเหล่าใด   ไม่มีเสนาสนะ,   ถวายแต่ปัจจัยอย่างเดียว  สมควร
<span class="LineNumber"> 013 </span>ให้ภิกษุผู้จำพรรษาในเสนาสนะที่ไม่มีผ้าจำนำพรรษารับปัจจัยของทายกเหล่านั้น.
<span class="LineNumber"> 014 </span>           ชนทั้งหลายสร้างสถูปแล้ว   ให้ภิกษุรับผ้าจำนำพรรษา.   ธรรมดาสถูป
<span class="LineNumber"> 015 </span>ไม่ใช่เสนาสนะ   พึงโอนให้ภิกษุผู้จำพรรษาที่ต้นไม้หรือมณฑปซึ่งใกล้สถูปนั้น
<span class="LineNumber"> 016 </span>รับไป.                                                                   
<span class="LineNumber"> 017 </span>           ภิกษุนั้นพึงปรนนิบัติเจดีย์.   แม้ในต้นโพธิ์   เรือนโพธิ์   เรือนปฏิมา
<span class="LineNumber"> 018 </span>ร้านไม้กวาด   ร้านเก็บไม้   เวจกุฎี   ซุ้มประตู   กุฎีน้ำ   โรงน้ำ และโรงไม้สีไฟ
<span class="LineNumber"> 019 </span>ก็มีนัยเหมือนกัน.
<span class="LineNumber"> 020 </span>           ส่วนหอฉัน    เป็นเสนาสนะแท้,    เพราะเหตุนั้น    สมควรกำหนดให้
<span class="LineNumber"> 021 </span>ภิกษุรูปเดียว    หรือหลายรูปถือหอฉันนั้น      คำทั้งปวงนี้ท่านกล่าวพิสดารใน
<span class="LineNumber"> 022 </span>มหาปัจจรี.
