<span class="LineNumber"> 001 </span>           มีดเป็นต้น      เป็นของที่ชนเหล่าใดถวายไว้ในวิหาร,     ถ้าชนเหล่านั้น
<span class="LineNumber"> 002 </span>เมื่อถูกไฟไหม้เรือน  หรือถูกโจรปล้น    จึงกล่าวว่า   ท่านผู้เจริญจงให้เครื่องมือ
<span class="LineNumber"> 003 </span>แก่พวกข้าพเจ้าเถิด,   แล้วจักคืนให้อีก,   ควรให้.  ถ้าเขานำมาส่ง,    อย่าพึงห้าม,
<span class="LineNumber"> 004 </span>แม้เขา. ไม่นำมาส่งก็ไม่พึงทวง.          
<span class="LineNumber"> 005 </span>           เครื่องมือทำด้วยโลหะทุกอย่าง   มีทั่ง    ค้อน    คีม    และคันชั่งเป็น
<span class="LineNumber"> 006 </span>ต้น    ของช่างไม้  ช่างกลึง   ช่างสาน   ช่างแก้ว   และช่างบุบาตร  เป็นครุภัณฑ์
<span class="LineNumber"> 007 </span>จำเดิมแต่กาลที่ถวายสงฆ์แล้ว.   แม้ในเครื่องมือของช่างดีบุก   ช่างหนัง   ก็มีนัย
<span class="LineNumber"> 008 </span>เหมือนกัน.
<span class="LineNumber"> 009 </span>           ส่วนความที่แปลกกันดังนี้:-
<span class="LineNumber"> 010 </span>           เครื่องมือเหล่านั้น  คือ  ในพวกเครื่องมือของช่างดีบุกเล่า    มีดตัดดีบุก
<span class="LineNumber"> 011 </span>ในพวกเครื่องมือของช่างทอง   มีดตัดทอง   ในพวกเครื่องมือของช่างหนึ่ง   มีด
<span class="LineNumber"> 012 </span>เล็กสำหรับตัดหนังที่ฟอกแล้ว    เป็นสิ่งที่ควรแจก.
<span class="LineNumber"> 013 </span>           แม้ในเครื่องมือของกัลบกและช่างชุน   เว้นกรรไกรใหญ่   แหนบใหญ่
<span class="LineNumber"> 014 </span>และมีดใหญ่เสีย   ควรแจกทุกอย่าง.   กรรไกรใหญ่เป็นต้น    เป็นครุภัณฑ์.
<span class="LineNumber"> 015 </span>           วินิจฉัยในเถาวัลย์เป็นต้น  พึงทราบดังนี้:-
<span class="LineNumber"> 016 </span>           เถาวัลย์ชนิดหนึ่ง     มีหวายเป็นต้น     ประมาณเพียงครึ่งแขน     ที่เขา
<span class="LineNumber"> 017 </span>ถวายสงฆ์ก็ตาม  ที่เกิดขึ้นในธรณีสงฆ์นั้นก็ตาม  ซึ่งสงฆ์รักษาปกครองไว้  เป็น
<span class="LineNumber"> 018 </span>ครุภัณฑ์.
<span class="LineNumber"> 019 </span>           เถาวัลย์นั้น    เมื่อการงานของสงฆ์และการงานที่เจดีย์ทำเสร็จแล้ว    ถ้า
<span class="LineNumber"> 020 </span>เป็นของเหลือ,   จะน้อมเข้าไปในการงานส่วนตัวบุคคลบ้าง  ก็ควร.  แต่เถาวัลย์
<span class="LineNumber"> 021 </span>ที่สงฆ์ไม่รักษาไม่เป็นครุภัณฑ์เลย.
