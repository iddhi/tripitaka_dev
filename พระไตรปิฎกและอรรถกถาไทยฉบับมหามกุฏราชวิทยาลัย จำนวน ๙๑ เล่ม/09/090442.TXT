<span class="LineNumber"> 001 </span>           [๕๑๔]  ครั้งนั้น    พระผู้มีพระภาคเจ้าประทับอยู่ในกรุงกบิลพัสดุ์   ตาม
<span class="LineNumber"> 002 </span>พระพุทธาภิรมย์   แล้วเสด็จหลีกจาริกทางพระนครเวสาลี   เสด็จจาริกโดยลำดับ
<span class="LineNumber"> 003 </span>ถึงพระนครเวสาลี  ข่าวว่า  พระองค์ประทับอยู่ที่กูฏาคารสาลาป่ามหาวัน    เขต
<span class="LineNumber"> 004 </span>พระนครเวสาลีนั้น.
<span class="LineNumber"> 005 </span>           ครั้งนั้น     พระนางมหาปชาบดีโคตมีให้ปลงพระเกสา    ทรงพระภูษา
<span class="LineNumber"> 006 </span>ย้อมฝาด   พร้อมด้วยนางสากิยานีมากด้วยกัน   เสด็จหลีกไปทางพระนครเวสาลี
<span class="LineNumber"> 007 </span>เสด็จถึงเมืองเวสาลี    กูฏาคารสาลาป่ามหาวัน    โดยลำดับ    เวลานั้นพระนางมี 
<span class="LineNumber"> 008 </span>พระบาททั้งสองพอง   มีพระวรกายเกลือกกลั้วด้วยธุลี  มีทุกข์  เสียพระทัย  มี
<span class="LineNumber"> 009 </span>พระพักตร์นองด้วยน้ำพระเนตร     ได้ประทับยืนกันแสงอยู่ที่ซุ้มพระทวาร
<span class="LineNumber"> 010 </span>ภายนอก.
<span class="LineNumber"> 011 </span>           ท่านพระอานนท์ได้เห็นพระนางมหาปชาบดีโคตมี   มีพระบาททั้งสอง
<span class="LineNumber"> 012 </span>พอง   มีพระวรกายเกลือกกลั้วด้วยธุลี  มีทุกข์  เสียพระทัย   มีพระพักตร์นอง
<span class="LineNumber"> 013 </span>ด้วยน้ำพระเนตร   ประทับยืนกันแสงอยู่ที่ซุ้มพระทวารภายนอก   ครั้นแล้วได้
<span class="LineNumber"> 014 </span>ถามว่า    ดูก่อนโคตมี    เพราะเหตุไร    พระนางจึงมีพระบาททั้งสองพอง   มี
<span class="LineNumber"> 015 </span>พระวรกายเกลือกกลั้วด้วยธุลี    มีทุกข์    เสียพระทัย     มีพระพักตร์ชุ่มด้วยน้ำ
<span class="LineNumber"> 016 </span>พระเนตร  ประทับยืนกันแสงอยู่ที่ซุ้มพระทวารภายนอก.
<span class="LineNumber"> 017 </span>           พระนางตอบว่า   พระอานนท์เจ้าข้า  เพราะพระผู้มีพระภาคเจ้าไม่ทรง
<span class="LineNumber"> 018 </span>อนุญาตให้สตรีออกจากเรือนบวชเป็นบรรพชิต  ในพระธรรมวินัยที่พระคถาคต
<span class="LineNumber"> 019 </span>ประกาศแล้ว . 
<span class="LineNumber"> 020 </span>           พระอานนท์กล่าวว่า  ดูก่อนโคตมี  ถ้าเช่นนั้น    พระนางจงรออยู่ที่นี่
<span class="LineNumber"> 021 </span>แหละสักครู่หนึ่ง  จนกว่าอาตมาจะทูลขอพระผู้มีพระภาคเจ้าให้สตรีออกจากเรือน
<span class="LineNumber"> 022 </span>บวชเป็นบรรพชิต  ในพระธรรมวินัยที่พระตถาคตประกาศแล้ว .









