<span class="LineNumber"> 001 </span>           พระอานนท์ปรึกษาว่า  ท่านเจ้าข้า  ข้าพเจ้าจะลงพรหมทัณฑ์แก่พระ-
<span class="LineNumber"> 002 </span>ฉันนะได้อย่างไร   เพราะเธอดุร้าย   หยาบคาย.
<span class="LineNumber"> 003 </span>           พระเถระทั้งหลายกล่าวว่า   ท่านอานนท์   ถ้าเช่นนั้น    ท่านจงไปกับ
<span class="LineNumber"> 004 </span>ภิกษุหลาย ๆ รูป   ท่านพระอานนท์รับเถระบัญชาแล้วโดยสารเรือไป   พร้อม
<span class="LineNumber"> 005 </span>กับภิกษุหมู่ใหญ่ประมาณ ๕๐๐ รูป  ถึงเมืองโกสัมพี   ลงจากเรือแล้วได้นั่ง  ณ
<span class="LineNumber"> 006 </span>โคนไม้แห่งหนึ่งใกล้พระราชอุทยานของพระเจ้าอุเทน.
<span class="LineNumber"> 007 </span>                             <H1>เรื่องพระเจ้าอุเทน</H1>  
<span class="LineNumber"> 008 </span>           [๖๒๕]  ครั้งนั้น  พระเจ้าอุเทนกับพระมเหสี   ประทับอยู่ในพระราช-
<span class="LineNumber"> 009 </span>อุทยานพร้อมด้วยข้าราชบริพาร     พระมเหสีของพระเจ้าอุเทนได้สดับข่าวว่า
<span class="LineNumber"> 010 </span>พระคุณเจ้าอานนท์  อาจารย์ของพวกเรา  นั่งอยู่ที่โคนไม้แห่งหนึ่งใกล้พระราช-
<span class="LineNumber"> 011 </span>อุทยานจึงกราบทูลพระเจ้าอุเทนว่า    ขอเดชะ    ข่าวว่า    พระคุณเจ้าอานนท์
<span class="LineNumber"> 012 </span>อาจารย์ของพวกหม่อมฉัน  นั่งอยู่ที่โคนไม้แห่งหนึ่งใกล้พระราชอุทยาน   พวก
<span class="LineNumber"> 013 </span>หม่อมฉันปรารถนาจะไปเยี่ยมพระคุณเจ้าอานนท์    พระเจ้าข้า    พระเจ้าอุเทน
<span class="LineNumber"> 014 </span>ตรัสว่า  ถ้าเช่นนั้น  พวกเธอจงเยี่ยมพระสมณะอานนท์เถิด 
<span class="LineNumber"> 015 </span>           ลำดับนั้น    พระมเหสีของพระเจ้าอุเทน    ได้เข้าไปหาท่านพระอานนท์
<span class="LineNumber"> 016 </span>แล้วถวายอภิวาท   นั่ง ณ ที่ควรส่วนข้างหนึ่ง   ท่านพระอานนท์ชี้แจงให้พระ
<span class="LineNumber"> 017 </span>มเหสีของพระเจ้าอุเทนผู้นั่ง  ณ ที่ควรส่วนข้างหนึ่ง เห็นแจ้า  สมาทาน อาจหาญ
<span class="LineNumber"> 018 </span>ร่าเริงด้วยธรรมีกถา.
<span class="LineNumber"> 019 </span>           ครั้งนั้น   พระมเหสีของพระเจ้าอุเทนอันท่านพระอานนท์ชี้แจงให้เห็น
<span class="LineNumber"> 020 </span>แจ้ง   สมาทาน  อาจหาญ  ร่าเริง  ด้วยธรรมีกถา  แล้วได้ถวายผ้าห่ม  ๕๐๐  ผืน
<span class="LineNumber"> 021 </span>แก่ท่านพระอานนท์     ครั้นชื่นชมยินดีภาษิตของท่านพระอานนท์แล้วลุกจาก
<span class="LineNumber"> 022 </span>อาสนะถวายอภิวาท   ทำประทักษิณ   แล้วเข้าไปเฝ้าพระเจ้าอุเทน.
