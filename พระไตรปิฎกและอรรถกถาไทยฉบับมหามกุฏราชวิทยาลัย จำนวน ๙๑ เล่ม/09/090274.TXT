<span class="LineNumber"> 001 </span>           [๓๔๘]   ครั้นพระผู้มีพระภาคเจ้าประทับอยู่ในอนุปิยนิคม  ตามพุทธา-
<span class="LineNumber"> 002 </span>ภิรมย์   แล้วเสด็จจาริกทางเมืองโกสัมพี     เสด็จจาริกโดยลำดับถึงเมืองโกสัมพี
<span class="LineNumber"> 003 </span>แล้ว   ทราบว่า   พระองค์ประทับอยู่ที่โฆสิตาราม   เขตเมืองโกสัมพีนั้น.
<span class="LineNumber"> 004 </span>                                     <H1>เรื่องพระเทวทัต</H1> 
<span class="LineNumber"> 005 </span>           [๓๔๙]  ครั้งนั้น   พระเทวทัตหลีกเร้นอยู่ในที่สงัด   เกิดความปริวิตก
<span class="LineNumber"> 006 </span>แห่งจิตอย่างนี้ว่า   เราจะพึงยังใครหนอให้เลื่อมใส   เมื่อผู้ใดเลื่อมใสต่อเราแล้ว
<span class="LineNumber"> 007 </span>ลาภสักการะเป็นอันมากจะพึงเกิดขึ้น    ลำดับนั้น    พระเทวทัตได้คิดต่อไปว่า
<span class="LineNumber"> 008 </span>อชาตสัตตุกุมารนี้แล   ยังหนุ่ม    ยังเจริญต่อไป    ไฉนเราพึงยังอชาตสัตตุกุมาร
<span class="LineNumber"> 009 </span>ให้เลื่อมใส  เมื่ออชาตสัตตุกุมารนั้นเลื่อมใสต่อเราแล้ว  ลาภสักการะเป็นอันมาก
<span class="LineNumber"> 010 </span>จักเกิดขึ้น   ลำดับนั้น   พระเทวทัตเก็บเสนาสนะแล้ว   ถือบาตร  จีวร  เดินทาง
<span class="LineNumber"> 011 </span>ไปยังกรุงราชคฤห์    ถึงกรุงราชคฤห์   โดยลำดับ    แล้วแปลงเพศของตนนิรมิต
<span class="LineNumber"> 012 </span>เพศเป็นกุมารน้อยเอางูพันสะเอว   ได้ปรากฏบนพระเพลาของอชาตสัตตุกุมาร
<span class="LineNumber"> 013 </span>           ทีนั้น  อชาตสัตตุกุมารกลัว  หวั่นหวาด  สะดุ้ง   ตกพระทัย
<span class="LineNumber"> 014 </span>           พระเทวทัตจึงได้กล่าวกะอชาตสัตตุกุมารว่า  พระกุมาร   ท่านกลัวฉัน
<span class="LineNumber"> 015 </span>หรือ
<span class="LineNumber"> 016 </span>           อ.  จ้ะ  ฉันกลัว  ท่านเป็นใคร
<span class="LineNumber"> 017 </span>           ท.  ฉัน  คือ  พระเทวทัต
<span class="LineNumber"> 018 </span>           อ.   ท่านเจ้าข้า   ถ้าท่านเป็นพระผู้เป็นเจ้าเทวทัต     ขอจงปรากฎด้วย
<span class="LineNumber"> 019 </span>เพศของตนทีเดียวเถิด
<span class="LineNumber"> 020 </span>           ทันใดนั้น    พระเทวทัตกลับเพศกุมารน้อยแล้ว   ทรงสังฆาฏิ    บาตร
<span class="LineNumber"> 021 </span>และ   จีวร   ได้ยืนอยู่ข้างหน้าอชาตสัตตุกุมาร
