<span class="LineNumber"> 001 </span>                               <H1>พระเทวทัตหาพรรคพวก</H1>
<span class="LineNumber"> 002 </span>           [๓๘๙]  ครั้งนั้น  ถึงวันอุโบสถ  พระเทวทัตลุกจากอาสนะ ประกาศ
<span class="LineNumber"> 003 </span>ให้ภิกษุทั้งหลายจับสลากว่า    ท่านทั้งหลาย    พวกเราเข้าไปเฝ้าพระสมณโคดม
<span class="LineNumber"> 004 </span>แล้วทูลขอวัตถุ ๕  ประการว่า    พระพุทธเจ้าข้า    พระผู้มีพระภาคเจ้าตรัสคุณ
<span class="LineNumber"> 005 </span>แห่งความเป็นผู้มักน้อย . . .   การปรารภความเพียรโดยอเนกปริยาย     วัตถุ  ๕
<span class="LineNumber"> 006 </span>ประการนี้   ย่อมเป็นไปเพื่อความเป็นผู้มักน้อย. . .  การปรารภความเพียร โดย 
<span class="LineNumber"> 007 </span>อเนกปริยาย   ข้าพระพุทธเจ้าขอประทานพระวโรกาส  ภิกษุทั้งหลายพึงถืออยู่ป่า
<span class="LineNumber"> 008 </span>เป็นวัตรตลอดชีวิต  รูปใดอาศัยบ้านอยู่   รูปนั้นพึงต้องโทษ...  ภิกษุทั้งหลาย
<span class="LineNumber"> 009 </span>ไม่พึงฉันปลาและเนื้อตลอดชีวิต  รูปใดพึงฉันปลาและเนื้อ  รูปนั้น  พึงต้องโทษ
<span class="LineNumber"> 010 </span>วัตถุ ๕  ประการนี้  พระสมณโคดมไม่ทรงอนุญาต  แต่พวกเรานั้นย่อมสมาทาน
<span class="LineNumber"> 011 </span>ประพฤติตามวัตถุ ๕  ประการนี้   วัตถุ ๕ ประการนี้   ชอบแก่ท่านผู้ใด   ท่าน
<span class="LineNumber"> 012 </span>ผู้นั้นจงจับสลาก.     
<span class="LineNumber"> 013 </span>           [๓๙๐]  สมัยนั้น  พระวัชชีบุตรชาวเมืองเวสาลี    ประมาณ   ๕๐๐  รูป
<span class="LineNumber"> 014 </span>เป็นพระบวชใหม่    และรู้พระธรรมวินัยน้อย    พวกเธอจับสลากด้วยเข้าใจว่า
<span class="LineNumber"> 015 </span>นี้ธรรม    นี้วินัย   นี้สัตถุศาสน์  ลำดับนั้น พระเทวทัตทำลายสงฆ์แล้ว  พาภิกษุ
<span class="LineNumber"> 016 </span>ประมาณ ๕๐๐  รูป  หลีกไปทางคยาสีสู่ประเทศ.
<span class="LineNumber"> 017 </span>           [๓๙๑]  ครั้งนั้น    พระสารีบุตรพระโมคคัลลานะเข้าไปเฝ้าพระผู้มี-
<span class="LineNumber"> 018 </span>พระภาคเจ้าถวายบังคมนั่ง ณ   ที่ควรส่วนข้างหนึ่ง    เมื่อท่านพระสารีบุตรนั่ง
<span class="LineNumber"> 019 </span>เรียบร้อยแล้ว  ได้กราบทูลว่า    พระพุทธเจ้าข้า    พระเทวทัตทำลายสงฆ์แล้ว
<span class="LineNumber"> 020 </span>พาภิกษุประมาณ  ๕๐๐ รูปหลีกไปทางคยาสีสะประเทศ
<span class="LineNumber"> 021 </span>           พระผู้มีพระภาคเจ้าตรัสว่า  ดูก่อนสารีบุตร  โมคคัลลานะ   พวกเธอ
<span class="LineNumber"> 022 </span>จักมีความการุญในภิกษุใหม่เหล่านั้นมิใช่หรือ  พวกเธอจงรีบไป ภิกษุเหล่านั้น
<span class="LineNumber"> 023 </span>กำลังจะถึงความย่อยยับ
