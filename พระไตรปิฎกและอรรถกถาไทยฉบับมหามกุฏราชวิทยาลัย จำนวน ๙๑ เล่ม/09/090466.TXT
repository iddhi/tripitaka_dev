<span class="LineNumber"> 001 </span>           ดูก่อนภิกษุทั้งหลาย    ถ้าใครคนอื่นเมื่อจะตายพูดอย่างนี้ว่า    เมื่อฉัน 
<span class="LineNumber"> 002 </span>ล่วงไปแล้ว   บริขารของฉันจงเป็นของสงฆ์   ภิกษุณีสงฆ์ไม่เป็นใหญ่ในบริขาร
<span class="LineNumber"> 003 </span>นั้น  บริขารนั้นเป็นของภิกษุสงฆ์ฝ่ายเดียว.
<span class="LineNumber"> 004 </span>                         <H1>ภิกษุณีประหารภิกษุ</H1> 
<span class="LineNumber"> 005 </span>           [๕๖๐]  สมัยนั้น    หญิงคนหนึ่งเป็นภรรยาของนักมวยมาก่อน   บวช
<span class="LineNumber"> 006 </span>ในสำนักภิกษุณี   นางเห็นภิกษุทุพพลภาพที่ถนน   แล้วให้ประหารด้วยไหล่ให้
<span class="LineNumber"> 007 </span>เซไป    ภิกษุทั้งหลายเพ่งโทษ   ติเตียน   โพนทะนาว่า   ไฉนภิกษุณีจึงได้ให้
<span class="LineNumber"> 008 </span>ประหารแก่ภิกษุเล่า   แล้วกราบทูลเรื่องนั้นแด่พระผู้มีพระภาคเจ้า ๆ...ตรัสว่า
<span class="LineNumber"> 009 </span>ดูก่อนภิกษุทั้งหลาย  ภิกษุณีไม่พึงให้ประหารแก่ภิกษุ   รูปใดให้ประหาร   ต้อง
<span class="LineNumber"> 010 </span>อาบัติทุกกฏ   เราอนุญาตให้ภิกษุณีเห็นภิกษุแล้ว   หลีกทางให้แต่ไกลเทียว.
<span class="LineNumber"> 011 </span>		           <H1>นำทารกไปด้วยบาตร</H1>
<span class="LineNumber"> 012 </span>           [๕๖๑]  สมัยนั้น    หญิงคนหนึ่งผัวหย่าร้างจึงมีครรภ์กับชายชู้    นาง
<span class="LineNumber"> 013 </span>รีดครรภ์แล้วกล่าววานภิกษุณีผู้กุลุปกะว่า   วานทีเถิดเจ้าข้า   ขอท่านจงนำทารก
<span class="LineNumber"> 014 </span>นี้ไปด้วยบาตร  ภิกษุณีนั้นจึงวางเด็กลงในบาตรปิดด้วยผ้าสังฆาฏิเดินไป.
<span class="LineNumber"> 015 </span>           สมัยนั้น  ภิกษุผู้ถือเที่ยวบิณฑบาตรูปหนึ่งทำการสมาทานว่า  เราไม่ให้
<span class="LineNumber"> 016 </span>ภิกษาที่ได้แก่ภิกษุ  หรือภิกษุณีก่อนแล้วจักไม่ฉัน.
<span class="LineNumber"> 017 </span>           ครั้งนั้น  เธอพบภิกษุณีนั้นแล้วได้กล่าวว่า  น้องหญิง  เชิญรับภิกษา.
<span class="LineNumber"> 018 </span>           นางปฏิเสธว่า   อย่าเลย   เจ้าข้า.
<span class="LineNumber"> 019 </span>           แม้ครั้งที่สอง  ภิกษุนั้นได้กล่าวกะภิกษุณีนั้นว่า น้องหญิงเชิญรับภิกษา.
<span class="LineNumber"> 020 </span>           นางปฏิเสธว่า   อย่าเลย   เจ้าข้า.
<span class="LineNumber"> 021 </span>           แม้ครั้งที่สาม  ภิกษุนั้นได้กล่าวกะภิกษุณีนั้นว่า น้องหญิงเชิญรับภิกษา.
<span class="LineNumber"> 022 </span>           นางปฏิเสธว่า   อย่าเลย   เจ้าข้า.
