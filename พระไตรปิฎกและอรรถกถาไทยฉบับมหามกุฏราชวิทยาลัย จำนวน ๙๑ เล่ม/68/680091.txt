<span class="LineNumber"> 001 </span>            ก็วิปัสสนาอันมีลักษณะเป็นอารมณ์      เป็นไปด้วยสามารถแห่ง
<span class="LineNumber"> 002 </span>การละวิปลาสทั้งหลาย    มีนิจสัญญาวิปลาสเป็นต้น   ในธรรมทั้งหลาย
<span class="LineNumber"> 003 </span>เหล่านั้นเสียได้นั่นแล   ชื่อว่า   <B>ปหานปริญญา.</B>   
<span class="LineNumber"> 004 </span>            บรรดาปริญญาทั้ง  ๓  นั้น  ตั้งต้นแต่สังขารปริจเฉทญาณ  ญาณ 
<span class="LineNumber"> 005 </span>ในการกำหนดสังขารธรรม     จนถึงปัจจยปริคคหญาณ     ญาณในการ
<span class="LineNumber"> 006 </span>กำหนดสังขารธรรมโดยความเป็นปัจจัย           เป็นภูมิของญาตปริญญา.
<span class="LineNumber"> 007 </span>เพราะในระหว่างนี้   ความเป็นอธิบดีย่อมมีแก่พระโยคีบุคคลผู้แทงตลอด 
<span class="LineNumber"> 008 </span>ลักษณะโดยเฉพาะ ๆ ของสภาวธรรมทั้งหลายได้.
<span class="LineNumber"> 009 </span>            ตั้งแต่กลาปสัมมสนญาณ   ญาณในการพิจารณาสังขารธรรมโดย
<span class="LineNumber"> 010 </span>กลาป   จนถึงอุทยัพพยานุปัสสนาญาณ   ญาณในการเห็นอยู่เนือง ๆ  ซึ่ง
<span class="LineNumber"> 011 </span>การเกิดขึ้นและดับไปของสังขารธรรม   เพราะในระหว่างนี้   ความเป็น
<span class="LineNumber"> 012 </span>อธิบดีย่อมมีแก่พระโยคีบุคคลผู้แทงตลอดสามัญลักษณะได้.
<span class="LineNumber"> 013 </span>            ตั้งต้นแต่ภังคานุปัสสนาญาณ     ญาณในการเห็นอยู่เนือง ๆ  ซึ่ง
<span class="LineNumber"> 014 </span>ความดับไปแห่งสังขารธรรมขึ้นไป   เป็นภูมิแห่งปหานปริญญา.   เพราะ
<span class="LineNumber"> 015 </span>จำเดิมแต่นั้นไปความเป็นอธิบดีย่อมมีแก่อนุปัสสนา  ๗   อันจะให้สำเร็จ
<span class="LineNumber"> 016 </span>การละวิปลาสมีนิจสัญญาวิปลาสเป็นต้น    ได้อย่างนี้คือ    เมื่อพิจารณา
<span class="LineNumber"> 017 </span>เห็นโดยความเป็นของไม่เที่ยง      ก็ย่อมละนิจสัญญาวิปลาสได้,    เมื่อ
<span class="LineNumber"> 018 </span>พิจารณาเห็นโดยความเป็นทุกข์  ก็ละสุขสัญญาวิปลาสได้,   เมื่อพิจารณา
<span class="LineNumber"> 019 </span>เห็นโดยความเป็นอนัตตา    ก็ละอัตตสัญญาวิปลาสได้,    เมื่อเบื่อหน่าย
