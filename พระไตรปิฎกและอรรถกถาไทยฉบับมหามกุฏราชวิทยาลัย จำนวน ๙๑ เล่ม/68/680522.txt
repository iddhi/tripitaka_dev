<span class="LineNumber"> 001 </span>ไม่ใช่สุข,  ไม่ใช่ทุกข์,  ไม่ใช่โสมนัส,  ไม่ใช่โทมนัส   สิ่งนี้เป็นอทุกขม-
<span class="LineNumber"> 002 </span>สุขเวทนาดังนี้แล้วจึงสามารถกำหนดถือเอาเวทนานี้ได้.
<span class="LineNumber"> 003 </span>           อีกอย่างหนึ่งพึงทราบว่า   ท่านกล่าวถึงเวทนาเหล่านี้ก็เพื่อแสดง  
<span class="LineNumber"> 004 </span>เหตุของเจโตวิมุตติด้วยอทุกขมสุขเวทนา. เพราะว่าการละสุขเวทนาและ
<span class="LineNumber"> 005 </span>ทุกขเวทนาเป็นต้น   เป็นปัจจัยแห่งอทุกขมสุขเวทนานั้น.      ดังที่ท่าน
<span class="LineNumber"> 006 </span>กล่าวไว้ว่า  ดูก่อนอาวุโส  ปัจจัย ๔ แล  เพื่อความถึงพร้อมเจโต- 
<span class="LineNumber"> 007 </span>วิมุตติ  อันเป็นอทุกขมสุขเวทนา,  ดูก่อนอาวุโส  ภิกษุในธรรม-
<span class="LineNumber"> 008 </span>วินัยนี้  เพราะละสุขและทุกข์ ฯลฯ   เข้าถึงจตุตถฌานอยู่,   ดูก่อน
<span class="LineNumber"> 009 </span>อาวุโส  ปัจจัย ๔ เหล่านี้แล    เพื่อความถึงพร้อมแห่งเจโตวิมุตติ
<span class="LineNumber"> 010 </span>อันเป็นอทุกขมสุขเวทนา.<SUP>๑</SUP>
<span class="LineNumber"> 011 </span>           อีกอย่างหนึ่ง   ท่านกล่าวถึงสักกายทิฏฐิเป็นต้น     แม้ละได้แล้ว
<span class="LineNumber"> 012 </span>ในที่อื่นก็เป็นอันละได้ในที่นั้น      เพื่อพรรณนาคุณของอนาคามิมรรค
<span class="LineNumber"> 013 </span>ฉันใด,     พึงทราบว่า   ท่านกล่าวถึงเวทนาเหล่านั้นไว้ในที่นี้    ก็เพื่อ
<span class="LineNumber"> 014 </span>พรรณนาคุณของฌานนี้ฉันนั้น.   อีกอย่างหนึ่ง  พึงทราบว่าในที่นี้ท่าน
<span class="LineNumber"> 015 </span>กล่าวถึงเวทนาเหล่านั้น  เพื่อแสดงถึงความที่ราคะโทสะยังไกลนักด้วย
<span class="LineNumber"> 016 </span>การทำลายเหตุ.     จริงอยู่ในเวทนาเหล่านั้น   สุขเวทนาเป็นปัจจัยแห่ง
<span class="LineNumber"> 017 </span>โสมนัส,    โสมนัสเป็นปัจจัยแห่งราคะ,   ทุกขเวทนาเป็นปัจจัยแห่งโทม-
<span class='footnote'>๑. ม.ม.  ๑๒/๕๐๓.</span>
