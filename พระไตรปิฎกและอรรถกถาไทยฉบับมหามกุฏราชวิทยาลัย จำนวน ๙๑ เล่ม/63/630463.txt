<span class="LineNumber"> 001 </span>พระองค์จะนำสิริซึ่งมาถึงอย่าให้หนีไปเสีย     หากพระองค์เสด็จไปกรุงปัญจาละ
<span class="LineNumber"> 002 </span>ก็จักได้รับพระราชธิดามา   กษัตริย์องค์อื่นยกเสียแต่พระเจ้าจุลนีพรหมทัต   จัก
<span class="LineNumber"> 003 </span>เป็นผู้เสมอด้วยพระองค์ย่อมไม่มีในพื้นสกลชมพูทวีป   เพราะอะไร    เพราะ  
<span class="LineNumber"> 004 </span>พระองค์ได้พระราชธิดาของพระราชาผู้เป็นใหญ่มาเป็นมเหสี   จริงอยู่   พระเจ้า
<span class="LineNumber"> 005 </span>จุลนีพรหมทัตเป็นพระราชาเลิศในพื้นสกลชมพูทวีป    ใคร่จะยกพระราชธิดา
<span class="LineNumber"> 006 </span>ผู้ทรงพระรูปโฉมอันอุดมถวายแด่พระองค์   ก็ด้วยทรงเห็นว่า   พระราชานอกนี้ 
<span class="LineNumber"> 007 </span>เป็นคนของเรา   พระเจ้าวิเทหราชพระองค์เดียวเสมอเรา     ขอพระองค์ทรงทำ
<span class="LineNumber"> 008 </span>ตามคำของพระเจ้าจุลนีเถิด   แม้พวกข้าพระองค์ก็จักได้ผ้าและเครื่องประดับ
<span class="LineNumber"> 009 </span>ทั้งหลาย   เพราะอาศัยพระองค์   พระเจ้าวิเทหราชตรัสถามอาจารย์อีก   ๓   คน
<span class="LineNumber"> 010 </span>ที่เหลือ   อาจารย์เหล่านั้นก็กราบทูลเช่นเดียวกัน     เมื่อพระราชากำลังรับสั่งอยู่
<span class="LineNumber"> 011 </span>กับอาจารย์ทั้ง   ๔   พราหมณ์เกวัฏออกจากเรือนพักรับรองมาถวายบังคมพระ
<span class="LineNumber"> 012 </span>ราชาด้วยคิดว่า   เราจักทูลลาพระราชากลับ    จึงกราบทูลว่า   ข้าแต่สมมติเทพ
<span class="LineNumber"> 013 </span>ข้าพระองค์ไม่อาจรอช้า   จักทูลลากลับ    พระราชาทรงทำสักการะแก่เกวัฏแล้ว
<span class="LineNumber"> 014 </span>ทรงส่งเขากลับไป     พระมหาสัตว์รู้ว่าเกวัฏกลับแล้ว     จึงอาบน้ำแต่งกายไปเฝ้า
<span class="LineNumber"> 015 </span>พระราชา    ถวายบังคมพระราชาแล้วนั่ง   ณ   ที่ควรส่วนหนึ่ง    พระราชาทรง
<span class="LineNumber"> 016 </span>ดำริว่า   มโหสถบัณฑิตบุตรเราเป็นผู้มีความคิดมาก    ถึงฝั่งแห่งมนต์    ย่อมรู้
<span class="LineNumber"> 017 </span>ข้อความทั้งหลายทั้งในอดีตอนาคตและปัจจุบัน  เป็นนักปราชญ์    จักรู้ว่าควร
<span class="LineNumber"> 018 </span>หรือไม่ควรที่เราจะไปในกรุงปัญจาละ พระองค์มิได้ตรัสเรื่องของพระองค์ที่ทรง
<span class="LineNumber"> 019 </span>คิดไว้ก่อน     เป็นผู้กำหนัดยินดีเพราะราคะ   หลงเพราะโมหะ   เมื่อจะตรัสถาม
<span class="LineNumber"> 020 </span>จึงตรัสคาถานี้ว่า
<span class="LineNumber"> 021 </span>              <B>พวกเราทั้ง ๖ คน  เป็นบัณฑิตมีปัญญาสูงสุดดุจ
<span class="LineNumber"> 022 </span>         แผ่นดิน  มีมติเสมอกันเป็นเอกฉันท์ทีเดียว  พ่อมโหสถ
<span class="LineNumber"> 023 </span>         แม้เจ้าก็จงทำมติว่า  ไปหรือไม่ไป  หรืออยู่.</B>
