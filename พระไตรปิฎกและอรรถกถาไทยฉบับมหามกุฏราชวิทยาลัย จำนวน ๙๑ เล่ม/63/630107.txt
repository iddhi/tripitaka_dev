<span class="LineNumber"> 001 </span>ทั้งหลายประโคมเครื่องดนตรีข้างหน้าราชรถที่พระราชาเป็นเจ้าของ    ประโคม 
<span class="LineNumber"> 002 </span>เบื้องหลังราชรถที่ไม่มีเจ้าของ  เพราะฉะนั้น   ปุโรหิตจึงกล่าวว่า   ท่านทั้งหลาย
<span class="LineNumber"> 003 </span>จงประโคมดนตรีทั้งปวงเบื้องหลังราชรถ    แล้วรดสายหนังเชือกแอก   ประตัก
<span class="LineNumber"> 004 </span>ด้วยพระเต้าทองคำ  แล้วสั่งราชรถว่า   ผู้ใดมีบุญที่จะได้ครองราชสมบัติ   ท่าน
<span class="LineNumber"> 005 </span>จงไปสู่สำนักของผู้นั้น แล้วปล่อยราชรถนั้นไป ลำดับนั้น ราชรถก็ทำประทักษิณ
<span class="LineNumber"> 006 </span>พระราชนิเวศแล้วขึ้นสู่ถนนใหญ่แล่นไปโดยเร็ว        ชนทั้งหลายมีเสนาบดี
<span class="LineNumber"> 007 </span>เป็นต้น    นึกหวังว่า   ขอผุสสรถจงมาสู่สำนักเรา   รถนั้นแล่นล่วงเลยเคหสถาน
<span class="LineNumber"> 008 </span>ของชนทั้งปวงไป   ทำประทักษิณพระนครแล้ว   ออกทางประตูด้านตะวันออก
<span class="LineNumber"> 009 </span>บ่ายหน้าตรงไปอุทยาน  ครั้งนั้น    ชนทั้งหลายเห็นราชรถแล่นไปโดยเร็ว     จึง
<span class="LineNumber"> 010 </span>กล่าวว่า   ท่านทั้งหลายจงยังราชรถนั้นให้กลับ  ปุโรหิตห้ามว่า  อย่าให้กลับเลย
<span class="LineNumber"> 011 </span>ถึงแล่นไปสิ้นร้อยโยชน์ก็อย่าให้กลับ  รถเข้าไปสู่อุทยาน  ทำประทักษิณแผ่น-
<span class="LineNumber"> 012 </span>ศิลามงคลแล้ว   หยุดอยู่เตรียมรับเสด็จขึ้น  ปุโรหิตเห็นพระมหาสัตว์บรรทม
<span class="LineNumber"> 013 </span>จึงเรียกเหล่าอมาตย์มากล่าวว่า     ท่านผู้หนึ่งนอนบนแผ่นศิลามงคลปรากฏอยู่
<span class="LineNumber"> 014 </span>แต่ว่าพวกเรายังไม่รู้ว่า     ท่านผู้นั้นจะมีปัญญาสมควรแก่เศวตฉัตรหรือไม่มี
<span class="LineNumber"> 015 </span>ถ้าว่าท่านมีปัญญา จักไม่ลุกขึ้นจักไม่แลดู  ถ้าเป็นคนกาลกรรณีจักกลัวจักตกใจ
<span class="LineNumber"> 016 </span>ลุกขึ้นสะทกสะท้านแลดูแล้วหนีไป    ท่านทั้งหลายจงประโคมดนตรีขึ้นทั้งหมด
<span class="LineNumber"> 017 </span>โดยเร็ว  ชนทั้งปวงก็ประโคมดนตรีเป็นร้อย ๆ  ขึ้นขณะนั้น     เสียงของดนตรี
<span class="LineNumber"> 018 </span>เหล่านั้น  ได้เป็นเหมือนกึกก้องไปทั่วท้องสาคร     พระมหาสัตว์ตื่นบรรทมด้วย
<span class="LineNumber"> 019 </span>เสียงนั้น      เปิดพระเศียรทอดพระเนตรเห็นมหาชนแล้ว     ทรงจินตนาการว่า
<span class="LineNumber"> 020 </span>เศวตฉัตรมาถึงเรา    ดังนี้แล้ว    คลุมพระเศียรเสียอีก     พลิกพระองค์บรรทม
<span class="LineNumber"> 021 </span>ข้างซ้าย  ปุโรหิตเปิดพระบาทแห่งพระมหาสัตว์ตรวจดูพระลักษณะแล้วกล่าวว่า
<span class="LineNumber"> 022 </span>อย่าว่าแต่ทวีปหนึ่งนี้เท่านั้นเลย     ท่านผู้นี้สามารถครองราชสมบัติในมหาทวีป
<span class="LineNumber"> 023 </span>ทั้งสี่ได้  กล่าวฉะนั้นแล้วให้ประโคมดนตรีอีก  ลำดับนั้น    พระมหาสัตว์ทรงเปิด
