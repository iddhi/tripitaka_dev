<span class="LineNumber"> 001 </span>พระโพธิสัตว์     เป็นผู้เหมือนมีพระหฤทัยแตกทำลาย     ให้พระโอรสเสวย  
<span class="LineNumber"> 002 </span>โภชนาหารด้วยพระหัตถ์ของพระองค์เอง แม้ทดลองด้วยโภชนาหารในระหว่าง ๆ
<span class="LineNumber"> 003 </span>อย่างนี้เป็นเวลาปีหนึ่ง   ก็ไม่เห็นความพิรุธของพระโพธิสัตว์.
<span class="LineNumber"> 004 </span>         แต่นั้น    คณะอมาตย์กราบทูลพระราชาว่า   ธรรมดาทารกห้าขวบย่อม
<span class="LineNumber"> 005 </span>กลัวไฟ  พวกข้าพระองค์จักทดลองพระกุมารด้วยไฟ   กราบทูลดังนี้แล้ว    ให้ 
<span class="LineNumber"> 006 </span>ทำเรือนใหญ่มีหลายประตู   ทำพระลานหลวง  มุงด้วยใบตาล  ให้พระมหาสัตว์
<span class="LineNumber"> 007 </span>ซึ่งแวดล้อมด้วยเหล่าทารกที่เหลือ     นั่งท่ามกลางทารกเหล่านั้นแล้วจุดไฟ
<span class="LineNumber"> 008 </span>เหล่าทารกที่เหลือเห็นเรือนไฟลุกโพลง   ทั้งกลัวทั้งสะดุ้ง   ต่างร้องลั่นวิ่งหนีไป
<span class="LineNumber"> 009 </span>ฝ่ายพระมหาสัตว์ทรงดำริว่า   ความร้อนแห่งเพลิงนี้   ยังดีกว่าไหม้ด้วยไฟนรก
<span class="LineNumber"> 010 </span>พระมหาสัตว์มิได้มีความหวั่นไหวเลย  เหมือนพระมหาเถระผู้เข้านิโรธสมาบัติ 
<span class="LineNumber"> 011 </span>ครั้นเมื่อเพลิงลุกลามมา   อมาตย์ทั้งหลายก็อุ้มพระโพธิสัตว์ออกไป   แม้ทดลอง
<span class="LineNumber"> 012 </span>ด้วยไฟในระหว่าง ๆ   อย่างนี้เป็นเวลาปีหนึ่ง     ก็ไม่เห็นความพิรุธของพระ-
<span class="LineNumber"> 013 </span>โพธิสัตว์.
<span class="LineNumber"> 014 </span>         แต่นั้น   คณะอมาตย์กราบทูลพระราชาว่า  ข้าแต่พระมหาราช  ธรรมดา
<span class="LineNumber"> 015 </span>ทารกหกขวบย่อมกลัวช้างตกมัน    พวกข้าพระองค์จักทดลองพระกุมารด้วยช้าง
<span class="LineNumber"> 016 </span>ตกมัน   กราบทูลดังนี้แล้ว   ให้ฝึกช้างเชือกหนึ่งซึ่งฝึกอย่างดี   ให้พระโพธิสัตว์
<span class="LineNumber"> 017 </span>ซึ่งแวดล้อมด้วยเหล่าทารกที่เหลือ   ประทับ นั่ง  ณ  พระลานหลวง   แล้วปล่อย
<span class="LineNumber"> 018 </span>ช้าง   ช้างนั้นบันลือเสียงโกญจนาท   เอางวงตีพื้นดินสำแดงภัยมา   เหล่าทารก
<span class="LineNumber"> 019 </span>ที่เหลือเห็นช้างตกมันก็กลัวมรณภัย    จึงวิ่งหนีไปคนละทิศละทาง    ฝ่ายพระ-
<span class="LineNumber"> 020 </span>มหาสัตว์เห็นช้างตกมันนั้นมา    ทรงคิดว่า    เราตายเสียที่งาช้างตกมันตัวดุร้าย
<span class="LineNumber"> 021 </span>ยังประเสริฐกว่าไหม้ในนรกอันร้ายกาจ     พระมหาสัตว์ถูกภัยนรกคุกคาม
<span class="LineNumber"> 022 </span>ประทับนั่งตรงนั้นเองไม่หวั่นไหวเลย   ลำดับนั้น    ช้างที่ฝึกดีแล้วนั้นแล่นเข้ามา
<span class="LineNumber"> 023 </span>จับพระมหาสัตว์   เหมือนจับกำดอกไม้  วิ่งไปวิ่งมาทำให้พระมหาสัตว์ลำบากยิ่ง
