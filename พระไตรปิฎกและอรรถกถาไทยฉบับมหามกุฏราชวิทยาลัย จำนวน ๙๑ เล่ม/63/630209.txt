<span class="LineNumber"> 001 </span>สามกุมารได้ลุกขึ้นเร็วพลัน   ในกาลที่เทพธิดาทำสัจจกิริยาจบลง   ความเจ็บป่วย   
<span class="LineNumber"> 002 </span>ของสามกุมารนั้นได้คลายหายไปเหมือนน้ำกลิ้งจากใบบัว    ไม่ปรากฏแผลที่ถูก
<span class="LineNumber"> 003 </span>ยิงว่า  ถูกยิงตรงนี้  ถูกยิง  ณ ที่นี้.
<span class="LineNumber"> 004 </span>         อัศจรรย์ทั้งปวงคือ   พระมหาสัตว์หายโรค   ฤาษีผู้เป็นบิดามารดาได้
<span class="LineNumber"> 005 </span>ดวงตากลับเห็นเป็นปกติ  แสงอรุณขึ้น   และท่านั่งสี่เหล่านั้นปรากฏที่อาศรม 
<span class="LineNumber"> 006 </span>ได้มีขึ้นในขณะเดียวกันทีเดียว     บิดามารดาทั้งสองได้ดวงตาดีเป็นปกติแล้ว
<span class="LineNumber"> 007 </span>ยินดีอย่างเหลือเกินว่า  ลูกสามะหายโรค  ลำดับนั้น   สามบัณฑิตได้กล่าวกะท่าน
<span class="LineNumber"> 008 </span>เหล่านั้น  ด้วยคาถานี้ว่า
<span class="LineNumber"> 009 </span>                   <B>ข้าพเจ้ามีนามว่าสามะ     ขอความเจริญจงมีแก่
<span class="LineNumber"> 010 </span>         ท่านทั้งหลาย    ข้าพเจ้าลุกขึ้นได้แล้วโดยสวัสดี   ขอ
<span class="LineNumber"> 011 </span>         ท่านทั้งหลายอย่าคร่ำครวญนักเลย  จงพูดกะข้าพเจ้า
<span class="LineNumber"> 012 </span>         ด้วยเสียงอันไพเราะเถิด.</B>
<span class="LineNumber"> 013 </span>         ลำดับนั้น     พระมหาสัตว์แลเห็นพระราชา   เมื่อจะทูลปฏิสันถาร  จึง
<span class="LineNumber"> 014 </span>กล่าวคาถาเหล่านี้ว่า
<span class="LineNumber"> 015 </span>                   <B>ข้าแต่มหาบพิตร  พระองค์เสด็จมาดีแล้ว   อนึ่ง
<span class="LineNumber"> 016 </span>         พระองค์เสด็จมาแต่ไกลก็เหมือนใกล้      พระองค์ผู้มี 
<span class="LineNumber"> 017 </span>         อิสระเสด็จมาลงแล้ว   ขอจงทรงทราบสิ่งที่มีอยู่ในที่นี้
<span class="LineNumber"> 018 </span>         ข้าแต่มหาบพิตร  เชิญเสวยผลมะพลับ   ผลมะหาด  ผล
<span class="LineNumber"> 019 </span>         มะซาง       และผลหมากเม่า        อันเป็นผลไม้เล็กน้อย
<span class="LineNumber"> 020 </span>         ขอได้โปรดเลือกเสวยผลที่ดี  ๆ เถิด  ข้าแต่มหาบพิตร
<span class="LineNumber"> 021 </span>         ขอจงทรงดื่มน้ำซึ่งเป็นน้ำเย็น  นำมาแต่มิคสัมมตานที
<span class="LineNumber"> 022 </span>         ซึ่งไหลจากซอกเขา   ถ้าทรงพระประสงค์.</B>
