<span class="LineNumber"> 001 </span>         บรรดาบทเหล่านั้น    บทว่า    <B>นิสมฺม    วตฺตํ     โลกสฺส</B>    ความว่า 
<span class="LineNumber"> 002 </span>เรานั้นไตร่ตรอง   คือใคร่ครวญวัตรคือ  ปฏิปทาของโลกอยู่. บทว่า  <B>วายมสฺส  จ</B>
<span class="LineNumber"> 003 </span>ความว่า   พระมหาสัตว์แสดงความว่า    เราไตร่ตรองคือเห็นอานิสงส์แห่งความ
<span class="LineNumber"> 004 </span>เพียรอยู่.   บทว่า    <B>ตสฺมา</B>   ความว่า   เพราะเราไตร่ตรองอยู่   คือรู้ว่า      ชื่อว่า
<span class="LineNumber"> 005 </span>ความเพียรของบุรุษย่อมไม่เสียหาย    ย่อมให้ตั้งอยู่ในความสุข   ฉะนั้น    แม้จะ
<span class="LineNumber"> 006 </span>มองไม่เห็นฝั่งก็ต้องพยายาม   คือกระทำความเพียร   อธิบายว่า  เราจะไม่คำนึง
<span class="LineNumber"> 007 </span>ถึงข้อนั้นได้อย่างไร.
<span class="LineNumber"> 008 </span>         นางมณีเมขลาปรารถนาจะฟังธรรมกถาของพระมหาสัตว์  จึงกล่าวคาถา
<span class="LineNumber"> 009 </span>อีกว่า
<span class="LineNumber"> 010 </span>                   <B>ฝั่งมหาสมุทรลึกจนประมาณไม่ได้    ย่อมไม่
<span class="LineNumber"> 011 </span>         ปรากฏแก่ท่าน   ความพยายามอย่างลูกผู้ชายของท่าน
<span class="LineNumber"> 012 </span>         ก็เปล่าประโยชน์   ท่านไม่ทันถึงฝั่งก็จักตาย.</B>
<span class="LineNumber"> 013 </span>         บรรดาบทเหล่านั้น  บทว่า  <B>อปฺปตฺวา  ว</B>  ความว่า  ยังไม่ทันถึงฝั่งเลย 
<span class="LineNumber"> 014 </span>ท่านก็จักตาย.
<span class="LineNumber"> 015 </span>         ครั้งนั้น   พระมหาสัตว์ตรัสกะนางมณีเมขลาว่า ท่านพูดอะไรอย่างนั้น
<span class="LineNumber"> 016 </span>เราทำความพยายาม   แม้ตายก็จักพ้นครหา   ตรัสฉะนี้แล้ว   จึงกล่าวคาถาว่า
<span class="LineNumber"> 017 </span>                   <B>บุคคลเมื่อกระทำความเพียร    แม้จะตายก็ชื่อว่า
<span class="LineNumber"> 018 </span>         ไม่เป็นหนี้ในระหว่างหมู่ญาติเทวดา    และบิดามารดา
<span class="LineNumber"> 019 </span>         อนึ่ง  บุคคลเมื่อทำกิจอย่างลูกผู้ชาย   ย่อมไม่เดือดร้อน
<span class="LineNumber"> 020 </span>         ในภายหลัง.</B>
<span class="LineNumber"> 021 </span>         บรรดาบทเหล่านั้น    บทว่า   <B>อณโน</B>   ความว่า   ดูก่อนเทวดา   บุคคล
<span class="LineNumber"> 022 </span>เมื่อกระทำความเพียร แม้จะตาย ก็ย่อมไม่เป็นหนี้  คือไม่ถูกติเตียน ในระหว่าง
<span class="LineNumber"> 023 </span>ญาติทั้งหลาย   เทวดาทั้งหลาย   และพรหมทั้งหลาย.
