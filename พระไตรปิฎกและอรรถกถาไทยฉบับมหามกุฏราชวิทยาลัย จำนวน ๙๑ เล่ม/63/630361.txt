<span class="LineNumber"> 001 </span>สมมติเทพ  บุรุษผู้ถางทางนี้เป็นสามีตนเก่าของข้าพระบาท    ยังข้าพระบาทให้ 
<span class="LineNumber"> 002 </span>ขึ้นต้นมะเดื่อแล้วเอาหนามสะวงไว้แล้วไป   ข้าพระบาทแลดูเขาแล้วคิดว่า บุรุษ
<span class="LineNumber"> 003 </span>กาลกรรณีนี้ไม่สามารถจะทรงสิริเห็นปานดังนี้ไว้  จึงหัวเราะ  พระราชาตรัสว่า
<span class="LineNumber"> 004 </span>เธอกล่าวมุสา  เธอเห็นอะไรอื่น   เราจักฆ่าเธอ    ตรัสฉะนี้แล้วทรงจับพระแสง
<span class="LineNumber"> 005 </span>ดาบ  พระนางมีความเกรงกลัวพระราชอาญา     จึงกราบทูลว่า    ขอพระองค์
<span class="LineNumber"> 006 </span>ตรัสถามบัณฑิตทั้งหลายก่อน    พระราชาจึงตรัสถามเสนกว่า    ท่านเธอหรือ 
<span class="LineNumber"> 007 </span>เสนกทูลว่า   ข้าพระองค์ไม่เธอ  ชายอะไรจะละสตรีเห็นปานดังนี้ไปพระเจ้าข้า
<span class="LineNumber"> 008 </span>พระนางอุทุมพรได้ทรงสดับคำของเสนกยิ่งกลัวพระราชอาญาเหลือเกิน   ลำดับ
<span class="LineNumber"> 009 </span>นั้น  พระราชาทรงดำริว่า  เสนกจะรู้อะไร  เราจักถามมโหสถ  เมื่อจะตรัสถาม
<span class="LineNumber"> 010 </span>มโหสถ  จึงตรัสคาถานี้ว่า
<span class="LineNumber"> 011 </span>              <B>ดูก่อนมโหสถบัณฑิต    สตรีรูปงาม   และนาง
<span class="LineNumber"> 012 </span>         สมบูรณ์ด้วยอาจารมารยาท  บุรุษไม่ปรารถนาสตรีนั้น
<span class="LineNumber"> 013 </span>         เจ้าเชื่อหรือ.</B>
<span class="LineNumber"> 014 </span>         บทว่า  <B>สีลวตี</B>  ในคาถานั้น   ความว่า  ถึงพร้อมด้วยอาจารมรรยาท.
<span class="LineNumber"> 015 </span>         มโหสถบัณฑิตได้ฟังกระแสพระราชดำรัสนั้น  จึงกล่าวคาถานี้ว่า
<span class="LineNumber"> 016 </span>              <B>ข้าแต่มหาราชเจ้า   ข้าพระองค์เชื่อบุรุษผู้หาบุญ
<span class="LineNumber"> 017 </span>         มิได้พึงมี   สิริและกาลกรรณีย่อมร่วมกันไม่ได้   ไม่ว่า
<span class="LineNumber"> 018 </span>         ในกาลไหน ๆ.</B>
<span class="LineNumber"> 019 </span>         บรรดาบทเหล่านั้น    บทว่า  <B>น  สเมนฺติ</B>  ความว่า  ย่อมเข้าหากันไม่ได้
<span class="LineNumber"> 020 </span>เหมือนฟากข้างนี้กับฟากข้างโน้นของทะเล  เหมือนท้องฟ้ากับพื้นดิน.
<span class="LineNumber"> 021 </span>         พระราชาทรงทราบเหตุการณ์นั้น   ตามคำของมโหสถ  หายกริ้ว  ทรง
<span class="LineNumber"> 022 </span>ยินดีต่อมโหสถ   ตรัสว่า    แน่ะเจ้าบัณฑิต    ถ้าไม่ได้เจ้า    วันนี้ข้าจักเสื่อมจาก
