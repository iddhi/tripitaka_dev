<span class="LineNumber"> 001 </span>กล่าวคำหยาบกะเรา    เมื่อเป็นเช่นนี้     ความโกรธในท่านทั้งสองนี้ก็จักเกิดขึ้น
<span class="LineNumber"> 002 </span>แก่เรา   ครั้นความโกรธเกิดขึ้น   เราก็จักเบียดเบียนท่านทั้งสองนั้น    กรรมนั้น
<span class="LineNumber"> 003 </span>จักเป็นอกุศลของเรา  แต่เมื่อเราบอกว่าเราเป็นพระราชา  ชื่อว่าผู้ที่ไม่เกรงกลัว
<span class="LineNumber"> 004 </span>ย่อมไม่มี     เพราะฉะนั้น     เราจะบอกความที่เราเป็นพระราชาก่อน    ทรงดำริ
<span class="LineNumber"> 005 </span>ฉะนี้แล้ว    ทรงวางหม้อน้ำไว้ที่โรงน้ำดื่ม    แล้วประทับยืนที่ประดูบรรณศาลา
<span class="LineNumber"> 006 </span>เมื่อจะแสดงพระองค์ให้ฤๅษีรู้จัก   จึงตรัสว่า 
<span class="LineNumber"> 007 </span>                   <B>เราเป็นพระราชาของชาวกาสี    คนเรียกเราว่า 
<span class="LineNumber"> 008 </span>         พระเจ้าปิลยักษ์    เราละแว่นแคว้นเที่ยวแสวงหามฤค
<span class="LineNumber"> 009 </span>         เพราะความโลภ  อนึ่ง  เราเป็นผู้ฉลาดในธนูศิลป์
<span class="LineNumber"> 010 </span>         ปรากฏว่าเป็นผู้แม่นยำนัก   แม้ช้างมาสู่ระยะลูกศร
<span class="LineNumber"> 011 </span>         ของเราก็ไม่พึงพ้นไปได้.</B>
<span class="LineNumber"> 012 </span>         ฝ่ายทุกูลบัณฑิตเมื่อจะทำปฏิสันถารกับพระราชา     จึงทูลว่า
<span class="LineNumber"> 013 </span>                   <B>ข้าแต่มหาบพิตร   พระองค์เสด็จมาดีแล้ว   อนึ่ง
<span class="LineNumber"> 014 </span>         พระองค์เสด็จมาแต่ไกลก็เหมือนใกล้        พระองค์ผู้มี
<span class="LineNumber"> 015 </span>         อิสระเสด็จมาถึงแล้ว    ขอจงทรงทราบสิ่งที่มีอยู่ในที่นี้
<span class="LineNumber"> 016 </span>         ข้าแต่มหาบพิตร    เชิญเสวยผลมะพลับ     ผลมะหาด
<span class="LineNumber"> 017 </span>         ผลมะซาง     และผลหมากเม่า      อันเป็นผลไม้เล็กน้อย
<span class="LineNumber"> 018 </span>         ขอได้โปรดเลือกเสวยผลที่ดี  ๆ เถิด  ข้าแต่มหาบพิตร
<span class="LineNumber"> 019 </span>         ขอจงทรงดื่มน้ำซึ่งเป็นน้ำเย็น  นำมาแต่มิคสัมมตานที
<span class="LineNumber"> 020 </span>         ซึ่งไหลจากซอกเขา   ถ้าทรงพระประสงค์.</B>
<span class="LineNumber"> 021 </span>         เนื้อความของคาถานั้น   ได้กล่าวไว้แล้วในสัตติคุมพชาดก   แต่ในที่นี้
<span class="LineNumber"> 022 </span>บทว่า  <B>คิริคพฺภรา</B>   ท่านกล่าวหมายเอามิคสัมมตานที    เพราะมิคสัมมตานที
<span class="LineNumber"> 023 </span>นั้นไหลมาแต่ซอกเขา   จึงชื่อว่า   เกิดแต่ซอกเขา.
