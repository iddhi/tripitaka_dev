<span class="LineNumber"> 001 </span>         มาตลีเทพสารถีขับรถต่อไป    นายนิรยบาลที่อุสสุทนรกอื่นอีก    เอา  
<span class="LineNumber"> 002 </span>เบ็ดเหล็กลุกโพลงโตเท่าลำตาลเกี่ยวลิ้นสัตว์นรก     คร่ามาให้สัตว์นรกเหล่านั้น
<span class="LineNumber"> 003 </span>ล้มลงบนแผ่นดินโลหะที่ลุกโพลง     ให้นอนแผ่    เอาขอเหล็กสับดุจสับหนังโค
<span class="LineNumber"> 004 </span>ฉะนั้น   สัตว์นรกเหล่านั้น  ดิ้นรนเหมือนปลาดิ้นอยู่บนบก   ไม่อาจทนทุกข์นั้น 
<span class="LineNumber"> 005 </span>ร้องไห้เขฬะไหล พระเจ้าเนมิราชเมื่อจะแสดงแก่มาตลีเทพสารถีนั้น   ได้ตรัสว่า
<span class="LineNumber"> 006 </span>                   <B>ท่านจงดูลิ้นของสัตว์นรกที่เกี่ยวด้วยเบ็ด   และ
<span class="LineNumber"> 007 </span>         หนังที่แผ่ไปด้วยของสัตว์นรกย่อมดิ้นรน  เหมือนปลา
<span class="LineNumber"> 008 </span>         ที่โยนไปบนบกย่อมดิ้นรนฉะนั้น  ร้องไห้  น้ำลายไหล
<span class="LineNumber"> 009 </span>         เพราะธรรมอะไร ความกลัวย่อมปรากฏแก่เรา  เพราะ
<span class="LineNumber"> 010 </span>         ได้เห็นความเป็นไปนั้น ดูก่อนมาตลีเทพสารถี เราขอ
<span class="LineNumber"> 011 </span>         ถามท่าน  สัตว์นรกเหล่านี้ได้ทำบาปอะไรไว้  จึงกลืน
<span class="LineNumber"> 012 </span>         เบ็ดนอนอยู่.</B>
<span class="LineNumber"> 013 </span>                   <B>มาตลีเทพสารถีทูลพยากรณ์พระดำรัสถามตามที่
<span class="LineNumber"> 014 </span>         ทราบวิบากแห่งสัตว์ผู้ทำบาปทั้งหลาย     แด่พระราชา
<span class="LineNumber"> 015 </span>         ผู้ไม่ทรงทราบว่า    สัตว์นรกเหล่าใดเหล่าหนึ่ง    เป็น
<span class="LineNumber"> 016 </span>         มนุษย์อยู่ในตำแหน่งผู้ตีราคา   ยังราคาซื้อให้เสื่อมไป
<span class="LineNumber"> 017 </span>         ด้วยราคา    ทำกรรมอันโกงด้วยความโกง     เหตุโลภ
<span class="LineNumber"> 018 </span>         ทรัพย์ปกปิดไว้    ดุจคนเข้าไปใกล้ปลาเพื่อจะฆ่าเอา
<span class="LineNumber"> 019 </span>         เหยื่อเกี่ยวเบ็ดปิดเบ็ดไว้ฉะนั้น   บุคคลจะป้องกันช่วย
<span class="LineNumber"> 020 </span>         คนทำความโกงผู้อันกรรมของคนหุ้มห่อไว้   ไม่มีเลย
<span class="LineNumber"> 021 </span>         สัตว์นรกเหล่านั้นมีกรรมหยาบช้าทำบาป   จึงมากลืน
<span class="LineNumber"> 022 </span>         เบ็ดนอนอยู่.</B>
