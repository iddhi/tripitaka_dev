<span class="LineNumber"> 001 </span>              <B>ข้าแต่ขัตติยราช พระดำรัสที่พระองค์ตรัสคุกคาม
<span class="LineNumber"> 002 </span>         ไร้ประโยชน์เสียแล้ว  พระองค์เป็นผู้มีพระดำริกระจาย
<span class="LineNumber"> 003 </span>         ไปทั่วแล้ว    พระองค์จับพระเจ้าวิเทหราชไม่ได้หรอก  
<span class="LineNumber"> 004 </span>         ดังม้าสินธพอันม้ากระจอกไล่ไม่ทัน   พระเจ้าวิเทหราช
<span class="LineNumber"> 005 </span>         พร้อมเหล่าอมาตย์ราชบริพาร    เสด็จข้ามคงคาไปแล้ว
<span class="LineNumber"> 006 </span>         แต่วันวานนี้  เมื่อพระองค์จักติดตามไปก็จักตก  เหมือน
<span class="LineNumber"> 007 </span>         กาบินไล่ตามพระยาหงส์  ฉะนั้น.</B>
<span class="LineNumber"> 008 </span>         บรรดาบทเหล่านั้น  บทว่า   <B>ภินฺนมนฺโตสิ</B>  ความว่า   มโหสถกล่าวว่า
<span class="LineNumber"> 009 </span>พระองค์อย่าได้เข้าพระหฤทัยว่า   ความคิดของเราที่ปรึกษากับเกวัฏในห้องสิริ-
<span class="LineNumber"> 010 </span>ไสยานั้น  ไม่มีใครรู้  ความคิดนั้น  ข้าพระองค์รู้แล้วก่อนทีเดียว  ฉะนั้น  พระองค์
<span class="LineNumber"> 011 </span>จึงเป็นผู้มีพระดำริกระจายไปทั่วแล้ว.  บทว่า   <B>ทุคฺคณฺโห   หิ  ตยา</B>     ความว่า
<span class="LineNumber"> 012 </span>ข้าแต่พระมหาราช     พระราชาของพวกข้าพระองค์     พระองค์ทรงจับได้ยาก
<span class="LineNumber"> 013 </span>เหมือนม้าสินธพกับม้ากระจอก พระองค์เหมือนคนขี่ม้ากระจอก  ไม่อาจที่จะจับ
<span class="LineNumber"> 014 </span>พระราชาของพวกข้าพระองค์ซึ่งเหมือนคนขี่ม้าอาชาไนยมีกำลังเร็ว  มโหสถ
<span class="LineNumber"> 015 </span>แสดงว่า เกวัฏเหมือนม้ากระจอก พระองค์เหมือนคนขี่ม้ากระจอก   ข้าพระองค์
<span class="LineNumber"> 016 </span>เหมือนม้าสินธพมีกำลังเร็ว พระราชาของพวกข้าพระองค์เหมือนคนขี่ม้าสินธพ.
<span class="LineNumber"> 017 </span>บทว่า    <B>ติณฺโณ    หิยฺโย</B>    ความว่า   พระเจ้าวิเทหราชพร้อมด้วยเหล่าอมาตย์
<span class="LineNumber"> 018 </span>ข้าราชบริพารเสด็จข้ามน้ำไปแต่วันวานนี้แล้ว     มิได้เสด็จหนีไปพระองค์เดียว
<span class="LineNumber"> 019 </span>เสียด้วย.   บทว่า    <B>อนุชวํ</B> ความว่า    ก็ถ้าพระองค์จักไล่ตาม    คือจักติดตาม
<span class="LineNumber"> 020 </span>พระเจ้าวิเทหราช   กาบินไล่ตามพระยาหงส์ทองจักตกในระหว่างนั่นแล  ฉันใด
<span class="LineNumber"> 021 </span>พระองค์จักตก  คือจักถึงความพินาศในระหว่างนั่นแล    ฉันนั้น    มโหสถทูล
<span class="LineNumber"> 022 </span>ดังนี้.
