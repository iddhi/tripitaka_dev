<span class="LineNumber"> 001 </span>กินรีรัตนวดีนั้น     แล้วพาไปหาดาบส    กล่าวว่า   กินรีนี้จงเป็นผู้บำเรอเท้าท่าน
<span class="LineNumber"> 002 </span>ท่านจงฆ่าปัจจามิตรของพวกเราเสีย  ดาบสเห็นกินรีรัตนวดีก็มีจิตปฏิพัทธ์  จึง
<span class="LineNumber"> 003 </span>สำเร็จร่วมอภิรมย์กับกินรีนั้นแล้วไปยืนที่ประตูถ้ำ   ตีแมลงมุมออกมาหากินด้วย
<span class="LineNumber"> 004 </span>ค้อนให้สิ้นชีวิต  ดาบสนั้นอยู่สมัครสังวาสกับกินรีนั้น  มีบุตรธิดาแล้วทำกาลกิริยา  
<span class="LineNumber"> 005 </span>ณ ที่นั้นแล  กินรีรัตนวดีนั้นรักใคร่ดาบสชื่อวัจฉะ  ด้วยประการฉะนี้  สุวโปดก
<span class="LineNumber"> 006 </span>นำอุทาหรณ์นี้มา   เมื่อจะแสดงว่า  วัจฉดาบสเป็นมนุษย์ยังสำเร็จสังวาสกับกินรี
<span class="LineNumber"> 007 </span>นั้นผู้เป็นดิรัจฉานได้    จะกล่าวไยถึงเราทั้งสองเป็นนกเป็นดิรัจฉานด้วยกันจะ
<span class="LineNumber"> 008 </span>ร่วมสังวาสกันไม่ได้เล่า   จึงกล่าวคำเป็นต้นว่า   มนุษย์ทั้งหลายร่วมอภิรมย์ด้วย
<span class="LineNumber"> 009 </span>มฤคีอยู่   ดังนี้   มนุษย์เราทั้งหลายอยู่ร่วมกับดิรัจฉานมีอยู่  คือปรากฏอยู่   ด้วย
<span class="LineNumber"> 010 </span>ประการฉะนี้.
<span class="LineNumber"> 011 </span>         นางนกสาลิกานั้น    ได้ฟังคำของสุวโปดกแล้ว   กล่าวว่า ข้าแต่นาย  ขึ้น
<span class="LineNumber"> 012 </span>ชื่อว่าจิตจะเป็นอย่างเดียวไปตลอดกาล    ย่อมไม่มี    ฉันกลัวแต่ความพลัดพราก
<span class="LineNumber"> 013 </span>จากท่านที่รักจะสหาย  สุวบัณฑิตแม้นั้น  เป็นผู้ฉลาดในมายาสตรี  ฉะนั้นเมื่อจะ
<span class="LineNumber"> 014 </span>ทดลองนางนกสาลิกา   จึงกล่าวคาถาอีกว่า
<span class="LineNumber"> 015 </span>              <B>เอาเถอะ    แม่สาลิกาผู้พูดเพราะ    ฉันจักไปละ
<span class="LineNumber"> 016 </span>         เพราะถ้อยคำของเธอนั้นเป็นเหตุให้รู้ประจักษ์    เธอดู
<span class="LineNumber"> 017 </span>         หมิ่นฉันนัก.</B>
<span class="LineNumber"> 018 </span>         บรรดาบทเหล่านั้น    บทว่า  <B>ปจฺจกฺขานุปทํ  เหตํ</B>  ความว่า  คำที่
<span class="LineNumber"> 019 </span>เธอกล่าวทั้งหมดนั้นเป็นแนวทางให้รู้ประจักษ์  คือเป็นเหตุให้รู้ประจักษ์.    บท
<span class="LineNumber"> 020 </span>ว่า   <B>อติมญฺสิ</B>   ความว่า   เธอล่วงเกินดูหมิ่นฉันแน่ว่า    นกแขกเต้านี้ย่อม
<span class="LineNumber"> 021 </span>ปรารถนาเท่านั้น    เธอไม่รู้สารสำคัญของฉัน  พระราชาก็บูชาฉัน  ฉันหาภรรยา
<span class="LineNumber"> 022 </span>ได้ไม่ยาก  ฉันจักแสวงหานกตัวอื่นเป็นภรรยา  ฉันจักไปละ.
