<span class="LineNumber"> 001 </span>         หัวข้อว่า  <B>รถ</B>  มีความว่า  กาลนั้นยังมีบุรุษคนหนึ่งนั่งในรถออกจาก
<span class="LineNumber"> 002 </span>บ้านเพื่อล้างหน้า    ขณะนั้น     ท้าวสักกเทวราชทรงพิจารณาเห็นพระโพธิสัตว์
<span class="LineNumber"> 003 </span>จึงดำริว่า   เราจักทำปัญญานุภาพแห่งมโหสถผู้พุทธางกูรให้ปรากฏ  จึงเสด็จมา
<span class="LineNumber"> 004 </span>ด้วยเพศแห่งมนุษย์จับท้ายรถไป  บุรุษเจ้าของรถถามว่า   แน่ะพ่อ   พ่อมาด้วย 
<span class="LineNumber"> 005 </span>ประโยชน์อะไร   ครั้นได้ฟังว่า   จะมาเพื่ออุปัฏฐากตน   จึงรับว่าดีแล้ว    ก็ลง
<span class="LineNumber"> 006 </span>จากรถไปเพื่อทำสรีรกิจ  ขณะนั้น    ท้าวสักกเทวราชขึ้นรถขับไปโดยเร็ว  บุรุษ
<span class="LineNumber"> 007 </span>เจ้าของรถทำสรีรกิจแล้วออกมาเห็นท้าวสักกเทวราชลักรถหนีไป   ก็ติดตามไป
<span class="LineNumber"> 008 </span>โดยเร็ว  กล่าวว่า  หยุดก่อน  หยุดก่อน  แกจะนำรถของข้าไปไหน   เมื่อท้าว
<span class="LineNumber"> 009 </span>สักกะตอบว่า  รถของแกคันอื่น  แต่คันนี้รถของข้า  ก็เกิดทะเลาะกันไปถึงประตู
<span class="LineNumber"> 010 </span>ศาลา    มโหสถบัณฑิตถามว่า    เรื่องอะไรกัน     แล้วให้เรียกคนทั้งสองนั้น  มา
<span class="LineNumber"> 011 </span>เห็นคนทั้งสองมาด้วยอาการนั้น   ก็รู้ชัดว่า   ผู้นี้เป็นท้าวสักกเทวราช    เพราะ
<span class="LineNumber"> 012 </span>ปราศจากความกลัวเกรง    และเพราะนัยน์ตาไม่กระพริบ    ผู้นี้เป็นเจ้าของรถ
<span class="LineNumber"> 013 </span>แม้เมื่อเป็นเช่นนั้น   มโหสถก็ถามถึงเหตุแห่งการวิวาทกล่าวว่า  ท่านทั้งสองจัก
<span class="LineNumber"> 014 </span>ตั้งอยู่ในวินิจฉัยของเราหรือ  เมื่อได้ฟังรับว่าจักตั้งอยู่  จึงกล่าวว่า  เราจักขับรถ
<span class="LineNumber"> 015 </span>ไป  ท่านทั้งสองจงจับท้ายรถ  เจ้าของรถจักไม่ปล่อย  ผู้ไม่ใช่เจ้าของรถจักปล่อย
<span class="LineNumber"> 016 </span>กล่าวฉะนี้แล้ว  บังคับบุรุษคนหนึ่งว่าจงขับรถไป  บุรุษนั้นได้ทำตามนั้น    คน
<span class="LineNumber"> 017 </span>ทั้งสองจับท้ายรถวิ่งตามไป  เจ้าของรถไปได้หน่อยหนึ่งเหน็ดเหนื่อย  จึงปล่อย
<span class="LineNumber"> 018 </span>รถยืนอยู่  ฝ่ายท้าวสักกเทวราชวิ่งไปกับรถทีเดียว  มโหสถบัณฑิตสั่งให้กลับรถ
<span class="LineNumber"> 019 </span>แล้วแจ้งแก่มหาชนว่า   บุรุษนี้ไปหน่อยหนึ่งก็ปล่อยรถยืนอยู่    แต่บุรุษนี้วิ่ง
<span class="LineNumber"> 020 </span>ไปขับรถ  กลับมากับรถ  แม้เพียงหยาดเหงื่อและสรีระของเขาก็ไม่มี  หายใจออก
<span class="LineNumber"> 021 </span>หายใจเข้าก็ไม่มี   หาความสะทกสะท้านมิได้   นัยน์ตาก็ไม่กระพริบ    ผู้นี้คือ
<span class="LineNumber"> 022 </span>ท้าวสักกเทวราช  ลำดับนั้น   มโหสถบัณฑิตถามว่า  ท่านเป็นท้าวสักกเทวราช
<span class="LineNumber"> 023 </span>มิใช่หรือ    ครั้นได้รับตอบว่าใช่    จึงถามว่า   พระองค์เสด็จมาที่นี้เพื่ออะไร
