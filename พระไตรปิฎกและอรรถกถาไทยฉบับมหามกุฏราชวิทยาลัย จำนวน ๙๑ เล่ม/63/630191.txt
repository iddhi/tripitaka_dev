<span class="LineNumber"> 001 </span>         <B>บาทขอน้อมกราบพระองค์  ขอพระองค์ทรงบำรุงเลี้ยง
<span class="LineNumber"> 002 </span>         บิดามารดาตามืด  ของข้าพระองค์ในป่าใหญ่   ข้าพระ 
<span class="LineNumber"> 003 </span>         องค์ขอประคองอัญชลีถวายบังคมพระองค์    ขอพระ-
<span class="LineNumber"> 004 </span>         องค์มีพระดำรัสกะบิดามารดาของข้าพระองค์ให้ทราบ 
<span class="LineNumber"> 005 </span>         ว่า  ข้าพระองค์ไหว้นบท่านด้วย.</B>
<span class="LineNumber"> 006 </span>         บรรดาบทเหล่านั้น    บทว่า     <B>วุตฺโต    วชฺชาสิ</B>    ความว่า     พระมหา-
<span class="LineNumber"> 007 </span>สัตว์ทูลว่า    ข้าแต่พระราชาผู้ใหญ่     พระองค์ผู้อันข้าพระองค์   กราบทูลแล้ว
<span class="LineNumber"> 008 </span>โปรดตรัสบอกการกราบไหว้ให้บิดามารดาทราบ   อย่างนี้ว่า   สามะบุตรของ
<span class="LineNumber"> 009 </span>ท่านทั้งสอง   ถูกเรายิงด้วยลูกศรอาบยาพิษที่ริมฝั่งแม่น้ำ  นอนตะแคงข้างขวา
<span class="LineNumber"> 010 </span>เหนือหาดทรายคล้ายแผ่นเงิน   ประคองอัญชลีแก่ท่าน   กราบไหว้เท้าทั้งสอง
<span class="LineNumber"> 011 </span>ของท่าน.
<span class="LineNumber"> 012 </span>         พระราชาทรงรับคำ     พระมหาสัตว์ส่งการไหว้บิดามารดาแล้วก็ถึง
<span class="LineNumber"> 013 </span>วิสัญญีสลบนิ่งไป.
<span class="LineNumber"> 014 </span>         พระศาสดาเมื่อจะทรงประกาศความข้อนั้น  จึงตรัสว่า
<span class="LineNumber"> 015 </span>                   <B>หนุ่มสามะผู้งดงามน่าดูนั้น   ครั้นกล่าวคำนี้แล้ว
<span class="LineNumber"> 016 </span>         ถูกกำลังแห่งพิษซาบซ่าน  เป็นผู้วิสัญญีสลบไป.</B>
<span class="LineNumber"> 017 </span>         บรรดาบทเหล่านั้น    บทว่า     <B>สมปชฺชถ</B>    ได้แก่     เป็นผู้วิสัญญี.
<span class="LineNumber"> 018 </span>         พระมหาสัตว์นั้น    เมื่อกล่าวมาได้เพียงเท่านี้ก็ดับอัสสาสะ ไม่ได้กล่าว
<span class="LineNumber"> 019 </span>ต่อไปอีกเลย  ก็ในกาลนั้น     ถ้อยคำที่เป็นไปอาศัยหทัยรูป    ซึ่งติดต่อจิตแห่ง
<span class="LineNumber"> 020 </span>พระโพธิสัตว์นั้นขาดแล้วเพราะกำลังแห่งพิษซาบซ่าน   โอฐของพระโพธิสัตว์ก็
<span class="LineNumber"> 021 </span>ปิด  จักษุก็หลับ    มือเท้าแข็งกระด้าง   ร่างกายทั้งสิ้นเปื้อนโลหิต    ลำดับนั้น
