<span class="LineNumber"> 001 </span>แดน  ๔ อย่าง  คือ  สักกายทิฏฐิ  วิจิกิจฉา  สีลัพพตปรามาส  อนุสัยคือ
<span class="LineNumber"> 002 </span>ทิฏฐิ  อนุสัยคือวิจิกิจฉา  และเหล่ากิเลสที่ตั้งอยู่ฝ่ายเดียวกันนี้เป็นแดนที่ ๑.
<span class="LineNumber"> 003 </span>         สังโยชน์คือกามราคะ  สังโยชน์คือปฏิฆะ อนุสัยคือกามราคะ  อนุสัย
<span class="LineNumber"> 004 </span>คือปฏิฆะ  ส่วนหยาบ ๆ และเหล่ากิเลสที่ตั้งอยู่ฝ่ายเดียวกัน นี้เป็นแดนที่ ๒.
<span class="LineNumber"> 005 </span>         สังโยชน์คือกามราคะ  สังโยชน์คือปฏิฆะ  อนุสัยคือกามราคะ  อนุสัย
<span class="LineNumber"> 006 </span>คือปฏิฆะ ส่วนละเอียด  และเหล่ากิเลสที่ตั้งอยู่ฝ่ายเดียวกัน  นี้เป็นแดนที่ ๓.
<span class="LineNumber"> 007 </span>         รูปราคะ   อรูปราคะ   มานะ  อุทธัจจะ   อวิชชา   อนุสัยคือมานะ
<span class="LineNumber"> 008 </span>อนุสัยคือภวราคะ     อนุสัยคืออวิชชา    และเหล่ากิเลสที่ตั้งอยู่ฝ่ายเดียวกัน
<span class="LineNumber"> 009 </span>นี้เป็นแดนที่ ๔.
<span class="LineNumber"> 010 </span>         เมื่อใด    พระอรหันต์นั้นเป็นผู้ก้าวล่วง    ก้าวล่วงด้วยดี    ล่วงเลย 
<span class="LineNumber"> 011 </span>แดน  ๔ อย่างเหล่านี้    ด้วยอริยมรรค  ๔.   เมื่อนั้น  พระอรหันต์นั้น  จึง
<span class="LineNumber"> 012 </span>เรียกว่าเป็นผู้ล่วงแดนแล้ว.
<span class="LineNumber"> 013 </span>         คำว่า  <B>ลอยบาปแล้ว</B>  ความว่า  ชื่อว่าผู้ลอยบาปแล้ว  เพราะเป็น
<span class="LineNumber"> 014 </span>ผู้ลอยแล้วซึ่งธรรม ๗ ประการ ฯลฯ  เป็นผู้อันตัณหาและทิฏฐิไม่อาศัยแล้ว
<span class="LineNumber"> 015 </span>เป็นผู้คงที่  จึงเรียกท่านว่าเป็นพรหม.
<span class="LineNumber"> 016 </span>         คำว่า  <B>นั้น</B>  ได้แก่  พระอรหันต์ผู้ขีณาสพ.
<span class="LineNumber"> 017 </span>         คำว่า  <B>รู้แล้ว</B>  คือผู้รู้แล้วด้วยปรจิตตญาณ   หรือรู้แล้วด้วยปุพเพ-
<span class="LineNumber"> 018 </span>นิวาสานุสสติญาณ.
<span class="LineNumber"> 019 </span>         คำว่า  <B>เห็นแล้ว</B>   คือเห็นแล้วด้วยมังสจักษุ  หรือด้วยทิพยจักษุ.
<span class="LineNumber"> 020 </span>เพราะฉะนั้นจึงชื่อว่า  <B>พระอรหันต์นั้นผู้ล่วงแดนแล้ว   ลอยบาปแล้ว
<span class="LineNumber"> 021 </span>ทั้งรู้ทั้งเห็นแล้ว  มิได้มีความยึดถือ</B>.
