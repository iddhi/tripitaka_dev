<span class="LineNumber"> 001 </span>         บทว่า  <B>อนุเสนฺติ</B>  ความว่า  ได้เหตุที่สมควรย่อมเกิดขึ้น  หากจะมี
<span class="LineNumber"> 002 </span>คำถามว่า    อาการที่ละไม่ได้   ชื่อว่ามีอรรถว่า    นอนเนื่อง   ก็ไม่ควรจะ
<span class="LineNumber"> 003 </span>กล่าวว่า  อาการที่ละไม่ได้  เกิดขึ้น   ฉะนั้น   อนุสัยทั้งหลายจึงไม่เกิดขึ้น
<span class="LineNumber"> 004 </span>ในข้อนั้นมีคำตอบดังนี้     อาการที่ยังละไม่ได้   ไม่ใช่อนุสัย,   แต่กิเลสที่มี
<span class="LineNumber"> 005 </span>กำลัง    ท่านเรียกว่า    อนุสัย    เพราะอรรถว่ายังละไม่ได้อนุสัยที่เป็นจิตต-
<span class="LineNumber"> 006 </span>สัมปยุต    เป็นไปกับด้วยอารมณ์   เป็นไปกับด้วยเหตุเพราะอรรถว่าเป็นไป
<span class="LineNumber"> 007 </span>กับด้วยปัจจัย     เป็นอกุศลโดยส่วนเดียว    เป็นอดีตบ้าง   เป็นอนาคตบ้าง
<span class="LineNumber"> 008 </span>เป็นปัจจุบันบ้าง  ฉะนั้นจึงควรกล่าวว่า  เกิดขึ้น  นี้เป็นประมาณในข้อนั้น.
<span class="LineNumber"> 009 </span>         ในอภิสมยกถา  คัมภีร์ปฏิสัมภิทามรรค   ท่านถามก่อนว่า   ละกิเลส
<span class="LineNumber"> 010 </span>ที่เกิดขึ้นเฉพาะหน้าได้อย่างไร  ดังนี้แล้วกล่าวว่า  ผู้มีกำลังย่อมละอนุสัยได้
<span class="LineNumber"> 011 </span>เพราะอนุสัยทั้งหลายมีความเป็นปัจจุบัน.
<span class="LineNumber"> 012 </span>         ในบทภาชนะแห่งโมหะคัมภีร์ธัมมสังคณี ท่านกล่าวความที่โมหะเกิด
<span class="LineNumber"> 013 </span>ขึ้นกับอกุศลจิตว่า  อนุสัยคืออวิชชา  การครอบงำคือ อวิชชา   ลิ่มคือวิชชา
<span class="LineNumber"> 014 </span>โมหะ  เป็นอกุศลมูล  โมหะนี้   มีในสมัยนั้น.
<span class="LineNumber"> 015 </span>         ในคัมภีร์กถาวัตถุ  ท่านปฏิเสธวาทะทั้งหมดว่า  อนุสัยเป็นอัพยากฤต
<span class="LineNumber"> 016 </span>อนุสัยเป็นอเหตุกะ    อนุสัยเป็นจิตตวิปปยุต.     ในอุปปัชชนวาระบางแห่ง
<span class="LineNumber"> 017 </span>แห่งมหาวาร  ๗  ในอนุสยยมก  ท่านกล่าวคำเป็นต้นว่า  อนุสัยคือกามราคะ
<span class="LineNumber"> 018 </span>เกิดขึ้นแก่ผู้ใด    อนุสัยคือปฏิฆะก็เกิดขึ้นแก่ผู้นั้นใช่ไหม ?    เพราะฉะนั้น
<span class="LineNumber"> 019 </span>คำที่ท่านกล่าวว่า  บทว่า   <B>อนุเสนฺติ</B>  ความว่าได้เหตุที่สมควรย่อมเกิดขึ้นนั้น
<span class="LineNumber"> 020 </span>พึงทราบว่า  ท่านกล่าวดีแล้ว   โดยประมาณที่เป็นแบบแผนนี้.
