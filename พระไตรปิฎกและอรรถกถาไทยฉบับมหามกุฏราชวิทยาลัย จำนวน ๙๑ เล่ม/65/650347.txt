<span class="LineNumber"> 001 </span><B>ลักษณะ</B>เหมือนอย่างว่า    ในเรือนมีฝา ๔ ด้าน    เวลากลางคืน   เมื่อจุด
<span class="LineNumber"> 002 </span>ประทีป  ความมืดย่อมหายไป   ความสว่างย่อมปรากฏ   ฉันใด    ปัญญามี
<span class="LineNumber"> 003 </span>ความสว่างเป็นลักษณะก็ฉันนั้น.   ชื่อว่าแสงสว่างที่เสมอด้วยแสงสว่างแห่ง
<span class="LineNumber"> 004 </span><B>ปัญญา</B>  ไม่มี.    ก็เมื่อผู้มีปัญญานั่งโดยบัลลังก์เดียว    หมื่นโลกธาตุย่อมมี
<span class="LineNumber"> 005 </span>แสงสว่างเป็นอันเดียวกัน.  เพราะเหตุนั้นพระเถระจึงกล่าวว่า    มหาบพิตร
<span class="LineNumber"> 006 </span>บุรุษถือประทีปน้ำมันเข้าไปในเรือนที่มืด       ประทีปเข้าไปแล้วย่อมกำจัด
<span class="LineNumber"> 007 </span>ความมืดให้เกิดแสงสว่างส่องแสงสว่าง   ทำรูปทั้งหลายให้ปรากฏได้  ฉันใด
<span class="LineNumber"> 008 </span>มหาบพิตร  ปัญญาก็ฉันนั้นเหมือนกัน  เมื่อเกิดขึ้น  ย่อมกำจัดความมืดคือ
<span class="LineNumber"> 009 </span>อวิชชา   ให้เกิดแสงสว่างคือวิชชา   ส่องแสงแห่งญาณ   ทำอริยสัจ  ๔    ให้
<span class="LineNumber"> 010 </span>ปรากฏได้.  มหาบพิตร  ปัญญามีความสว่างเป็น<B>ลักษณะ</B>อย่างนี้ทีเดียวแล.
<span class="LineNumber"> 011 </span>         อีกอย่างหนึ่ง    เหมือนแพทย์ผู้ฉลาด   ย่อมรู้โภชนะเป็นต้น    ที่เป็น
<span class="LineNumber"> 012 </span>สัปปายะและไม่เป็นสัปปายะ  ของผู้ป่วยได้ทั้งหลาย   ฉันใด  ปัญญาก็ฉันนั้น
<span class="LineNumber"> 013 </span>เมื่อเกิดขึ้น  ย่อมรู้ทั่วซึ่งธรรมทั้งหลายที่เป็นกุศลและอกุศลที่ควรเสพและ
<span class="LineNumber"> 014 </span>ไม่ควรเสพ  ที่เลวและประณีต  ที่ดำและขาว  และมีส่วนเปรียบ.  สมจริงดัง
<span class="LineNumber"> 015 </span>คำที่พระธรรมเสนาบดีกล่าวไว้ว่า  ดูก่อนอาวุโส  เพราะอรรถว่า  ย่อมรู้ทั่ว
<span class="LineNumber"> 016 </span>ฉะนั้น  ท่านจึงกล่าวว่าปัญญา   รู้ทั่วอะไร ?  รู้ทั่วว่า  นี้ทุกข์   ดังนี้.   คำนี้ 
<span class="LineNumber"> 017 </span>พึงให้พิสดาร พึงทราบความที่ปัญญานั้น มีความรู้ทั่วเป็น<B>ลักษณะ</B>อย่างนี้.
<span class="LineNumber"> 018 </span>         อีกนัยหนึ่ง   ปัญญามีการแทงตลอดตามภาวะเป็น<B>ลักษณะ</B>,   หรือ
<span class="LineNumber"> 019 </span>มีการแทงตลอดไม่ผิดพลาดเป็น<B>ลักษณะ</B>       ดุจการแทงตลอดของลูกธนู
<span class="LineNumber"> 020 </span>ของผู้ฉลาด,  มีความสว่างในอารมณ์เป็น<B>รส</B>  ดุจประทีป  มีความไม่ลุ่มหลง
<span class="LineNumber"> 021 </span>เป็น<B>ปัจจุปปัฏฐาน</B>   ดุจคนชำนาญป่าไปป่า  ฉะนั้น.
