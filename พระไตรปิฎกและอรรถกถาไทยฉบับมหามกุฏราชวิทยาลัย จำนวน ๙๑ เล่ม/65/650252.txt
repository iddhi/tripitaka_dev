<span class="LineNumber"> 001 </span>         บทว่า   <B>ปฏิฆสฺาย</B>  ได้แก่  สัญญาที่เกิดขึ้นด้วยการกระทบกัน
<span class="LineNumber"> 002 </span>ของวัตถุมีจักขุวัตถุเป็นต้น   และอารมณ์มีรูปเป็นต้น   ชื่อปฏิฆสัญญา.   คำ
<span class="LineNumber"> 003 </span>นี้เป็นชื่อของรูปสัญญาเป็นต้น.  เหมือนอย่างที่ตรัสว่า    บรรดาสัญญาเหล่า
<span class="LineNumber"> 004 </span>นั้น    ปฏิฆสัญญา  เป็นไฉน ?   คือรูปสัญญา   สัททสัญญา   คันธสัญญา
<span class="LineNumber"> 005 </span>รสสัญญา  โผฏฐัพพสัญญา   สัญญาเหล่านี้เรียกว่า   ปฏิฆสัญญา.    สัญญา
<span class="LineNumber"> 006 </span>เหล่านั้น  เป็นกุศลวิบาก ๕  เป็นอกุศลวิบาก ๕ แล.  จากปฏิฆสัญญานั้น.
<span class="LineNumber"> 007 </span>         บทว่า   <B>นานตฺตสญฺาย</B>  ได้แก่    จากสัญญาที่เป็นไปในอารมณ์
<span class="LineNumber"> 008 </span>ต่างๆ  หรือจากสัญญาที่มีอารมณ์ต่าง ๆ.    เหมือนอย่างที่ตรัสว่า    บรรดา
<span class="LineNumber"> 009 </span>สัญญาเหล่านั้น  นานัตตสัญญาเป็นไฉน ?   ความรู้พร้อม    กิริยาที่รู้พร้อม
<span class="LineNumber"> 010 </span>ภาวะแห่งผู้ที่มีความรู้พร้อม   กิริยาที่รู้พร้อม     ภาวะแห่งผู้ที่มีความรู้พร้อม
<span class="LineNumber"> 011 </span>ของภิกษุผู้ยังมิได้บรรลุ  ผู้มีความพร้อมเพรียงด้วยมโนธาตุ   หรือผู้มีความ
<span class="LineNumber"> 012 </span>พร้อมเพรียงด้วยมโนวิญญาณธาตุ  เหล่านี้เรียกว่า  นานัตตสัญญา.    ท่าน
<span class="LineNumber"> 013 </span>กล่าวจำแนกไว้ในคัมภีร์วิภังค์ด้วยประการฉะนี้.   สัญญาเหล่านั้นท่านประ-
<span class="LineNumber"> 014 </span>สงค์เอาไว้ในที่นี้.     สัญญาที่สงเคราะห์ด้วยมโนธาตุและมโนวิญญาณธาตุ
<span class="LineNumber"> 015 </span>ของภิกษุผู้ยังมิได้บรรลุ     ย่อมเป็นไปในอารมณ์ที่มีความต่างกัน      คือมี
<span class="LineNumber"> 016 </span>สภาวะต่างกัน  ต่างโดยรูปและเสียงเป็นต้น.
<span class="LineNumber"> 017 </span>         ก็เพราะกามาวจรกุศลสัญญา ๘   อกุศลสัญญา  ๑๒      กามาวจรกุศล
<span class="LineNumber"> 018 </span>วิปากสัญญา  ๑๑  อกุศลวิปากสัญญา  ๒  กามาวจรกิริยาสัญญา ๑๑  เหล่านี้
<span class="LineNumber"> 019 </span>รวมเป็นสัญญา ๔๔  ดังพรรณนามาฉะนี้  มีความต่างกัน  มีสภาวะต่างกัน
<span class="LineNumber"> 020 </span>ไม่เหมือนกัน   ฉะนี้ท่านจึงเรียกว่า  นานัตตสัญญา.  จากนานัตตสัญญานั้น.
