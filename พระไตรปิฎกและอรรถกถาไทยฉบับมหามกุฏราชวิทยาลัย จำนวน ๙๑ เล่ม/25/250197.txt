<span class="LineNumber"> 001 </span>ในที่มืด ด้วยคิดว่า   คนมีจักษุ   ย่อมเห็นรูปได้  ฉะนั้น  ข้าพระองค์นี้    ขอถึง
<span class="LineNumber"> 002 </span>พระโคดมผู้เจริญกับทั้งพระธรรมและพระภิกษุสงฆ์ว่าเป็นสรณะ   ขอข้าพระองค์
<span class="LineNumber"> 003 </span>พึงได้บรรพชา  พึงได้อุปสมบทในสำนักของพระโคดมผู้เจริญ. 
<span class="LineNumber"> 004 </span>           พราหมณภารทวาชโคตรได้บรรพชาได้อุปสมบทแล้วในสำนักของ
<span class="LineNumber"> 005 </span>พระผู้มีพระภาคเจ้า    ก็ท่านพระภารทวาชะอุปสมบทแล้วไม่นาน    หลีกไปอยู่
<span class="LineNumber"> 006 </span>ผู้เดียวไม่ประมาท  มีความเพียร   มีจิตมั่นคงอยู่   ไม่นานเท่าไรนัก   ก็กระทำ
<span class="LineNumber"> 007 </span>ให้แจ้งซึ่งคุณวิเศษอันยอดเยี่ยม  เป็นที่สุดแห่งพรหมจรรย์  ซึ่งกุลบุตรทั้งหลาย
<span class="LineNumber"> 008 </span>ผู้ออกจากเรือนบวชเป็นบรรพชิตโดยชอบ    มีความต้องการ    ด้วยปัญญาเป็น
<span class="LineNumber"> 009 </span>เครื่องรู้ยิ่งเองในปัจจุบันนี้เข้าถึงอยู่   ได้ทราบว่า   ชาติสิ้นแล้ว    พรหมจรรย์อยู่
<span class="LineNumber"> 010 </span>จบแล้ว    กิจที่จะต้องทำได้ทำเสร็จแล้ว    กิจอื่นอีกเพื่อความเป็นอย่างนี้มิได้มี
<span class="LineNumber"> 011 </span>ก็แหละท่านพระภารทวาชะได้เป็นพระอรหันต์รูปหนึ่ง    ในบรรดาพระอรหันต์
<span class="LineNumber"> 012 </span>ทั้งหลาย   ดังนี้แล.
<span class="LineNumber"> 013 </span>                                        <H1>พราหมณสังยุต</H1>

<span class="LineNumber"> 014 </span>	                         <H1>อรรถกถาธนัญชานีสูตร</H1> 

<span class="LineNumber"> 015 </span>           อรหันตวรรคสูตรที่  ๑  มีวินิจฉัยดังต่อไปนี้ :-
<span class="LineNumber"> 016 </span>           บทว่า   <B>ธนญฺชานี</B>   ได้แก่ นางพราหมณี  สกุลธนัญชานี  ได้ยินว่า
<span class="LineNumber"> 017 </span>นางพราหมณีมีสกุลสูง.    เล่ากันมาว่า    พวกพราหมณ์นอกนั้นเกิดแต่ปากของ
<span class="LineNumber"> 018 </span>พรหม. พราหมณ์เหล่านั้นมีลัทธิดังนี้ว่า  สกุลธนัญชานีทำลายกระหม่อมออกมา.
<span class="LineNumber"> 019 </span>บทว่า  <B>อุทานํ   อุทาเนสิ </B>  ความว่า   ถามว่าเพราะเหตุไร   พราหมณีจึงได้
