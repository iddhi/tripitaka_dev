<span class="LineNumber"> 001 </span>                                      <H1>อรรถกถาปัตตสูตร</H1>

<span class="LineNumber"> 002 </span>           พึงทราบวินิจฉัยในปัตตสูตรที่  ๖  ต่อไป :- 
<span class="LineNumber"> 003 </span>           บทว่า  <B>ปญฺจนฺนํ  อุปาทานกฺขนฺธานํ  อุปาทาย</B>  ความว่า พระผู้มี
<span class="LineNumber"> 004 </span>พระภาคเจ้า   ทรงถือเอาอุปาทานขันธ์   ๕   ขึ้นจำแนกแสดง   โดยประการต่างๆ
<span class="LineNumber"> 005 </span>ด้วยอำนาจสภาวะและสามัญลักษณะ.   บทว่า  <B>สนฺทสฺเสติ</B>   ได้แก่ ทรงแสดง
<span class="LineNumber"> 006 </span>สภาวะและลักษณะเป็นต้นของขันธ์ทั้งหลาย.     บทว่า    <B>สมาทเปติ</B>  ได้แก่
<span class="LineNumber"> 007 </span>ทรงให้ถือไว้.  บทว่า   <B>สมุตฺเตเชติ</B>  ได้แก่ ทรงให้เกิดอุตสาหะในการสมาทาน
<span class="LineNumber"> 008 </span>ถือเอา.    บทว่า  <B>สมฺปหํเสติ</B>   ได้แก่  ทรงให้ผ่องแผ้ว     ให้สว่างด้วยคุณที่ 
<span class="LineNumber"> 009 </span>แทงตลอดแล้ว.    บทว่า   <B>อฏฺ€ิกตฺวา</B>   แปลว่า   ทำให้เป็นประโยชน์   ได้แก่
<span class="LineNumber"> 010 </span>กำหนดอย่างนี้ว่า    เราพึงได้ประโยชน์นี้     แล้วมีความต้องการด้วยเทศนานั้น.
<span class="LineNumber"> 011 </span>บทว่า  <B>มนสิกริตฺวา</B> ได้แก่  ตั้งไว้ในจิต.  บทว่า <B>สพฺพโส  สมนฺนาหริตฺวา</B>
<span class="LineNumber"> 012 </span>ได้แก่ รวบรวมไว้ด้วยจิตที่ทำการนั้นทั้งหมด.   บทว่า  <B>โอหิตโสตา</B>  ได้แก่
<span class="LineNumber"> 013 </span>ตั้งโสตไว้.  บทว่า  <B>อชฺโฌกาเส  นิกฺขิตฺตา</B>  ได้แก่  บาตรที่เหล่าภิกษุวางไว้
<span class="LineNumber"> 014 </span>กลางแจ้งเพื่อผึ่งแดด.                                                                                      
<span class="LineNumber"> 015 </span>           บทว่า  <B>รูปํ   เวทยิตํ   สญฺํ</B>  ได้แก่   ขันธ์  ๓   มีรูปเป็นต้นเหล่านั้น
<span class="LineNumber"> 016 </span>ทรงถือเอาสังขารขันธ์  ด้วยบทนี้ว่า  <B>ยญฺจ  สงฺขตํ.</B>  บทว่า  <B>เอวํ  ตตฺถ วิรชฺชติ</B>
<span class="LineNumber"> 017 </span>ได้แก่   พระอริยสาวกเมื่อเห็นว่า    เราไม่เป็นนั่น    นั่นไม่ใช่ของเรา    ย่อม
<span class="LineNumber"> 018 </span>เบื่อหน่ายในขันธ์เหล่านั้นอย่างนี้.     บทว่า   <B>เขมตฺตํ</B>    ได้แก่   อัตภาพที่มี
<span class="LineNumber"> 019 </span>ความเกษม   พระผู้มีพระภาคเจ้าทรงแสดงขณะแห่งผลจิต   ด้วยบทนี้.   บทว่า
<span class="LineNumber"> 020 </span><B>อนฺเวสํ</B>  ได้แก่  แสวงหาในที่ทั้งปวง   กล่าวคือ   ภพ  กำเนิด   คติ  ฐิติและ
<span class="LineNumber"> 021 </span>สัตตาวาส.  บทว่า  <B>นาชฺฌคา</B>  ได้แก่  ไม่เห็น.
<span class="LineNumber"> 022 </span>                                    <I>จบอรรถกถาปัตตสูตรที่  ๖</I>
