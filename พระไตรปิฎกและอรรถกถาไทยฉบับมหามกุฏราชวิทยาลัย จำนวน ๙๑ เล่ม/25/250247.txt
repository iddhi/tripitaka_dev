<span class="LineNumber"> 001 </span>สกุลของเขาชื่อว่า  ภารทวาชะ.   บทว่า <B>ปญฺจมตฺตานิ</B> แปลว่า  มีประมาณ
<span class="LineNumber"> 002 </span>๕.   ท่านอธิบายไว้ว่า  มีไถประมาณ ๕๐๐ ไม่หย่อนไม่เกิน.  บทว่า  <B>ปยุตฺตานิ</B>
<span class="LineNumber"> 003 </span>แปลว่า ประกอบแล้ว  อธิบายว่า  เอาเชือกผูกคอโคทั้งหลาย.  บทว่า<B> วปฺปกาเล</B>
<span class="LineNumber"> 004 </span>ได้แก่  ในเวลาหว่านคือในสมัยซัดพืช.  ในการหว่านนั้น   มี ๒ อย่างคือหว่าน
<span class="LineNumber"> 005 </span>ในเนื้อที่นาเป็นตม  และหว่านในเนื้อที่เป็นฝุ่น   ก็การหว่านในเนื้อที่เป็นฝุ่นนั้น
<span class="LineNumber"> 006 </span>ท่านประสงค์เอาในที่นี้.   ก็การหว่านในพื้นที่เป็นฝุ่นนั้นแล    เป็นการหว่านที่
<span class="LineNumber"> 007 </span>เป็นมงคลในวันแรก   ในการนั้นต้องมีเครื่องอุปกรณ์พร้อมมูล   คือต้องใช้โค 
<span class="LineNumber"> 008 </span>ถึงสามพันตัว.    โคทั้งหมดต้องสวมเขาทำด้วยทอง    คล้องอกทำด้วยเงิน.
<span class="LineNumber"> 009 </span>โคทั้งหมดประดับด้วยดอกไม้ขาว     เจิมของหอมด้วยนิ้วทั้ง ๕   มีอวัยวะครบ
<span class="LineNumber"> 010 </span>บริบูรณ์   สมบูรณ์ด้วยลักษณะดีทุกอย่าง    บางพวกดำ    มีสีคล้ายดอกอัญชัน
<span class="LineNumber"> 011 </span>บางพวกขาว  มีสีคล้ายเมฆ  บางพวกแดง  มีสีคล้ายแก้วประพาฬ   บางพวกด่าง
<span class="LineNumber"> 012 </span>มีสีคล้ายแก้วลาย.   คนไถ  ๕๐๐  คน  ทุกคนประดับด้วยผ้าใหม่สีขาวและดอกไม้
<span class="LineNumber"> 013 </span>ติดเทริดดอกไม้ที่บ่าขวา  มีร่างกายรุ่งเรื่องด้วยลายเขียนด้วยหรดาลและมโนศิลา
<span class="LineNumber"> 014 </span>เป็นต้น    แบ่งเป็นพวก ๆ พวกหนึ่งมีไถ ๑๐ คัน    งอนไถ   แอก   และปฏัก
<span class="LineNumber"> 015 </span>ประดับทอง    ไถคันแรกเทียมโคงาน  ๘  ตัว  ไถคันที่เหลือเทียมคันละ ๔ ตัว
<span class="LineNumber"> 016 </span>ไถนอกนั้นนำมาสำหรับผลัดเปลี่ยนคนที่เหนื่อย
<span class="LineNumber"> 017 </span>           พวกหนึ่ง ๆ มีเกวียนบรรทุกเมล็ดพืชเล่มหนึ่ง  คนไถคนหนึ่ง  คนหว่าน
<span class="LineNumber"> 018 </span>คนหนึ่ง.
<span class="LineNumber"> 019 </span>           ฝ่ายพราหมณ์  ชั้นแรกทีเดียวให้แต่งหนวด อาบน้ำ ไล้ทาด้วยของหอม
<span class="LineNumber"> 020 </span>นุ่งผ้าราคา  ๕๐๐   ห่มผ้าเฉวียงบ่าราคา  ๑,๐๐๐   สวมแหวนนิ้วละ   ๒  วง    รวม
<span class="LineNumber"> 021 </span>เป็นแหวน ๒๐  วง ประดับตุ้มหูรูปราชสีห์ที่หูทั้งสอง สวมผ้าโพกอย่างประเสริฐ
<span class="LineNumber"> 022 </span>บนศีรษะ    คล้องมาลัยทองที่คอ    แวดล้อมไปด้วยหมู่พราหมณ์   สั่งการงาน.
<span class="LineNumber"> 023 </span>ลำดับนั้น  นางพราหมณีของเขาให้หุงข้าวปายาสใส่ภาชนะหลายร้อยใบ  บรรทุก
