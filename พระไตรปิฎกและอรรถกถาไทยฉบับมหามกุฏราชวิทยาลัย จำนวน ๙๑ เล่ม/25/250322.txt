<span class="LineNumber"> 001 </span>เพราะถึงความดับ   เพราะทำให้สิ้นทุกข์.  อธิบายว่า  เพราะให้ถึงความดับกิเลส
<span class="LineNumber"> 002 </span>และเป็นไปเพื่อทำให้สิ้นทุกข์ในวัฏฏะ.   อีกอย่างหนึ่ง   พระพุทธเจ้าตรัสพระ-
<span class="LineNumber"> 003 </span>วาจาใด   ซึ่งเป็นวาจาเกษม   เพราะประกาศมรรคอันเกษม   เพื่อประโยชน์ของ
<span class="LineNumber"> 004 </span>นิพพานธาตุทั้งสอง    คือเพื่อถึงพระนิพพาน    เพื่อทำให้สิ้นทุกข์.   ในคำว่า 
<span class="LineNumber"> 005 </span><B>สา  เว  วาจานมุตฺตมา</B> นี้   พึงทราบเนื้อความอย่างนี้ว่า  วาจานั้นประเสริฐ 
<span class="LineNumber"> 006 </span>ที่สุดแห่งวาจาทั้งปวง    ดังนี้.     ท่านพระวังคีสะเมื่อชมเชยพระผู้มีพระภาคเจ้า
<span class="LineNumber"> 007 </span>ด้วยคำประกอบด้วยปัญญา   ด้วยคาถานี้   ให้จบเทศนาด้วยยอดธรรมคือพระ-
<span class="LineNumber"> 008 </span>อรหัต    ด้วยประการฉะนั้นแล. 
<span class="LineNumber"> 009 </span>                               <I>จบอรรถกถาสุภาสิตสูตรที่  ๕</I>

<span class="LineNumber"> 010 </span>                                         <H1>๖.  สารีปุตตสูตร</H1> 

<span class="LineNumber"> 011 </span>                               <H1>ว่าด้วยการสรรเสริญพระสารีบุตร</H1> 

<span class="LineNumber"> 012 </span>           [๗๔๑]  สมัยหนึ่ง  ท่านพระสารีบุตรอยู่ ณ พระวิหารเชตวัน  อาราม 
<span class="LineNumber"> 013 </span>ของท่านอนาถบิณฑิกเศรษฐี  กรุงสาวัตถี.
<span class="LineNumber"> 014 </span>           ก็สมัยนั้นแล     ท่านพระสารีบุตรชี้แจงให้ภิกษุทั้งหลาย    เห็นแจ้ง
<span class="LineNumber"> 015 </span>สมาทาน  อาจหาญ  ร่าเริง   ด้วยธรรมีกถา  ด้วยวาจาของชาวเมือง  สละสลวย
<span class="LineNumber"> 016 </span>ไม่มีโทษ   ไม่เคลื่อนคลาด   อาจยังผู้ฟังให้รู้เนื้อความได้แจ่มแจ้ง.  
<span class="LineNumber"> 017 </span>           ส่วนภิกษุเหล่านั้นก็ทำธรรมนั้นให้เป็นประโยชน์  ใส่ใจกำหนดด้วยจิต
<span class="LineNumber"> 018 </span>ทั้งปวง   เงี่ยโสตลงฟังธรรม.
<span class="LineNumber"> 019 </span>           [๗๔๒]  ครั้งนั้นแล    ท่านพระวังคีสะมีความคิดดังนี้ว่า    ท่านพระ-  
<span class="LineNumber"> 020 </span>สารีบุตรนี้    แนะนำชักชวนภิกษุทั้งหลายให้อาจหาญ     รื่นเริงด้วยธรรมีกถา
<span class="LineNumber"> 021 </span>ด้วยวาจาของชาวเมือง   สละสลวย   ไม่มีโทษ   ไม่เคลื่อนคลาด   อาจยังผู้ฟังให้
<span class="LineNumber"> 022 </span>รู้เนื้อความได้แจ่มแจ้ง. 
