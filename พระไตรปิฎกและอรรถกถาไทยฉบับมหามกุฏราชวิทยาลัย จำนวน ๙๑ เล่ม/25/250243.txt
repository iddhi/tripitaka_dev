<span class="LineNumber"> 001 </span>                                          <H1>พราหมณสังยุต</H1>

<span class="LineNumber"> 002 </span>                                        <H1>อุปาสกวรรคที่  ๒</H1> 

<span class="LineNumber"> 003 </span>                                             <H1>๑.  กสิสูตร</H1> 

<span class="LineNumber"> 004 </span>                                  <H1>ว่าด้วยการทำนาทางธรรม</H1> 

<span class="LineNumber"> 005 </span>           [๖๗๑]   ข้าพเจ้าได้สดับมาแล้วอย่างนี้ :-
<span class="LineNumber"> 006 </span>           สมัยหนึ่ง  พระผู้มีพระภาคเจ้าเสด็จประทับ อยู่  ณ พราหมณคามชื่อว่า
<span class="LineNumber"> 007 </span>เอกนาลา ในทักขิณาคีรีชนบท แคว้นมคธ ก็ในสมัยนั้น  กสิภารทวาชพราหมณ์
<span class="LineNumber"> 008 </span>เทียมไถมีจำนวน ๕๐๐ ในกาล   (ฤดู)  หว่านข้าว.
<span class="LineNumber"> 009 </span>           [๖๗๒]   ครั้งนั้นแล   พระผู้มีพระภาคเจ้าทรงนุ่งแล้ว    ทรงถือบาตร
<span class="LineNumber"> 010 </span>และจีวร  เสด็จเข้าไปยังที่ทำการงานของกสิภารทวาชพราหมณ์ในเวลาเช้า.
<span class="LineNumber"> 011 </span>           สมัยนั้นแล   กสิภารทวาชพราหมณ์กำลังเลี้ยงอาหาร   (มื้อเช้า).
<span class="LineNumber"> 012 </span>           ครั้งนั้น     พระผู้มีพระภาคเจ้าเสด็จเข้าไปยังที่เลี้ยงอาหาร    (ของเขา)
<span class="LineNumber"> 013 </span>ครั้นแล้วประทับยืนอยู่   ณ  ที่ควรส่วนข้างหนึ่ง.
<span class="LineNumber"> 014 </span>           กสิภารทวาชพราหมณ์  ได้เห็นพระผู้มีพระภาคเจ้าประทับยืนบิณฑบาต 
<span class="LineNumber"> 015 </span>อยู่   ครั้นแล้วได้กราบทูลพระผู้มีพระภาคเจ้าว่า   ข้าแต่พระสมณะ   ข้าพเจ้าไถ
<span class="LineNumber"> 016 </span>และหว่าน  ครั้นไถและหว่านแล้ว  ย่อมบริโภค  ข้าแต่พระสมณะ   แม้พระองค์
<span class="LineNumber"> 017 </span>ก็จงไถและหว่าน   ครั้นไถและหว่านแล้ว   จงบริโภคเถิด.
<span class="LineNumber"> 018 </span>           พระผู้มีพระภาคเจ้าตรัสตอบว่า ดูก่อนพราหมณ์ แม้เราก็ไถและหว่าน
<span class="LineNumber"> 019 </span>ครั้นไถและหว่านแล้วก็บริโภค.
