<span class="LineNumber"> 001 </span>ในการรบ.   ที่ใด  เป็นขอบเขตแรกแห่งภูเขา  พวกนาคย่อมป้องกันที่นั้น. พวกอื่น
<span class="LineNumber"> 002 </span>ที่ยังเหลือก็ป้องกันที่อื่นที่ยังเหลือ.  ก็แล   พวกอสูรนั้น  เช่นเดียวกับเทวดาชั้น
<span class="LineNumber"> 003 </span>ดาวดึงส์     ด้วยสมบัติคืออายุ    ผิวพรรณ    เกียรติยศ    และความเป็นใหญ่  
<span class="LineNumber"> 004 </span>เพราะฉะนั้น  พวกเขาจึงไม่รู้ตัว  ในระหว่างเมื่อดอกแคฝอยบานจึงรู้ว่า  นี่ไม่ใช่
<span class="LineNumber"> 005 </span>เมืองของเทวดา  ดอกปาริฉัตรบานในเมืองของเทวดานั้น    แต่ในที่นี้มีต้นแคฝอย
<span class="LineNumber"> 006 </span>พวกเราถูกพวกสักกะแก่หลอกลวงให้ดื่มสุรา     ก็แลเราจะไปยังเทวนคร
<span class="LineNumber"> 007 </span>พวกเราจักยึดไว้     เราจักรบกับเทวนครนั้น     ดังนี้แล้ว      ขึ้นช้างม้าและรถ
<span class="LineNumber"> 008 </span>จัดทองเงินแก้วมณีและแก้วผลึก  เตรียมรบ  ลั่นกลองอสูร  แยกน้ำในมหาสมุทร
<span class="LineNumber"> 009 </span>ออกเป็น ๒ ส่วน    เตรียมพร้อมอยู่.    พวกอสูรนั้นเริ่มขึ้นภูเขาสิเนรุ    คล้าย
<span class="LineNumber"> 010 </span>แมลงเม่าขึ้นจอมปลวกเมื่อฝนตก.    ในเวลานั้น     พวกอสูรนั้นรบกับพวกนาค
<span class="LineNumber"> 011 </span>เป็นครั้งแรก.  ก็ในการรบนั้น   ผิวหรือหนังของใคร ๆ ไม่ขาด. เลือดก็ไม่ออก. 
<span class="LineNumber"> 012 </span>เป็นเพียงยังกันและกันให้ร้อน       เหมือนพวกเด็กเอาแพะไม้ชนกันอย่างเดียว
<span class="LineNumber"> 013 </span>เท่านั้น.  พวกนาคตั้งร้อยโกฏิ  พันโกฏิรบกับพวกอสูรนั้น    ขับไล่พวกอสูรนั้น
<span class="LineNumber"> 014 </span>ไปสู่เมืองอสูรแล้วกลับมา.
<span class="LineNumber"> 015 </span>           ก็เมื่อใด  พวกอสูรมีกำลัง  เมื่อนั้น   พวกนาคก็ล่าถอยไปร่วมกับพวก
<span class="LineNumber"> 016 </span>ครุฑ  รบในแนวที่  ๒.  แม้ในครุฑเป็นต้นกันอย่างนี้.    แต่เมื่อใดพวกอสูร
<span class="LineNumber"> 017 </span>เหยียบย่ำที่ทั้ง  ๕ แห่งนั้นได้  เมื่อนั้น   ๕  กองพล  ล่าถอยลงมารวมเป็นอันเดียว
<span class="LineNumber"> 018 </span>กัน    ทีนั้นมหาราชทั้ง  ๔ จึงไปกราบทูลความเป็นไปแก่ท้าวสักกะ.   ท้าวสกักะ
<span class="LineNumber"> 019 </span>ฟังคำกราบทูลของมหาราชนั้นแล้ว      จึงเสด็จขึ้นเวชยันตรถ  ๑๕๐  โยชน์ออก
<span class="LineNumber"> 020 </span>ไปเอง   หรือส่งพระโอรสองค์หนึ่งไป.    ก็แลในเวลานั้น   ท้าวสักกะผู้ต้องการ
<span class="LineNumber"> 021 </span>จะส่งพระโอรสไป จึงกล่าวคำเป็นต้นว่า  <B>ดูก่อนพ่อสุวีระ</B>   ดังนี้.
