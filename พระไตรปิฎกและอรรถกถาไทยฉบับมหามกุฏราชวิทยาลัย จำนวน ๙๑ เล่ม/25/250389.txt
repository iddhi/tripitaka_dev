<span class="LineNumber"> 001 </span>                                        <H1>๓.  สูจิโลมสูตร</H1> 
 
<span class="LineNumber"> 002 </span>                         <H1>ว่าด้วยราคะและโทสะมีอัตภาพเป็นเหตุ</H1> 

<span class="LineNumber"> 003 </span>           [๘๐๗]  สมัยหนึ่ง  พระผู้มีพระภาคเจ้าประทับบนเตียงชนิดมีเท้าตรึง
<span class="LineNumber"> 004 </span>ติดกับแม่แคร่  อันเป็นที่ครอบครองของสูจิโลมยักษ์  ในบ้านคยา.
<span class="LineNumber"> 005 </span>           สมัยนั้นแล      ยักษ์ขอขระและยักษ์ชื่อสูจิโลมะเดินผ่านเข้าไปไม่ไกล
<span class="LineNumber"> 006 </span>พระผู้มีพระภาคเจ้า.
<span class="LineNumber"> 007 </span>           ครั้งนั้นแล   ยักษ์ชื่อขระได้พูดกับสูจิโลมยักษ์ว่า  นั่นสมณะ.
<span class="LineNumber"> 008 </span>           นั่นไม่ใช่สมณะ    เป็นสมณะน้อย    แต่จะเป็นสมณะหรือสมณะน้อย
<span class="LineNumber"> 009 </span>เราพอจะรู้ได้.
<span class="LineNumber"> 010 </span>           [๘๐๘]   ครั้งนั้นแล      สูจิโลมยักษ์ได้เข้าไปเฝ้าพระผู้มีพระภาคเจ้า
<span class="LineNumber"> 011 </span>น้อมกายเข้าไปหาพระผู้มีพระภาคเจ้า.
<span class="LineNumber"> 012 </span>           พระผู้มีพระภาคเจ้าทรงกระเถิบถอยพระกายไปเล็กน้อย.
<span class="LineNumber"> 013 </span>           ครั้งนั้นแล    สูจิโลนยักษ์ได้ถามพระผู้มีพระภาคเจ้าว่า    ท่านกลัวเรา
<span class="LineNumber"> 014 </span>หรือ ?   สมณะ.
<span class="LineNumber"> 015 </span>           อาวุโส   เราไม่กลัวท่านเลย   แต่สัมผัสของท่านเลวทราม.
<span class="LineNumber"> 016 </span>           สมณะ   เราจักถามปัญหากะท่าน    ถ้าท่านไม่กล่าวแก้แก่เรา    เราจัก
<span class="LineNumber"> 017 </span>ทำจิตของท่านให้พลุ่งพล่าน   หรือจักฉีกหัวใจของท่าน    หรือจักจับที่เท้าแล้ว
<span class="LineNumber"> 018 </span>เหวี่ยงไปฝั่งโน้นแห่งแม่น้ำคงคา.
<span class="LineNumber"> 019 </span>           อาวุโส   เราไม่เห็นใครเลยในโลก   ทั้งเทวโลก   มารโลก   พรหมโลก
<span class="LineNumber"> 020 </span>ในหมู่สัตว์พร้อมทั้งสมณะ  พราหมณ์  เทวดาและมนุษย์  ที่จะพึงทำจิตของเรา
<span class="LineNumber"> 021 </span>ให้พลุ่งพล่าน    หรือฉีกหัวใจเรา    หรือจับเราที่เท้าแล้วเหวี่ยงไปฝั่งโน้นแห่ง
<span class="LineNumber"> 022 </span>แม่น้ำคงคาได้   อาวุโส   เอาเถอะ   ท่านจงถามตามที่ท่านจำนงเถิด.
