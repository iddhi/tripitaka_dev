<span class="LineNumber"> 001 </span>                                       <H1>๕.  อปาทิฏฐิสูตร</H1> 

<span class="LineNumber"> 002 </span>                     <H1>ว่าด้วยพระอรหันต์  ๔  ทิศทรมานพรหม</H1> 

<span class="LineNumber"> 003 </span>           [๕๗๓]   ข้าพเจ้าได้สดับมาแล้วอย่างนี้ :- 
<span class="LineNumber"> 004 </span>           สมัยหนึ่ง  พระผู้มีพระภาคเจ้าประทับอยู่  ณ พระวิหารเชตวัน   อาราม
<span class="LineNumber"> 005 </span>ของท่านอนาถบิณฑิกเศรษฐี  กรุงสาวัตถี.
<span class="LineNumber"> 006 </span>           ก็โดยสมัยนั้นแล     พรหมองค์หนึ่งได้เกิดทิฐิอันชั่วช้าเห็นปานดังนี้ว่า
<span class="LineNumber"> 007 </span>สมณะหรือพราหมณ์ที่จะพึงมาในพรหมโลกนี้ได้ไม่มีเลย.
<span class="LineNumber"> 008 </span>           [๕๗๔]   ครั้งนั้นแล    พระผู้มีพระภาคเจ้าทรงทราบความปริวิตกแห่ง
<span class="LineNumber"> 009 </span>ใจของพรหมนั้นด้วยพระทัยแล้ว     ทรงหายไปในพระวิหารเชตวันปรากฏแล้ว
<span class="LineNumber"> 010 </span>ในพรหมโลกนั้นเปรียบเหมือนบุรุษมีกำลังพึงเหยียดออกซึ่งแขนที่คู้ไว้     หรือ
<span class="LineNumber"> 011 </span>พึงคู้เข้าซึ่งแขนที่เหยียดออก   ฉะนั้น.
<span class="LineNumber"> 012 </span>           ลำดับนั้นแล   พระผู้มีพระภาคเจ้าประทับนั่งขัดสมาธิในเวหาเบื้องบน
<span class="LineNumber"> 013 </span>ของพรหมนั้น    เข้าเตโชธาตุกสิณแล้ว .
<span class="LineNumber"> 014 </span>           [๕๗๕]  ครั้งนั้นแล  ท่านพระมหาโมคคัลลานะได้มีความคิดเช่นนี้ว่า
<span class="LineNumber"> 015 </span>บัดนี้พระผู้มีพระภาคเจ้าประทับ อยู่  ณ ที่ไหนหนอ.
<span class="LineNumber"> 016 </span>           ท่านพระมหาโมคคัลลานะ       ได้เห็นแล้วแลซึ่งพระผู้มีพระภาคเจ้าผู้
<span class="LineNumber"> 017 </span>ประทับนั่งขัดสมาธิในเวหาเบื้องบนของพรหมนั้น    ทรงเข้าเตโชธาตุกสิณแล้ว
<span class="LineNumber"> 018 </span>ด้วยจักษุเพียงดังทิพย์อันบริสุทธิ์ล่วงจักษุของมนุษย์     ครั้นแล้วได้หายไปใน
<span class="LineNumber"> 019 </span>พระวิหารเชตวัน    ปรากฏแล้วในพรหมโลกนั้น   ปานดังบุรุษมีกำลังพึงเหยียด
<span class="LineNumber"> 020 </span>ออกซึ่งแขนที่คู้เข้า   หรือพึงคู้เข้าซึ่งแขนที่เหยียดออกแล้ว   ฉะนั้น.
