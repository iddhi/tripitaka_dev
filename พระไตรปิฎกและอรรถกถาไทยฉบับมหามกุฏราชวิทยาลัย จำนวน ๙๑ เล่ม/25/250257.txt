<span class="LineNumber"> 001 </span>           ในข้อนั้น    ศรัทธามีความผ่องใสเป็นลักษณะ    หรือมีความปักใจลง
<span class="LineNumber"> 002 </span>เป็นลักษณะ.    บทว่า   <B>พีชํ </B> ได้แก่  พืช  ๕ อย่าง  คือ  พืชเกิดแต่ราก  พืช
<span class="LineNumber"> 003 </span>เกิดแต่ลำต้น     พืชเกิดแต่ข้อ    พืชเกิดแต่ยอด     พืชเกิดแต่เมล็ด     เป็นที่ ๕
<span class="LineNumber"> 004 </span>ทั้งหมดนั้นนับว่า   พืชเกิดแต่เมล็ดทั้งนั้น    เพราะงอกได้. 
<span class="LineNumber"> 005 </span>           ในข้อนั้น   พืชเป็นมูลกสิกรรมของพราหมณ์   แยกออกเป็นสอง  คือ
<span class="LineNumber"> 006 </span>ข้างล่างออกราก  ข้างบนออกหน่อ  ฉันใด  ศรัทธาเป็นมูลกสิกรรมของพระผู้มี
<span class="LineNumber"> 007 </span>พระภาคเจ้า      ข้างล่างมีศีลเป็นราก      ข้างบนมีสมถะและวิปัสสนาเป็นหน่อ
<span class="LineNumber"> 008 </span>ฉันนั้น.   เหมือนอย่างว่า  พืชนั้นรับรสปฐวีธาตุ  อาโปธาตุด้วยราก  ย่อมเติบโต
<span class="LineNumber"> 009 </span>ขึ้นเพื่อรับความแก่สุกแห่งธัญญชาติด้วยก้าน   ฉันใด   ศรัทธานี้รับรสคือสมถะ
<span class="LineNumber"> 010 </span>และวิปัสสนาด้วยรากคือศีล       เติบโตขึ้นเพื่อรับความแก่กล้าแห่งธัญญชาติคือ
<span class="LineNumber"> 011 </span>อริยผล   ด้วยก้านคืออริยมรรค   ฉันนั้น.    อนึ่ง   พืชนั้นตั้งอยู่ในพื้นด้นที่ดี
<span class="LineNumber"> 012 </span>เจริญงอกงามไพบูลย์ด้วยราก  หน่อ  ใบ  ก้านเง่าและใบอ่อน   ให้เกิดน้ำนม
<span class="LineNumber"> 013 </span>ให้สำเร็จเป็นรวงข้าวสาลี   เต็มไปด้วยเมล็ดข้าวสาลีเป็นอันมาก  ฉันใด  ศรัทธานี้ 
<span class="LineNumber"> 014 </span>ก็ฉันนั้น  ตั้งมั่นอยู่ในจิตสันดาน  เจริญงอกงามไพบูลด้วยวิสุทธิ  ๖  ให้เกิด
<span class="LineNumber"> 015 </span>น้ำนมคือญาณทัสสนวิสุทธิ     ให้สำเร็จเป็นพระอรหัตผล     อันเพียบไปด้วย
<span class="LineNumber"> 016 </span>ปฏิสัมภิทาญาณเป็นอเนก.  ด้วยเหตุนั้น  จึงตรัสว่า  <B>สทฺธา  พีชํ</B>   ดังนี้  
<span class="LineNumber"> 017 </span>           หากจะมีคำถามว่า    ก็เมื่อกุศลธรรมกว่า ๕๐ เกิดร่วมกัน   เหตุไรจึง
<span class="LineNumber"> 018 </span>ตรัสว่า  <B>สทฺธา  พีชํ</B> ดังนี้.   แก้ว่า เพราะทำหน้าที่เหมือนพืช.  เหมือนอย่างว่า
<span class="LineNumber"> 019 </span>บรรดากุศลธรรมเหล่านั้น    วิญญาณนั่นแลทำหน้าที่รู้เจ้า   ฉันใด   ศรัทธาก็ทำ
<span class="LineNumber"> 020 </span>หน้าที่เหมือนพืช  (ต้นเหตุ)  ฉันนั้น.   ก็ศรัทธานั้นเป็นมูลเหตุแห่งกุศลธรรม
<span class="LineNumber"> 021 </span>ทั้งปวง.  เหมือนอย่างที่กล่าวไว้ว่า  บทว่า  <B>สทฺธาชาโต  อุปสงฺกมิ </B> ความว่า
<span class="LineNumber"> 022 </span>ศรัทธาเมื่อเข้าไปหา    ย่อมนั่งใกล้ ฯลฯ    และแทงตลอดกุศลธรรมนั้นเห็น
<span class="LineNumber"> 023 </span>ด้วยปัญญา.
