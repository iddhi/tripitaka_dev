<span class="LineNumber"> 001 </span>                             <H1>๖.  โมคคัลลานสังยุต</H1>

<span class="LineNumber"> 002 </span>                               <H1>๑.  สวิตักกปัญหาสูตร</H1> 

<span class="LineNumber"> 003 </span>                            <H1>ว่าด้วยปัญหาเรื่องรูปฌานที่  ๑</H1>

<span class="LineNumber"> 004 </span>          [๕๑๕]  สมัยหนึ่ง  ท่านพระมหาโมคคัลลานะอยู่  ณ  พระวิหาร
<span class="LineNumber"> 005 </span>เชตวันอารามของท่านอนาถบิณฑิกเศรษฐี  กรุงสาวัตถี  ณ ที่นั้นแล  ท่าน
<span class="LineNumber"> 006 </span>พระมหาโมคคัลลานะเรียกภิกษุทั้งหลาย  ภิกษุเหล่านั้นรับคำท่านพระมหา-
<span class="LineNumber"> 007 </span>โมคคัลลานะแล้ว   ท่านพระมหาโมคัลลานะ  ได้กล่าวกะภิกษุเหล่านั้นว่า
<span class="LineNumber"> 008 </span>ดูก่อนผู้มีอายุทั้งหลาย  ขอโอกาส  เมื่อเราหลีกเร้นอยู่ในที่ลับ  ความปริวิตก
<span class="LineNumber"> 009 </span>แห่งใจได้เกิดขึ้นอย่างนี้ว่า  ที่เรียกว่า  ปฐมฌาน ๆ  ดังนี้   ปฐมฌาน  เป็น
<span class="LineNumber"> 010 </span>ไฉนหนอ.  เราได้มีความคิดอย่างนี้ว่า  ภิกษุในพระธรรมวินัยนี้    สงัดจาก
<span class="LineNumber"> 011 </span>กาม   สงัดจากอกุศลธรรม   เข้าปฐมฌานอันมีวิตกวิจาร   มีปีติและสุขเกิด
<span class="LineNumber"> 012 </span>แต่วิเวกอยู่  นี้เรียกว่า  ปฐมฌาน  เราก็สงัดจากกาม  สงัดจากอกุศลธรรม 
<span class="LineNumber"> 013 </span>เข้าปฐมฌานอันมีวิตกวิจาร    มีปีติและสุขเกิดแต่วิเวกอยู่    เมื่อเราอยู่ด้วย 
<span class="LineNumber"> 014 </span>วิหารธรรมนี้  สัญญามนสิการอันประกอบด้วยกามย่อมฟุ้งซ่าน   ครั้งนั้น  
<span class="LineNumber"> 015 </span>พระผู้มีพระภาคเจ้าเสด็จเข้าไปหาเราด้วยพระฤทธิ์     แล้วได้ตรัสว่า   โมค-
<span class="LineNumber"> 016 </span>คัลลานะ ๆ    เธออย่าประมาทปฐมฌาน    จงดำรงจิตไว้ในปฐมฌาน    จง
<span class="LineNumber"> 017 </span>กระทำจิตให้เป็นธรรมเอกผุดขึ้นในปฐมฌาน    จงดำรงจิตไว้ให้มั่นในปฐม-
<span class="LineNumber"> 018 </span>ฌาน   สมัยต่อมา   เราสงัดจากกาม   สงัดจากอกุศลธรรม   เข้าปฐมฌาน
<span class="LineNumber"> 019 </span>อันมีวิตกวิจาร  มีปีติและสุขเกิดแต่วิเวกอยู่  ดูก่อนผู้มีอายุทั้งหลาย  ก็บุคคล
<span class="LineNumber"> 020 </span>เมื่อจะพูดให้ถูก   พึงพูดคำใดว่า   สาวกอันพระศาสดาทรงอนุเคราะห์แล้ว
<span class="LineNumber"> 021 </span>ถึงความเป็นผู้รู้ยิ่งใหญ่   บุคคลเมื่อจะพูดให้ถูกพึงพูดคำนั้นกะเราว่า   สาวก 
<span class="LineNumber"> 022 </span>อันพระศาสดาทรงอนุเคราะห์แล้ว   ถึงความเป็นผู้รู้ยิ่งใหญ่.
<span class="LineNumber"> 023 </span>                                 <I>จบ สวิตักกปัญหาสูตรที่ ๑</I>
