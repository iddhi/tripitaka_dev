<span class="LineNumber"> 001 </span>           [๕๘๗]   ดูก่อนนายคามณี  อนึ่ง  คนบางคนในโลกนี้ละราคะได้  
<span class="LineNumber"> 002 </span>แล้ว   เพราะเป็นผู้ละราคะได้   คนอื่นยั่วก็ไม่โกรธ    คนที่ละราคะได้แล้ว
<span class="LineNumber"> 003 </span>ถูกคนอื่นยั่วให้โกรธก็ไม่แสดงความโกรธให้ปรากฏ ผู้นั้นจึงนับได้ว่า เป็น
<span class="LineNumber"> 004 </span>คนสงบเสงี่ยม.  คนบางคนในโลกนี้ละโทสะได้แล้ว  เพราะเป็นผู้ละโทสะ
<span class="LineNumber"> 005 </span>ได้  คนอื่นยั่วก็ไม่โกรธ   คนที่ละโทสะได้แล้วถูกคนอื่นยั่วให้โกรธ   ก็ไม่
<span class="LineNumber"> 006 </span>แสดงความโกรธ ให้ปรากฏ ผู้นั้นจึงนับได้ว่า เป็นคนสงบเสงี่ยม   คนบางคน
<span class="LineNumber"> 007 </span>ในโลกนี้ละโมหะได้แล้ว     เพราะเป็นผู้ละโมหะได้    คนอื่นยั่วไม่ได้
<span class="LineNumber"> 008 </span>คนที่ละโมหะได้แล้วถูกคนอื่นยั่วให้โกรธ   ก็ไม่แสดงความโกรธปรากฏ
<span class="LineNumber"> 009 </span>ผู้นั้นจึงนับได้ว่า  เป็นคนสงบเสงี่ยม.   ดูก่อนนายคามณี    นี้เป็นเหตุเป็น
<span class="LineNumber"> 010 </span>ปัจจัยทำให้คนบางคนในโลกนี้ถึงความนับว่า  เป็นคนสงบเสงี่ยม   เป็นต้น
<span class="LineNumber"> 011 </span>สงบเสงี่ยมดังนี้.
<span class="LineNumber"> 012 </span>           [๕๘๘]   เมื่อพระผู้มีพระภาคเจ้าตรัสอย่างนี้แล้ว นายจัณฑคามณี
<span class="LineNumber"> 013 </span>ได้กราบทูลพระผู้มีพระภาคเจ้าว่า  ข้าแต่พระองค์ผู้เจริญ  พระธรรมเทศหา
<span class="LineNumber"> 014 </span>ของพระองค์  แจ่มแจ้งยิ่งนัก  พระธรรมเทศนาของพระองค์แจ่มแจ้งยิ่งนัก.
<span class="LineNumber"> 015 </span>พระผู้มีพระภาคเจ้าทรงประกาศธรรมโดยอเนกปริยาย เปรียบเหมือนง่าย
<span class="LineNumber"> 016 </span>ของที่คว่ำ   เปิดของที่ปิด   บอกหนทางให้แก่คนหลงทาง   หรือตามประทีป
<span class="LineNumber"> 017 </span>ในที่มืดด้วยหวังว่า   คนมีจักษุจักเห็นรูป    ฉะนั้น   ข้าแต่พระองค์ผู้เจริญ 
<span class="LineNumber"> 018 </span>ข้าพระองค์นี้ขอถึงพระผู้มีพระภาคเจ้า   กับทั้งพระธรรมและพระภิกษุสงฆ์
<span class="LineNumber"> 019 </span>ว่าเป็นสรณะ   ขอพระผู้มีพระภาคเจ้าโปรดทรงจำข้าพระองค์ว่าเป็นอุบาสก 
<span class="LineNumber"> 020 </span>ผู้ถึงพระรัตนตรัยเป็นสรณะจนตลอดชีวิต   ตั้งแต่วันนี้เป็นต้นไป.
<span class="LineNumber"> 021 </span>                                      <I>จบ  จัณฑสูตรที่  ๑</I>
