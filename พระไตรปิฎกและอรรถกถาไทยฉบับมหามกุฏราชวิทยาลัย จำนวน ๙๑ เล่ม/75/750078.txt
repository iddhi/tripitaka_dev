<span class="LineNumber"> 001 </span>         ได้ยินว่า    เมื่อวิสสุกรรมเทพบุตรนิรมิตสิ่งทั้งปวงที่เป็นเครื่องใช้สอย 
<span class="LineNumber"> 002 </span>ของพวกบรรพชิตอย่างนี้   คือ   นิรมิตอาศรมอันประดับด้วยกุฎีที่เร้นที่จงกรม
<span class="LineNumber"> 003 </span>เป็นต้น   อันดารดาษไปด้วยต้นไม้มีดอกและผล   อันเป็นที่รื่นรมย์ใจ  มีสระ-
<span class="LineNumber"> 004 </span>น้ำใสสะอาดปราศจากพาลมฤคและเสียงสกุณชาติที่น่ากลัว      สมควรแก่ความ
<span class="LineNumber"> 005 </span>สงบสงัด    จัดแจงแผ่นกระดานสำหรับยึดในที่สุดทั้งสองของจงกรมอันประดับ
<span class="LineNumber"> 006 </span>แล้ว   นิรมิตแผ่นศิลามีพื้นเสมอกัน  มีสีดังถั่วเขียวไว้ในท่ามกลางแห่งที่จงกรม
<span class="LineNumber"> 007 </span>เพื่อประโยชน์แก่การนั่ง     นิรมิตบริขารของดาบสมีชฎา  มณฑล   ผ้าคากรอง
<span class="LineNumber"> 008 </span>ไม้สามขา   และเต้าน้ำเป็นต้นไว้ภายในบรรณศาลา   นิรมิตหม้อน้ำสำหรับดื่ม
<span class="LineNumber"> 009 </span>สังข์ตักน้ำดื่ม   และขันตักน้ำไว้ในมณฑป   นิรมิตกระเบื้องถ่านเพลิง   และฟืน
<span class="LineNumber"> 010 </span>เป็นต้นไว้ในโรงไฟ  แล้วจารึกอักษรไว้ที่ฝาบรรณศาลาว่า  ใคร ๆ ผู้ต้องการ
<span class="LineNumber"> 011 </span>บวช จงถือเอาบริขารเหล่านี้บวชเถิด  ดังนี้    แล้วไปสู่เทวโลกตามเดิม.
<span class="LineNumber"> 012 </span>         สุเมธบัณฑิต     เลือกหาที่อันเป็นผาสุกอันสมควรแก่ที่อยู่ของตนตาม
<span class="LineNumber"> 013 </span>แนวแห่งซอกเขาที่ชายป่าหิมวันต์   เห็นอาศรมบทอันวิสสุกรรมเทพบุตรนิรมิต 
<span class="LineNumber"> 014 </span>ไว้ซึ่งท้าวสักกะประทานให้   อันเป็นที่น่ารื่นรมย์ที่คุ้งแม่น้ำ   แล้วจึงไปในที่สุด
<span class="LineNumber"> 015 </span>แห่งที่จงกรมไม่เห็นรอยเท้า   จึงคิดว่า   บรรพชิตผู้อยู่ประจำไปแสวงหาภิกษา
<span class="LineNumber"> 016 </span>ในหมู่บ้านใกล้ ๆ จักเป็นผู้มีร่างกายเหน็ดเหนื่อยแล้วกลับมาเข้าไปสู่บรรณศาลา
<span class="LineNumber"> 017 </span>ดังนี้    เราคอยสักหน่อยหนึ่ง   เห็นว่าชักช้ามาก  จึงเปิดประตูบรรณศาลา  ด้วย
<span class="LineNumber"> 018 </span>คิดว่า  เราจักรู้   แล้วเข้าไปภายในแลดูข้างนี้ข้างโน้นแล้ว   อ่านอักษรทั้งหลายที่ 
<span class="LineNumber"> 019 </span>ฝาใหญ่แล้วคิดว่า  บริขารเหล่านี้สมควรแก่เรา  เราจักถือเอาบริขารเหล่านั้นบวช
<span class="LineNumber"> 020 </span>ดังนี้   จึงละคู่ผ้าสาฎกที่ตนนุ่งและห่มเสีย    ด้วยเหตุนั้น     พระผู้มีพระภาคเจ้า
<span class="LineNumber"> 021 </span>จึงตรัสว่า  <B>สาฏกํ  ปชหึ   ตตฺถ</B>    เป็นต้น  (เราละผ้าสาฎกอันประกอบด้วยโทษ
<span class="LineNumber"> 022 </span>๙  อย่างในที่นั้น )    อธิบายว่า    ดูก่อนสารีบุตร   เราเข้าไปด้วยอาการอย่างนี้
