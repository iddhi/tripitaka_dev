<span class="LineNumber"> 001 </span>มนสิการฌานนั้นโดยความสงบแม้ก็จริง  ถึงอย่างนั้น   การคำนึง การประมวลมา
<span class="LineNumber"> 002 </span>มนสิการนั้นย่อมไม่มีแก่พระโยคีนั้นว่า  เราจักนึกถึง  เราจักเข้า  เราจักอธิฐาน
<span class="LineNumber"> 003 </span>เราจักออก  เราจักพิจารณาฌานนั้น    ดังนี้. 
<span class="LineNumber"> 004 </span>         ถามว่า   เพราะเหตุไร ?
<span class="LineNumber"> 005 </span>         ตอบว่า  เพราะเนวสัญญานาสัญญายตนะเป็นธรรมสงบกว่า   ประณีต
<span class="LineNumber"> 006 </span>กว่าอากิญจัญญายตนะ.
<span class="LineNumber"> 007 </span>         เหมือนอย่างว่า  พระราชาเสด็จขึ้นทรงบนคอช้างตัวประเสริฐ   เสด็จ
<span class="LineNumber"> 008 </span>เที่ยวไปในทางพระนคร     โดยอานุภาพแห่งพระราชาผู้เป็นใหญ่     ทรงทอด
<span class="LineNumber"> 009 </span>พระเนตรคนมีศิลปะมีช่างแกะสลักงาเป็นต้นนุ่งผ้าผืนหนึ่ง    โผกผ้าผืนหนึ่งที่
<span class="LineNumber"> 010 </span>ศีรษะทะมัดทะแมงมีตัวเกลื่อนกล่นด้วยผงงาเป็นต้นกำลังทำศิลปะแกะสลักงา
<span class="LineNumber"> 011 </span>เป็นต้นมิใช่น้อย    ก็ทรงพอพระทัยในความฉลาดของช่างเหล่านั้น     อย่างนี้ว่า
<span class="LineNumber"> 012 </span>น่าอัศจรรย์หนอ อาจารย์ผู้ฉลาดสามารถกระทำศิลปะทั้งหลายชื่อแม้เช่นนี้ได้
<span class="LineNumber"> 013 </span>ดังนี้  แต่มิได้มีพระดำริอย่างนี้ว่า  โอหนอ    ตัวเราก็พึงสละราชสมบัติแล้วเป็น
<span class="LineNumber"> 014 </span>นักศิลปะเช่นนี้ ดังนี้  ข้อนั้นเป็นเพราะเหตุไร  เพราะความที่ราชสมบัติมีค่ามาก
<span class="LineNumber"> 015 </span>พระองค์ก็ทรงเสด็จผ่านนักศิลปะทั้งหลายไป   ฉันใด  พระโยคาวจร  ก็ฉันนั้น
<span class="LineNumber"> 016 </span>เหมือนกัน    ย่อมมนสิการสมาบัตินั้นโดยสงบแม้ก็จริง    ถึงอย่างนั้น    ท่านก็ไม่
<span class="LineNumber"> 017 </span>คำนึง  ไม่ประมวลมา  ไม่มนสิการว่า เราจักนึกถึง จักเข้าสมาบัติ จักอธิษฐาน
<span class="LineNumber"> 018 </span>จักออก     จักพิจารณาสมาบัตินี้    ดังนี้    เมื่อมนสิการสมาบัตินั้นโดยสงบอยู่
<span class="LineNumber"> 019 </span>ย่อมบรรลุสัญญาถึงอัปปนาอันละเอียดอย่างยิ่งนั้นโดยนัยที่กล่าวไว้ในกาลก่อน
<span class="LineNumber"> 020 </span>นั่นแหละ   ชื่อว่า <B>เนวสัญญีนาสัญญี</B>    ย่อมมีด้วยสมาบัติใด    ตรัสเรียกสมาบัติ
<span class="LineNumber"> 021 </span>นั้นว่า  พระโยคีย่อมเจริญสมาบัติมีสังขารที่เหลือเป็นอารมณ์  ดังนี้.
