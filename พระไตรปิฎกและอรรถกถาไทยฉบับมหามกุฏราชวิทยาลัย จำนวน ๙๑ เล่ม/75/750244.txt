<span class="LineNumber"> 001 </span>สามารถให้ภวังค์ไหว ย่อมมีในขณะเดียวกันนั่นแหละไม่ก่อนไม่หลังกันฉันนั้น.
<span class="LineNumber"> 002 </span>ลำดับนั้น     มหาจิตนี้ก็เกิดขึ้นในอารมณ์อย่างใดอย่างหนึ่งแห่งอารมณ์เหล่านั้น 
<span class="LineNumber"> 003 </span>อันติดต่อกันไปแห่งอาวัชชนจิตเป็นต้น      ที่ตัดภวังค์แล้วเกิดขึ้นในจักขุทวาร
<span class="LineNumber"> 004 </span>เป็นต้น   มีโวฏฐานจิต*เป็นที่สุด  แต่ว่าในมโนทวารล้วน ๆ ไม่มีกิจกระทบกับ
<span class="LineNumber"> 005 </span>ประสาท  โดยปกติอารมณ์เหล่านี้  ย่อมมาสู่คลองด้วยสามารถแห่งรูปที่เห็นแล้ว
<span class="LineNumber"> 006 </span>เสียงที่ฟังแล้ว   กลิ่นที่ดมแล้ว   รสที่ลิ้มแล้ว   กายที่กระทบแล้วเท่านั้น.
<span class="LineNumber"> 007 </span>         ถามว่า  อารมณ์เหล่านี้มาสู่คลอง  (มโนทวาร)  อย่างไร.
<span class="LineNumber"> 008 </span>         ตอบว่า  บุคคลบางคนในโลกนี้  กระทำประทักษิณมหาเจดีย์ประดับ-
<span class="LineNumber"> 009 </span>ตกแต่งแล้ว  ฉาบทาด้วยปูนขาว  วิจิตรด้วยสีมีหรดาลและมโหศิลาเป็นต้น มีการ
<span class="LineNumber"> 010 </span>ปักธงชัยและธงแผ่นผ้ามีประการต่าง  ๆ    ผูกพวงดอกไม้ล้อมประทีปและมาลัย
<span class="LineNumber"> 011 </span>รุ่งโรจน์อยู่ด้วยสิริอันรื่นรมย์ใจอย่างยิ่ง    ไหว้ด้วยเบญจางคประดิษที่ฐานพระ- 
<span class="LineNumber"> 012 </span>เจดีย์ ๑๖ ชั้น  แล้วยืนประคองอัญชลี   แลดูอยู่ถือปีติพระพุทธเจ้าเป็นอารมณ์
<span class="LineNumber"> 013 </span>เมื่อบุคคลนั้นเห็นพระเจดีย์  ยังปีติมีพระพุทธเจ้าเป็นอารมณ์  ให้เกิดขึ้นอย่าง
<span class="LineNumber"> 014 </span>นี้แล้ว ภายหลังไปในที่ใดที่หนึ่ง นั่งในที่พักเป็นที่พักในเวลากลางคืนและกลางวัน
<span class="LineNumber"> 015 </span>รำพึงอยู่   มหาเจดีย์ที่ประดับตกแต่งแล้ว   เช่นเดียวกับที่มาสู่คลองในจักขุทวาร
<span class="LineNumber"> 016 </span>นั่นแหละ      เป็นเหมือนเวลาที่กระทำประทักษิณแล้วไหว้พระเจดีย์ฉะนั้น
<span class="LineNumber"> 017 </span>รูปารมณ์ย่อมมาสู่คลองด้วยสามารถแห่งรูปที่ตนเห็นมาก่อน  ด้วยประการฉะนี้.  
<span class="LineNumber"> 018 </span>         อนึ่ง  เมื่อบุคคลฟังเสียงพระธรรมกถึกผู้กล่าวธรรมกถาด้วยเสียงอัน
<span class="LineNumber"> 019 </span>ไพเราะ    หรือฟังเสียงนักสวดซึ่งสวดอยู่ด้วยเสียงไพเราะ     ภายหลังไปนั่งใน
<span class="LineNumber"> 020 </span>ที่ใดที่หนึ่ง แล้วรำพึงอยู่ ธรรมกถา หรือเสียงสรภัญญะ เป็นเหมือนมาสู่คลอง
<span class="LineNumber"> 021 </span>ในโสตทวาร    และเหมือนเวลาให้สาธุการแล้วฟังธรรม   ฉะนั้น     สัททารมณ์
<span class="LineNumber"> 022 </span>ย่อมมาสู่คลองด้วยสามารถแห่งเสียงที่ฟังแล้ว   ด้วยประการฉะนี้.
<span class='footnote'>* โวฏฐัพพนจิต</span>
