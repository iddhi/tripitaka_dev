<span class="LineNumber"> 001 </span>๗  แห่ง  พึงทำภาวนาวิธีทั้งหมดอันมีอัปปนาโกศล  ๑๐  อย่าง  ไม่ให้ตกหล่น
<span class="LineNumber"> 002 </span>พึงปฏิบัติเพื่อบรรลุฌาน เนื้อความสังเขปมีเพียงนี้. ส่วนความพิสดาร พึงทราบ
<span class="LineNumber"> 003 </span>โดยนัยที่กล่าวไว้ในวิสุทธิมรรค. อนึ่ง ในกสิณแม้อื่นจากนี้  ก็พึงทราบเหมือน
<span class="LineNumber"> 004 </span>ในปฐวีกสิณนี้ จริงอยู่  วิธีทั้งหมดแห่งกรรมฐานทั้งปวงแห่งวิธิการเจริญภาวนา 
<span class="LineNumber"> 005 </span>ข้าพเจ้าถือเอาโดยนัยแห่งอรรถกถาแล้วขยายให้พิสดารในวิสุทธิมรรคแล้ว  จะมี
<span class="LineNumber"> 006 </span>ประโยชน์อะไรด้วยวิธีการเจริญกรรมฐานนั้นในวิธีการที่จะกล่าวซ้ำอีกในที่นั้น ๆ
<span class="LineNumber"> 007 </span>เพราะฉะนั้น    ข้าพเจ้าจักไม่ขยายความอีก.   แต่ว่า   ข้าพเจ้าจักไม่ทำเนื้อความ
<span class="LineNumber"> 008 </span>ที่มาในพระบาลีในหนหลัง  ให้ตกหล่นจะพรรณนาตามลำดับบทติดต่อกันไป.
<span class="LineNumber"> 009 </span>         บทว่า  <B>ตสฺมึ   สมเย</B>  ความว่า ในสมัยที่เข้าปฐมฌานอยู่นั้น  ธรรม
<span class="LineNumber"> 010 </span>๕๖  ตามลำดับมีประการตามที่กล่าวในกามาวจรกุศลจิตดวงหนึ่งเหล่านี้ คือ
<span class="LineNumber"> 011 </span><B>ผัสสะ ฯลฯ    อวิกเขปะ</B>  ย่อมมี  ก็ความแปลกกันในปฐมฌานนี้มีอย่างเดียว
<span class="LineNumber"> 012 </span>คือ   ธรรม  ๕๖  เหล่านั้นเป็นกามาพจร   ธรรม  ๕๖  ที่กล่าวนี้เป็นมหัคคตะ
<span class="LineNumber"> 013 </span>เป็นรูปาวจร   ธรรมที่เหลือนอกจากนี้เป็นเช่นเดียวกันทั้งนั้น  ส่วนเยวาปนก-
<span class="LineNumber"> 014 </span>ธรรมและธรรม ๔ อย่างมีฉันทะเป็นต้น   ย่อมหาได้ในฌานนี้.  โกฏฐาสวาระ
<span class="LineNumber"> 015 </span>และสุญญตวาระ    ย่อมเป็นไปตามปกตินั่นแหละ ดังนี้แล.
<span class="LineNumber"> 016 </span>                                     <I>ปฐมฌานจบ</I>
 
<span class="LineNumber"> 017 </span>                             <H1>อธิบายทุติยฌาน</H1>    

<span class="LineNumber"> 018 </span>         พึงทราบวินิจฉัยในนิทเทสแห่งทุติยฌาน ต่อไป
<span class="LineNumber"> 019 </span>         บทว่า <B>วิตกฺกวิจารานํ  วูปสมา</B>  (เพราะวิตกวิจารสงบ)  ความว่า
<span class="LineNumber"> 020 </span>ความสงบ คือ  เพราะความก้าวล่วงธรรมทั้ง ๒ เหล่านี้ คือ  วิตกและวิจาร
<span class="LineNumber"> 021 </span>มีอธิบายว่า  เพราะความที่วิตกและวิจารไม่ปรากฏในฌานที่  ๒ ในบรรดาฌาน
