<span class="LineNumber"> 001 </span><B>ญาณ.</B>  ธรรม คือ นามและรูปเหล่าใดพึงเกิดขึ้นในรูปธาตุบ้าง   อรูปธาตุบ้าง
<span class="LineNumber"> 002 </span>ธรรมเหล่านั้นย่อมดับ  คือ   ย่อมสงบ  ย่อมถึงการตั้งอยู่ ไม่ได้    ย่อมระงับไป 
<span class="LineNumber"> 003 </span>ในที่นั้นแหละ เพราะการดับไปแห่งอภิสังขารวิญญาณ  ด้วยอรหัตมรรคญาณ
<span class="LineNumber"> 004 </span>เมื่อพระอรหันต์กำลังปรินิพพานด้วยอนุปาทิเสสนิพพานธาตุ   ธรรมเหล่านี้ คือ
<span class="LineNumber"> 005 </span>ปัญญา  สติ  นาม  และรูป   ย่อมดับ  คือ  ย่อมสงบ   ย่อมถึงการยังอยู่ไม่ได้
<span class="LineNumber"> 006 </span>ย่อมระงับไปในที่นั้น   เพราะการดับไปแห่งวิญญาณดวงสุดท้าย  (คือ  จุติจิต )
<span class="LineNumber"> 007 </span>ดังนี้  วินิจฉัยในนิมิต  (คือความเป็นไปแห่งขันธ์ ๕)   เท่านี้.
<span class="LineNumber"> 008 </span>         พึงทราบวินิจฉัยในคำว่า  <B>ปฏิปทา</B>  และ<B>อธิปติ</B>    นี้ต่อไป.
<span class="LineNumber"> 009 </span>         ถามว่า  ปฏิปทาย่อมหวั่นไหว  หรือไม่หวั่นไหว ?
<span class="LineNumber"> 010 </span>         ตอบว่า  ย่อมหวั่นไหว.
<span class="LineNumber"> 011 </span>         ก็มรรคแม้ทั้ง  ๔  ของพระตถาคต      และพระสารีบุตรเถระได้เป็น
<span class="LineNumber"> 012 </span>สุขาปฏิปทา   ขิปปาภิญญา     มรรคแรกของพระมหาโมคคัลลานเถระเป็น
<span class="LineNumber"> 013 </span>สุขาปฏิปทา  ขิปปาภิญญา   แต่มรรค  ๓  เบื้องบนของท่านเป็นทุกขาปฏิปทา
<span class="LineNumber"> 014 </span>ขิปปาภิญญา  เพราะเหตุไร ?  เพราะท่านถูกความหลับครอบงำ.
<span class="LineNumber"> 015 </span>         ได้ยินว่า    พระสัมมาสัมพุทธเจ้าเฝ้าดูพระเถระดุจเป็นเด็กน้อยตลอด
<span class="LineNumber"> 016 </span>๗ วัน. แม้พระเถระก็นั่งหลับอยู่ตลอดวัน ครั้งนั้น   พระศาสดาตรัสกะท่านว่า
<span class="LineNumber"> 017 </span>ดูก่อนโมคคัลลานะ  เธอโงกง่วงหรือ ดูก่อนโมคคัลลานะ  เธอโงกง่วงหรือหนอ
<span class="LineNumber"> 018 </span>เป็นต้น.<SUP>๒</SUP>    ปฏิปทาของพระสาวกผู้บรรลุมหาอภิญญาแม้เห็นปานนี้ยังหวั่นไหว
<span class="LineNumber"> 019 </span>ปฏิปทาของพระสาวกที่เหลือจักไม่หวั่นได้อย่างไร.
<span class="LineNumber"> 020 </span>         จริงอยู่  <B>มรรค  ๔</B>  ของภิกษุบางรูปเป็นทุกขาปฏิปทา  ทันธาภิญญา
<span class="LineNumber"> 021 </span>บางรูปเป็นทุกขาปฏิปทา ขิปปาภิญญา  บางรูปเป็นสุขาปฏิปทา  ทันธาภิญญา
<span class='footnote'>๑.  ขุ.  จูนิทเทส  เล่ม  ๓๐.  ๘๙/๒๒       ๒.  อํ.  สตฺตก  เล่ม  ๒๓.  ๕๘/๘๗</span>
