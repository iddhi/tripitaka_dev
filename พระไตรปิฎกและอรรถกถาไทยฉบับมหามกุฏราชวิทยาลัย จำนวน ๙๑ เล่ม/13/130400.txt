<span class="LineNumber"> 001 </span>         ก็ในอภิภายตนะ  ๔  เหล่านี้   ปริตตอภิภายตนะมาด้วยอำนาจวิตกจริต 
<span class="LineNumber"> 002 </span>อัปปมาณอภิภายตนะมาด้วยอำนาจโมหจริต    สุวรรณอภิภายตนะมาด้วยอำนาจ
<span class="LineNumber"> 003 </span>โทสจริต   ทุพพรรณอภิภายตนะมาด้วยอำนาจราคจริต.    จริงอยู่ อภิภายตนะ
<span class="LineNumber"> 004 </span>เหล่านี้    เป็นสัปปายะของผู้มีจริตเหล่านี้.    แม้ความที่อภิภายตนะเป็นสัปปายะ
<span class="LineNumber"> 005 </span>นั้น  กล่าวไว้พิสดารแล้วในจริตนิเทสในวิสุทธิมรรค.
<span class="LineNumber"> 006 </span>         พึงทราบวินัยในอภิภายตนะที่ ๕ เป็นต้นดังต่อไปนี้    บทว่า  <B>นีลานิ</B>
<span class="LineNumber"> 007 </span>ท่านกล่าวไว้โดยรวมทั้งหมด. บทว่า <B>นีลวณฺณานิ</B> ท่านกล่าวโดยวรรณะ.บทว่า
<span class="LineNumber"> 008 </span><B>นีลนิทสฺสนานิ</B> ท่านกล่าวโดยตัวอย่าง     ท่านอธิบายว่าวรรณะที่ไม่เจือกันที่
<span class="LineNumber"> 009 </span>ไม่ปรากฏช่องว่าง  ปรากฏว่ามีสีเขียวเป็นอันเดียวกัน . ส่วนคำว่า  <B>นีลนิภาสานิ</B>
<span class="LineNumber"> 010 </span>นี้  ท่านกล่าวไว้โดยอำนาจโอภาส.     อธิบายว่า   มีแสงสีเขียวคือประกอบด้วย
<span class="LineNumber"> 011 </span>รัศมีเขียว.  ด้วยบทนี้ท่านแสดงความที่วรรณะเหล่านั้นบริสุทธิ์.   จริงอยู่ ท่าน
<span class="LineNumber"> 012 </span>กล่าวว่าอภิภายตนะ ๔ เหล่านี้ไว้โดยวรรณบริสุทธิ์เท่านั้น.    บทว่า <B>อุมฺมาร- 
<span class="LineNumber"> 013 </span>ปุปฺผํ</B>  ความว่า  จริงอยู่ดอกไม้นี้สนิทอ่อนนุ่ม   แม้ที่เห็น ๆ กัน อยู่  ก็สีเขียว
<span class="LineNumber"> 014 </span>ทั้งนั้น  ส่วนดอกกัณณิกาเขาเป็นต้น   ที่เห็น ๆ กันอยู่ก็ขาว เพราะฉะนั้นท่าน
<span class="LineNumber"> 015 </span>จึงถือเอาดอกผักตบนี้เท่านั้น       ดอกกัณณิกาเขาท่านหาถือเอาไม่.     บทว่า
<span class="LineNumber"> 016 </span><B>พาราณเสยฺยกํ</B> แปลว่า ที่เกิดในกรุงพาราณสีได้ยินว่าในกรุงพาราณสีนั้น  ทั้ง 
<span class="LineNumber"> 017 </span>ฝ้ายก็อ่อน  ทั้งคนกรอด้าย  ทั้งช่างทอก็ฉลาด.     แม้น้ำก็สะอาดสนิท  เพราะ
<span class="LineNumber"> 018 </span>ฉะนั้นผ้านั้นจึงเกลี้ยงทั้งสองข้าง  คือในข้างทั้งสองก็เกลี้ยงปรากฏว่าอ่อนสนิท.
<span class="LineNumber"> 019 </span>แม้ในคำว่า  <B>ปิตานิ</B>  เป็นต้น  ก็พึงทราบเนื้อความโดยนัยนี้แล.  เมื่อจะกำหนด
<span class="LineNumber"> 020 </span>นีลกสิณ  ย่อมกำหนดนิมิตในสีเขียว.  ก็การกระทำกสิณก็ดี    การบริกรรมก็ดี
<span class="LineNumber"> 021 </span>อัปปนาวิธีก็ดี  ในที่นี้มีอาทิว่า  <B>ปุปฺผสฺมึ  วา  วตฺถสฺมึ  วา  วณฺณธาตุยาอ  วา</B>
<span class="LineNumber"> 022 </span>ทั้งหมดมีนัยที่กล่าวไว้โดยพิสดารแล้วในวิสุทธิมรรค.
