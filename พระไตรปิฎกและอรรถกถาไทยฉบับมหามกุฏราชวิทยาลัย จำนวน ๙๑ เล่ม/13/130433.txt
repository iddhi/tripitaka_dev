<span class="LineNumber"> 001 </span>         บทว่า <B>มา  เหวํ อานนฺท  อวจ</B> ได้แก่ อานนท์ เธออย่าพูดอย่างนั้น.   
<span class="LineNumber"> 002 </span>พระผู้มีพระภาคเจ้าตรัสว่า     เธอไม่ควรพูดว่า  นี่นครเล็ก   ความจริง    เรา
<span class="LineNumber"> 003 </span>ตถาคตมาที่นครนี้  ด้วยความอุตสาหะอย่างใหญ่    ด้วยความบากบั่นอย่างใหญ่
<span class="LineNumber"> 004 </span>ยืน นั่ง  หลายครั้ง  ก็เพื่อจะกล่าวถึงสมบัติของนครนี้โดยแท้    แล้วจึงตรัสว่า
<span class="LineNumber"> 005 </span><B>ภูตปุพฺพํ</B> เป็นต้น.
<span class="LineNumber"> 006 </span>         บทว่า <B>สุภิกฺขา</B>  ได้แก่  สมบูรณ์ด้วยของเคี้ยวและของกิน.     บทว่า
<span class="LineNumber"> 007 </span><B>หตฺถิสทฺเทน</B>  ความว่า  เมื่อช้างเชือกหนึ่งร้องขึ้น  ช้าง  ๘๔,๐๐๐  เชือกก็ร้อง
<span class="LineNumber"> 008 </span>ตาม   ดังนั้น  กุสาวดีราชธานี  จึงไม่สงัดจากเสียงช้าง.  จากเสียงม้าก็เหมือนกัน.  
<span class="LineNumber"> 009 </span>ก็สัตว์ทั้งหลายในราชธานีนี้มีบุญ    มีรถที่เทียมด้วยม้าสินธพ  ๔ ตัว   ตามกัน
<span class="LineNumber"> 010 </span>และกันสัญจรไปในระหว่างถนน    ฉะนั้น จึงชื่อว่าไม่สงัดด้วยเสียงรถ.  อนึ่ง
<span class="LineNumber"> 011 </span>ดุริยางค์  มีกลองเป็นต้น   ในนครนั้นก็ย่ำกันอยู่เป็นนิตย์.  ดังนั้น  จึงชื่อว่าไม่
<span class="LineNumber"> 012 </span>สงัดจากเสียงกลองเป็นต้น.  บรรดาบทเหล่านั้น    บทว่า <B>สมฺมสทฺโท</B>  ได้แก่
<span class="LineNumber"> 013 </span>เสียงกังสดาล.  บทว่า  <B>ตาลสทฺโท</B>   ได้แก่ เสียงตาลที่เคาะด้วยมือและตาลราง
<span class="LineNumber"> 014 </span>สี่เหลียน. บางอาจารย์ กล่าวว่า  <B>กูฏเภริสทฺโท</B> เสียงกลองกูฏ ดังนี้ก็มี.  บทว่า
<span class="LineNumber"> 015 </span><B>อสถ  ปิวถ  ขาทถ</B>  แปลว่า  จงกิน  จงดื่ม  จงเคี้ยว.  ก็ในเรื่องนี้มีความสังเขป
<span class="LineNumber"> 016 </span>ดังนี้.  กุสาวดีราชธานี    ไม่สงัดจากเสียงที่สิบนี้ว่า    เชิญบริโภคเถิด   ท่านผู้
<span class="LineNumber"> 017 </span>เจริญ  มีเสียงไม่ขาดเลย.   พระผู้มีพระภาคเจ้าทรงแสดงว่า      ในนครอื่น ๆ มี
<span class="LineNumber"> 018 </span>เสียงเห็นปานนี้ว่า   พวกเจ้าจงทิ้งหยากเยื่อ   จงถือจอบ   จงถือกระเช้า    เราจัก
<span class="LineNumber"> 019 </span>ไปแรมคืน  พวกเจ้าจงถือห่อข้าวสาร   จงถือห่อข้าวสุก  จงให้จัดโล่และอาวุธ
<span class="LineNumber"> 020 </span>ดังนี้ฉันใด  ในกุสาวดีนี้หามีเสียงเห็นปานนี้ฉันนั้นไม่.     ก็แลครั้นตรัสว่าจาก
<span class="LineNumber"> 021 </span>เสียงที่สิบ  ดังนี้แล้ว      ทรงจบมหาสุทัสสนสูตรทั้งหมดว่า     ดูก่อนอานนท์
<span class="LineNumber"> 022 </span>กุสาวดีราชธานีล้อมรอบด้วยกำแพง ๗  ชั้นแล้ว  จึงตรัสว่า  <B>คจฺฉ  ตฺวํ  อานนฺท</B>
<span class="LineNumber"> 023 </span>ดังนี้เป็นต้น.
