<span class="LineNumber"> 001 </span>ภาคเจ้า    พระนามว่าปทุมุตตระ   มีภิกษุแสนรูป   เป็นบริวาร   ทรงกระทำการ 
<span class="LineNumber"> 002 </span>สงเคราะห์พระชนกประทับอยู่  ณ ราชธานีหังสวดี.
<span class="LineNumber"> 003 </span>         ส่วนพระกนิฏฐาของพระปทุมุตตระนั้น   พระนามว่า  สุมนกุมาร   พระ
<span class="LineNumber"> 004 </span>ราชาได้พระราชทานบ้านส่วยแก่พระราชกุมาร  ในท้องที่ประมาณ  ๒,๐๐๐  โยชน์
<span class="LineNumber"> 005 </span>จากหังสวดีนคร    พระสุมนกุมารนั้น    บางครั้งบางคราวเสด็จมาเฝ้าพระชนก
<span class="LineNumber"> 006 </span>และศาสดา  อยู่มาวันหนึ่ง ชายแดนกำเริบ สุมนกุมารทรงส่งข่าวให้พระราชบิดา
<span class="LineNumber"> 007 </span>ทรงทราบว่า   ชายแดนกำเริบ   พระราชบิดาทรงส่งกลับไปว่า   เราตั้งเธอไว้  ณ
<span class="LineNumber"> 008 </span>ที่นั้นเพราะอะไร   พระราชกุมารนั้นเสด็จออกปราบโจรจนสงบ   แล้วจึงทรงส่ง
<span class="LineNumber"> 009 </span>ข่าวให้พระราชบิดาทรงทราบว่า   โจรสงบแล้ว   พระเจ้าข้า   พระราชบิดาทรง
<span class="LineNumber"> 010 </span>พอพระทัย   ตรัสว่า   โอรสของเราจงมาโดยเร็วเถิด   พระโอรสนั้นได้มีอำมาตย์
<span class="LineNumber"> 011 </span>ประมาณ  ๑,๐๐๐  ในระหว่างทาง  พระองค์ได้ทรงปรึกษากับอำมาตย์เหล่านั้นว่า
<span class="LineNumber"> 012 </span>พระชนกของเราทรงพอพระทัย       หากพระชนกจะพระราชประทานพรแก่เรา
<span class="LineNumber"> 013 </span>เราจะเอาอะไรดี   ลำดับนั้น  อำมาตย์บางพวกทูลว่า  ขอพระองค์จงรับ  ช้าง  ม้า
<span class="LineNumber"> 014 </span>ชนบท   แก้ว ๗ ประการเถิด   อีกพวกหนึ่งทูลว่า      พระองค์เป็นโอรสของผู้
<span class="LineNumber"> 015 </span>เป็นใหญ่ในแผ่นดิน    ทรัพย์ของพระองค์ก็หาได้ไม่ยาก  อนึ่ง  แม้พระองค์ได้
<span class="LineNumber"> 016 </span>ทรัพย์แล้วก็ควรสละทรัพย์ทั้งหมดนั้นไป     พระองค์ควรทรงถือเอาบุญเท่านั้น
<span class="LineNumber"> 017 </span>ไป  เพราะฉะนั้น  เมื่อพระราชาพระราชประทานพร ขอพระองค์จงทรงรับพร
<span class="LineNumber"> 018 </span>เพื่อบำรุงพระผู้มีพระภาคเจ้า     พระนามว่า  ปทุมุตตระ    ตลอด ๓ เดือนเถิด
<span class="LineNumber"> 019 </span>พระเจ้าข้า     พระราชกุมารนั้น       ตรัสว่า     พวกท่านเป็นกัลยาณมิตรของเรา
<span class="LineNumber"> 020 </span>เรามิได้มีความคิดนี้เลย   ก็พวกท่านทำให้เราเกิดความคิด    เราจักทำอย่างนั้น
<span class="LineNumber"> 021 </span>แล้วเสด็จไปกราบบังคมพระชนก     พระชนกทรงกอด  แล้วจุมพิตที่พระเศียร
<span class="LineNumber"> 022 </span>ตรัสว่า  ลูกรัก  พ่อจะให้พรแก่ลูก  ดังนี้   ทูลว่า ข้าแต่พระทูลกระหม่อมดีแล้ว
<span class="LineNumber"> 023 </span>พระเจ้าข้า   ข้าพระองค์จะบำรุงพระผู้มีพระภาคเจ้าด้วยปัจจัย ๔   ตลอด ๓ เดือน
