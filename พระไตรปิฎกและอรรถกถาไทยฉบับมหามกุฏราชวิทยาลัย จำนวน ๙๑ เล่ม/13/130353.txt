<span class="LineNumber"> 001 </span>ต้องออกไปเสีย   ด้วยเห็นว่าพวกเรามากันแล้ว    แต่ด้วยความไม่นำพานี้     ของ 
<span class="LineNumber"> 002 </span>ภิกษุเจ้าถิ่นเหล่านี้   ใครจักอยู่ได้.  เมื่อเป็นดังนั้น  วัดนั้น  ภิกษุอื่น ๆ ก็มาอยู่
<span class="LineNumber"> 003 </span>ไม่ได้.   แต่นั้น   เหล่าภิกษุเจ้าถิ่นเมื่อไม่ได้พบเหล่าภิกษุผู้มีศีล    ก็พลอยไม่ได้
<span class="LineNumber"> 004 </span>ภิกษุผู้ช่วยบรรเทาความสงสัย    หรือผู้ให้ศึกษาธรรมบรรยาย    หรือฟังธรรม
<span class="LineNumber"> 005 </span>อันไพเราะ  ภิกษุเจ้าถิ่นเหล่านั้น   ก็เป็นอันไม่ได้รับธรรมที่ยังไม่ได้รับ    ไม่ได้
<span class="LineNumber"> 006 </span>กระทำการสาธยายธรรมที่รับไว้แล้ว.  ดังนั้น  ภิกษุเจ้าถิ่นเหล่านั้นจึงมีแต่ความ
<span class="LineNumber"> 007 </span>เสื่อมถ่ายเดียว   ไม่มีความเจริญเลย.  ส่วนภิกษุเหล่าใด   ปรารถนาจะให้เพื่อน
<span class="LineNumber"> 008 </span>สพรหมจารีมา   ภิกษุเหล่านั้น   มีศรัทธามีความเลื่อมใส   กระทำการต้อนรับ
<span class="LineNumber"> 009 </span>เป็นต้นแก่เพื่อนสพรหมจารีที่มากันแล้ว   จัดเสนาสนะให้   พาเข้าไปภิกษาจาร
<span class="LineNumber"> 010 </span>บรรเทาความสงสัย   ได้ฟังธรรมอันไพเราะ   เมื่อเป็นเช่นนั้น   กิตติศัพท์ของ
<span class="LineNumber"> 011 </span>ภิกษุเหล่านั้น  ก็ฟุ้งขจรไปว่าเหล่าภิกษุในวัดโน้น   มีศรัทธา เลื่อมใส  ถึงพร้อม
<span class="LineNumber"> 012 </span>ด้วยวัตร  สงเคราะห์อย่างนี้  ภิกษุทั้งหลายได้ฟังเรื่องนั่นแล้ว  แม้ไกลก็พากันไป
<span class="LineNumber"> 013 </span>เหล่าภิกษุเจ้าถิ่นกระทำวัตรแก่ภิกษุอาคันตุกะเหล่านั้น        มาใกล้ ๆ  แล้วไหว้
<span class="LineNumber"> 014 </span>อาคันตุกะผู้แก่กว่าแล้วนั่ง    ถืออาสนะนั่งใกล้ ๆ  อาคันตุกะผู้อ่อนกว่า     แล้ว
<span class="LineNumber"> 015 </span>ถามว่า   พวกท่านจักอยู่ในวัดนี้หรือจักไป   เมื่ออาคันตุกะ    ตอบว่าจักไป   ก็
<span class="LineNumber"> 016 </span>กล่าวว่า   เสนาสนะสบาย   ภิกษาก็หาได้ง่าย   ไม่ยอมให้ไป.    ถ้าอาคันตุกะเป็น
<span class="LineNumber"> 017 </span>วินัยธร    ก็สาธยายวินัยในสำนักของพระวินัยธร     ถ้าอาคันตุกะทรงพระสูตร
<span class="LineNumber"> 018 </span>เป็นต้น   ก็สาธยายธรรมนั้น ๆ ในสำนักของพระธรรมธรนั้น  อยู่ในโอวาทของ
<span class="LineNumber"> 019 </span>พระอาคันตุกะ    ผู้เป็นพระเถระ    ย่อมบรรลุพระอรหัตพร้อมด้วยปฏิสัมภิทา.
<span class="LineNumber"> 020 </span>เหล่าพระอาคันตุกะคิดจะอยู่สักวัน  ๒ วันจึงกล่าวว่า    พวกเรามากันแล้วก็จะอยู่
<span class="LineNumber"> 021 </span>สัก ๑๐-๑๒ วัน    เพราะภิกษุเหล่านี้    มีการอยู่ร่วมอย่างสบาย.   พึงทราบความ
<span class="LineNumber"> 022 </span>เจริญและความเสื่อม  ด้วยประการฉะนี้.
