<span class="LineNumber"> 001 </span>และพระราชาอชาตศัตรู    ผู้เป็นใหญ่ในแคว้นมคธ    พระโอรสพระนางเวเทหี
<span class="LineNumber"> 002 </span>ไม่ควรทำกะเจ้าวัชชีทั้งหลายด้วยการรบ  นอกจากเจรจาปรองดอง  นอกจาก 
<span class="LineNumber"> 003 </span>ทำให้แตกกันและกัน     ข้าแต่พระโคดมผู้เจริญสมควรแล้ว     ข้าพระองค์จะไป
<span class="LineNumber"> 004 </span>บัดนี้   ข้าพระองค์มีกิจมาก  มีเรื่องจะพึงทำมาก.
<span class="LineNumber"> 005 </span>         (พระผู้มีพระภาคเจ้า)   ดูก่อนท่านพราหมณ์   บัดนี้  ท่านจงพิจารณา
<span class="LineNumber"> 006 </span>เห็นเป็นกาลสมควรเถิด.
<span class="LineNumber"> 007 </span>         ครั้งนั้นแล  วัสสการพราหมณ์   มหาอำมาตย์ของแคว้นมคธชื่นชมอนุ-
<span class="LineNumber"> 008 </span>โมทนาพระดำรัสของพระผู้มีพระภาคเจ้า   แล้วลุกจากอาสนะกลับไป.

<span class="LineNumber"> 009 </span>                               <H1>ภิกขุอปริหานิยธรรม  ๗</H1>

<span class="LineNumber"> 010 </span>         [๗๐]   ครั้งนั้นแล  เมื่อวัสสการพราหมณ์  มหาอำมาตย์ของแคว้นมคธ
<span class="LineNumber"> 011 </span>กลับไปแล้วไม่นาน    พระผู้มีพระภาคเจ้าตรัสกะท่านพระอานนท์ว่า     ดูก่อน
<span class="LineNumber"> 012 </span>อานนท์   เธอจงไป   ภิกษุทั้งหลายมีจำนวนเท่าใดอยู่อาศัยกรุงราชคฤห์   เธอจง
<span class="LineNumber"> 013 </span>ให้ภิกษุเหล่านั้นทั้งหมดประชุมกันในอุปัฏฐานศาลา   ท่านพระอานนท์กราบทูล
<span class="LineNumber"> 014 </span>รับแด่พระผู้มีพระภาคเจ้าว่า   อย่างนั้นพระเจ้าข้า    แล้วให้พระภิกษุตามจำนวน
<span class="LineNumber"> 015 </span>ที่อาศัยกรุงราชคฤห์อยู่ทั้งหมดประชุมกันในอุปัฏฐานศาลา    แล้วเข้าไปเฝ้าพระ
<span class="LineNumber"> 016 </span>ผู้มีพระภาคเจ้า   ถวายบังคมแล้ว  ยืนอยู่ ณ   ด้านหนึ่ง    ท่านพระอานนท์ผู้ยืน
<span class="LineNumber"> 017 </span>อยู่แล้ว ณ ด้านหนึ่งแล      ได้กราบทูลพระผู้มีพระภาคเจ้าว่า     ข้าแต่พระองค์
<span class="LineNumber"> 018 </span>ผู้เจริญ    พระภิกษุสงฆ์ประชุมกันแล้ว       บัดนี้    เป็นเวลาซึ่งทรงเห็นเป็นกาล
<span class="LineNumber"> 019 </span>สมควร   พระเจ้าข้า.    ครั้นนั้นแล   พระผู้มีพระภาคเจ้าทรงลุกจากอาสนะเสด็จ
<span class="LineNumber"> 020 </span>ดำเนินเข้าอุปัฏฐานศาลา  ประทับนั่งบนอาสนะที่ปูไว้แล้ว   ครั้นประทับนั่งแล้ว
<span class="LineNumber"> 021 </span>พระผู้มีพระภาคเจ้าตรัสกะภิกษุทั้งหลายว่า    ดูก่อนภิกษุทั้งหลาย    ตถาคตจัก
