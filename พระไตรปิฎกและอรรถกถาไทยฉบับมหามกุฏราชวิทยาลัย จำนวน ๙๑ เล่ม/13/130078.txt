<span class="LineNumber"> 001 </span>ประกอบด้วยธรรม.  ลมย่อมไม่พัดไปตามทางลม.  เมื่อลมไม่พัดไปตามทางลม 
<span class="LineNumber"> 002 </span>ย่อมทำให้วิมานซึ่งตั้งอยู่บนอากาศสะเทือน.  เมื่อวิมานสะเทือนพวกเทวดาก็ไม่
<span class="LineNumber"> 003 </span>มีจิตใจจะไปเล่นกีฬา  เมื่อเทวดาไม่มีจิตใจจะไปเล่นกีฬา  ฤดูหนาว     ฤดูร้อน
<span class="LineNumber"> 004 </span>ย่อมไม่เป็นไปตามฤดูกาล.  เมื่อฤดูไม่เป็นไปตามฤดูกาล  ฝนย่อมไม่ตกโดยชอบ
<span class="LineNumber"> 005 </span>บางครั้งตก  บางครั้งไม่ตก ตกในบางท้องที่ ไม่ตกในบางท้องที่ ก็เมื่อตกย่อมตก
<span class="LineNumber"> 006 </span>ขณะหว่าน ขณะแตกหน่อ ขณะแตกก้าน  ขณะออกรวง   ขณะออกน้ำนมเป็นต้น
<span class="LineNumber"> 007 </span>ย่อมตกโดยประการที่ไม่เป็นอุปการะแก่ข้าวกล้าเลย  และแล้งไปนาน ด้วยเหตุนั้น
<span class="LineNumber"> 008 </span>ข้าวกล้าจึงสุกไม่พร้อมกันปราศจากสมบัติมีกลิ่นสีและรสเป็นต้น. แม้ในข้าวสาร
<span class="LineNumber"> 009 </span>ที่ใส่ในภาชนะเดียวกัน ข้าวในส่วนหนึ่งดิบ ส่วนหนึ่งเปียกแฉะ  ส่วนหนึ่งไหม้.
<span class="LineNumber"> 010 </span>บริโภคข้าวนั้นเข้าไปย่อมถึงโดยอาการ ๓ อย่างในท้อง.    สัตว์ทั้งหลายเป็นผู้มี
<span class="LineNumber"> 011 </span>โรคมากและมีอายุน้อยด้วยเหตุนั้น.  อายุย่อมเสื่อมด้วยอำนาจของฤดูและโภชนะ
<span class="LineNumber"> 012 </span>ด้วยประการฉะนี้โดยแท้.
<span class="LineNumber"> 013 </span>         แม้ทวยเทพทั้งปวงตลอดถึงพรหมโลกย่อมเป็นผู้ประกอบด้วยธรรม
<span class="LineNumber"> 014 </span>โดยนัยอันมีในเบื้องต้นว่า  ก็เมื่อใดพระราชาเป็นผู้ประกอบด้วยธรรม  เมื่อนั้น
<span class="LineNumber"> 015 </span>แม้เสนาบดีและอุปราชก็เป็นผู้ประกอบด้วยธรรมดังนี้.  เพราะทวยเทพเหล่านั้น
<span class="LineNumber"> 016 </span>ตั้งอยู่ในธรรม พระจันทร์และพระอาทิตย์ย่อมดำเนินไปโดยสม่ำเสมอ.  ลมย่อม
<span class="LineNumber"> 017 </span>พัดไปตามทางของลมย่อมไม่ทำให้วิมานที่ตั้งอยู่บนอากาศสะเทือน.    เมื่อวิมาน
<span class="LineNumber"> 018 </span>ไม่สะเทือนพวกเทวดาก็มีแก่ใจเล่นกีฬา.  ฤดูย่อมเป็นไปตามกาลอย่างนี้.     ฝน
<span class="LineNumber"> 019 </span>ย่อมตกโดยชอบเกื้อกูลข้าวกล้าตั้งแต่ขณะหว่าน   ตกตามเวลา แล้งไปตามเวลา.
<span class="LineNumber"> 020 </span>ด้วยเหตุนั้น    ข้าวกล้าสุกพร้อมกัน   มีกลิ่นหอม  มีสีงาม  มีรสอร่อย  มีโอชะ.
<span class="LineNumber"> 021 </span>โภชนะที่ปรุงด้วยข้าวกล้านั้นแม้บริโภคแล้วก็ถึงความย่อยง่าย       สัตว์ทั้งหลาย
<span class="LineNumber"> 022 </span>เป็นผู้ไม่มีโรคมีอายุยืนด้วยเหตุนั้น.      อายุย่อมเจริญด้วยอำนาจฤดูและโภชนะ
<span class="LineNumber"> 023 </span>ด้วยประการฉะนี้.
