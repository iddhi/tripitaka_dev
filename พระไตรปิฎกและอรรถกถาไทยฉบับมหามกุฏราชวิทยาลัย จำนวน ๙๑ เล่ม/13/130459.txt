<span class="LineNumber"> 001 </span>ท้าวเธอทรงกลับพื้นขึ้นมาตรัสถามว่า  พ่อเอ๋ย พวกเจ้าพูดอะไรนะ.  กราบทูล 
<span class="LineNumber"> 002 </span>ว่า  พระศาสดาปรินิพพานแล้ว  พระเจ้าข้า.     พระราชาก็ทรงวิสัญญีภาพอีก.
<span class="LineNumber"> 003 </span>ครั้งนั้น   เหล่าอำมาตย์ช่วยกันยกพระองค์ขึ้นให้สรงสนาน    เอาหม้อน้ำรดน้ำ
<span class="LineNumber"> 004 </span>ลงบนพระเศียร.
<span class="LineNumber"> 005 </span>         พระราชาทรงจำได้แล้ว  ลุกจากที่ประทับนั่งสยายพระเกศา ที่มีวรรณะ
<span class="LineNumber"> 006 </span>ดั่งแก้วมณีอบด้วยของหอมทอดพระปฤษฏางค์     ที่มีวรรณะดังแผ่นทองคำ
<span class="LineNumber"> 007 </span>เอาฝ่าพระหัตถ์ตบพระอุระ  จับพระอุระที่มีวรรณะดังผลตำลึงทองคำ ประหนึ่ง
<span class="LineNumber"> 008 </span>ว่าจะเสียบด้วยนิ้วพระหัตถ์อันกลมกลึง  ที่มีวรรณะดุจหน่อแก้วประพาฬ  ทรง
<span class="LineNumber"> 009 </span>คร่ำครวญ  เสด็จลงไปในระหว่างถนน   ด้วยเพศของคนวิกลจริต    ท้าวเธอมี
<span class="LineNumber"> 010 </span>นางรำที่แต่งตัวแล้วเป็นบริวาร     เสด็จออกจากพระนครไปยังสวนมะม่วงของ
<span class="LineNumber"> 011 </span>หมอชีวกทอดพระเนตรสถานที่ ๆ    พระผู้มีพระภาคเจ้าประทับนั่งแสดงธรรม
<span class="LineNumber"> 012 </span>พร่ำปริเทวนาการซ้ำ ๆ ว่า  พระผู้มีพระภาคเจ้า     ผู้สัพพัญญูประทับนั่งแสดง
<span class="LineNumber"> 013 </span>ธรรมที่นี้   มิใช่หรือ ?  ทรงบรรเทาความโศกศัลย์ของข้าพระองค์    พระองค์
<span class="LineNumber"> 014 </span>ทรงนำความโศกศัลย์ของข้าพระองค์ออกไป     ข้าแต่พระผู้มีพระภาคเจ้า    ข้า
<span class="LineNumber"> 015 </span>พระองค์มายังสำนักของพระองค์แล้ว   แต่บัดนี้     พระองค์ไม่ประทานแม้คำโต้
<span class="LineNumber"> 016 </span>ตอบแก่ข้าพระองค์    และตรัสคำเป็นต้นอย่างนี้ว่า    ข้าแต่พระผู้มีพระภาคเจ้า
<span class="LineNumber"> 017 </span>ข้าพระองค์สดับมาในเวลาอื่น  มิใช่หรือ ?  ว่าในเวลาเห็นปานนั้น    พระองค์
<span class="LineNumber"> 018 </span>มีภิกษุสงฆ์หมู่ใหญ่เป็นบริวาร  เสด็จจาริกไป  ณ  ภาคพื้นชมพูทวีป    แต่บัดนี้ 
<span class="LineNumber"> 019 </span>ข้าพระองค์ก็ได้แต่ฟังเรื่องอันไม่เหมาะ.   ไม่ควร    แก่พระองค์เลย    แล้วทรง
<span class="LineNumber"> 020 </span>รำลึกพระคุณของพระผู้มีพระภาคเจ้าด้วยคาถาประมาณ  ๖๐  คาถา     ทรงพระ
<span class="LineNumber"> 021 </span>ดำริว่า   อะไร ๆ ย่อมไม่สำเร็จได้ด้วยปริเทวนาการของเรา      จำเราจักให้นำ
<span class="LineNumber"> 022 </span>พระบรมธาตุของพระทศพลมา.    ทรงสดับมาอย่างนี้แล้ว    ครั้นแล้ว  เมื่อทรง
<span class="LineNumber"> 023 </span>หายวิสัญญีภาพเป็นต้นแล้ว  ก็โปรดส่งทูตไป.  ท่านหมายเอาเรื่องนั้น    จึงกล่าว
<span class="LineNumber"> 024 </span>ว่า <B>อถ  โข ราชา</B> เป็นอาทิ.
