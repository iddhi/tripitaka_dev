<span class="LineNumber"> 001 </span>         บทว่า   <B>สริตา</B>   ได้แก่   แม่น้ำทั้งปวงมีแม่น้ำคงคาเป็นต้น.
<span class="LineNumber"> 002 </span>         บทว่า  <B>วสุนฺธรา</B>   แปลว่า  แผ่นดิน.
<span class="LineNumber"> 003 </span>         บทว่า  <B>ทิสา  จตสฺโส</B>  ได้แก่   ทิศทั้ง ๔ อันต่างด้วยทิศตะวันออก
<span class="LineNumber"> 004 </span>เป็นต้น.
<span class="LineNumber"> 005 </span>         บทว่า  <B>วิทิสา</B>  ได้แก่  ทิศน้อยทั้ง ๔   มีทิศที่อยู่ระหว่างทิศตะวันออก
<span class="LineNumber"> 006 </span>และทิศทักษิณเป็นต้น
<span class="LineNumber"> 007 </span>         บทว่า  <B>อโธ</B>   ความว่า  ภายใต้จนถึงกองลมที่รองรับน้ำ.
<span class="LineNumber"> 008 </span>         บทว่า  <B>ทิวา</B>  ได้แก่   เทวโลก.   ก็ด้วย  ทิวา  ศัพท์  ในบทว่า  ทิวา
<span class="LineNumber"> 009 </span>นี้   ท่านกล่าวหมายเอาสัตว์และสังขารที่อยู่ในที่นั้น.
<span class="LineNumber"> 010 </span>         บทว่า  <B>สพฺเพ  อนิจฺจา  ติภวา  อุปทฺทุตา</B>  อธิบายว่า  ภพทั้ง  ๓
<span class="LineNumber"> 011 </span>มีกามภพเป็นต้นทั้งหมดเป็นของไม่เที่ยง  ถูกทุกข์มีชาติทุกข์เป็นต้น   และ
<span class="LineNumber"> 012 </span>กิเลสมีราคะเป็นต้น     ทำให้วุ่นวายและเบียดเบียน,    ชื่อว่า  สถานที่อัน
<span class="LineNumber"> 013 </span>ปลอดภัยอะไร ๆ ในที่นี้ย่อมไม่มี  ดูก่อนจิต  เพราะไม่มีความปลอดภัยนั้น
<span class="LineNumber"> 014 </span>ท่านไปในที่ไหนจักรื่นรมย์เป็นสุข    เพราะฉะนั้น   ท่านจงแสวงหาที่สลัด
<span class="LineNumber"> 015 </span>ออกจากชาติทุกข์เป็นต้นนั้นในที่นี้.
<span class="LineNumber"> 016 </span>         บทว่า  <B>ธิติปฺปรํ</B>   ความว่า  ดูก่อนจิต  เบื้องหน้าแต่จิตของเราตั้งมั่น
<span class="LineNumber"> 017 </span>แล้ว    ท่านจักทำอะไรแก่เราผู้ตั้งอยู่ในความมั่นคง    ท่านไม่สามารถจักทำ
<span class="LineNumber"> 018 </span>ให้เราหวั่นไหวแม้น้อยหนึ่ง  จากอารมณ์อันเป็นทุกข์นั้นได้.
<span class="LineNumber"> 019 </span>         ด้วยเหตุนั้น ท่านจึงกล่าวว่า  ดูก่อนจิต  เราไม่ควรเพื่อจะเป็นไปใน
<span class="LineNumber"> 020 </span>อำนาจของท่าน.   บัดนี้เมื่อจะแสดงความนั้นให้ปรากฏชัด   ท่านจึงกล่าวว่า
<span class="LineNumber"> 021 </span>บุคคลไม่ควรถูกต้องไถ้สองปาก     คือร่างกายอันเต็มไปด้วยของไม่สะอาด
<span class="LineNumber"> 022 </span>มีช่อง  ๙  แห่งเป็นที่ไหลออก   น่าติเตียน.
