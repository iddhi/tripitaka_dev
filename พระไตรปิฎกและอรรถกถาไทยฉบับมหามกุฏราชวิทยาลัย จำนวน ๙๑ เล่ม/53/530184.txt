<span class="LineNumber"> 001 </span><B>พระองคุลิมาลเถระ  ๑    พระอนุรุทธเถระ  ๑      พระปาราสริยเถระ   ๑
<span class="LineNumber"> 002 </span>ประกาศคาถาไว้ดีเรียบร้อยแล้ว   รวมคาถาไว้   ๒๔๕   คาถา.</B>
<span class="LineNumber"> 003 </span>                                         <I>จบวีสตินิบาต</I>

<span class="LineNumber"> 004 </span>     <H2>อรรถกถาปาราสริยเถรคาถาที่  ๑๐</H2><SUP>๑</SUP>
<span class="LineNumber"> 005 </span>         คาถาของพระปาราสริยเถระ  มีคำเริ่มต้นว่า  <B>สมณสฺส  อหุ  จินฺตา</B>
<span class="LineNumber"> 006 </span>ดังนี้.  เรื่องของพระเถระนี้   มาแล้วในหนหลังทีเดียว   และเมื่อพระศาสดา
<span class="LineNumber"> 007 </span>ยังทรงพระชนม์อยู่   ในเวลาที่ตนยังเป็นปุถุชนอยู่   ท่านได้กล่าวคาถานั้น
<span class="LineNumber"> 008 </span>โดยประกาศความคิดในการข่มอินทรีย์ทั้งหลายอันมีใจเป็นที่  ๖.     แต่ใน
<span class="LineNumber"> 009 </span>กาลต่อมา  เมื่อพระศาสดาปรินิพพานแล้ว  และเมื่อการปรินิพพานของตน
<span class="LineNumber"> 010 </span>ปรากฏขึ้น   จึงกล่าวคาถาเหล่านี้     ด้วยอำนาจการประกาศข้อปฏิบัติธรรม
<span class="LineNumber"> 011 </span>เบื้องสูง     แก่ภิกษุทั้งหลายในกาลนั้น     และในกาลต่อไป.     ในข้อนั้น
<span class="LineNumber"> 012 </span>พระสังคีติกาจารย์  ได้ตั้งคาถานี้ไว้ว่า
<span class="LineNumber"> 013 </span>                     <B>พระปาราสริยเถระผู้เป็นสมณะ       ผู้มีจิตแน่วแน่มี  
<span class="LineNumber"> 014 </span>         อารมณ์เป็นอันเดียว  ชอบสงัด   มีปกติเพ่งฌาน   นั่งอยู่
<span class="LineNumber"> 015 </span>         ในป่าใหญ่มีดอกไม้บานสะพรั่ง  ได้มีความคิดว่า  ฯลฯ</B>   ดังนี้.
<span class="LineNumber"> 016 </span>         เนื้อความแห่งคำเป็นคาถานั้น  มีนัยดังกล่าวในหนหลังนั่นแล.
<span class="LineNumber"> 017 </span>         ส่วนเนื้อความที่เกี่ยวเนื่องกันมีดังต่อไปนี้ :-   เมื่อพระศาสดา  พระ-
<span class="LineNumber"> 018 </span>อัครสาวก     พระมหาเถระบางพวก     ได้ปรินิพพานไปแล้ว     เมื่อภิกษุ
<span class="LineNumber"> 019 </span>ทั้งหลายผู้ว่าง่ายผู้ใครต่อการศึกษา   หาได้ยาก    และภิกษุทั้งหลายผู้ว่ายาก
<span class="LineNumber"> 020 </span>มากไปด้วยการปฏิบัติผิดเกิดขึ้นในพระธรรมวินัย    ซึ่งมีพระศาสดาล่วงไป

<span class='footnote'>๑.  อรรถกถาปาราปริกเถรคาถา.</span>
