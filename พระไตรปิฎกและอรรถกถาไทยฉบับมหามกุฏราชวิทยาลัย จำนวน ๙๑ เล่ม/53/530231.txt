<span class="LineNumber"> 001 </span>	<B>ควรคบบัณฑิตเช่นนั้น   เพราะว่าเมื่อคบกับบัณฑิตเช่นนั้น
<span class="LineNumber"> 002 </span>	ย่อมมีแต่ความดี    ไม่มีชั่วเลย    นักปราชญ์ก็ควรโอวาท
<span class="LineNumber"> 003 </span>	สั่งสอน    ควรห้ามผู้อื่นจากธรรมที่มิใช่ของสัตบุรุษ   แต่
<span class="LineNumber"> 004 </span>	บุคคลเห็นปานนั้น    ย่อมเป็นที่รักใคร่ของสัตบุรุษเท่านั้น
<span class="LineNumber"> 005 </span> 	ไม่เป็นที่รักใคร่ของอสัตบุรุษ        พระผู้มีพระภาคเจ้าได้
<span class="LineNumber"> 006 </span>	ตรัสรู้แล้วมีพระจักษุ    ทรงแสดงธรรมแก่ผู้อื่นอยู่     เมื่อ
<span class="LineNumber"> 007 </span>  	พระองค์กำลังทรงแสดงธรรมอยู่   เราผู้มุ่งประโยชน์ตั้งใจ
<span class="LineNumber"> 008 </span>	ฟัง     การตั้งใจฟังของเรานั้นไม่ไร้ประโยชน์     เราเป็น
<span class="LineNumber"> 009 </span> 	ผู้หมดอาสวะ    เป็นผู้หลุดพ้นพิเศษ    เราไม่ได้ตั้งความ
<span class="LineNumber"> 010 </span>	ปรารถนาเพื่อปุพเพนิวาสญาณ    ทิพยจักขุญาณ  เจโต-
<span class="LineNumber"> 011 </span> 	ปริยญาณ   อิทธิวิธี   จุตูปปาตญาณ   ทิพโสตญาณ   อัน
<span class="LineNumber"> 012 </span>	เป็นธาตุบริสุทธิ์    มาแต่ปางก่อนเลย     แต่คุณธรรมของ
<span class="LineNumber"> 013 </span> 	สาวกทั้งหมดได้มีขึ้นแก่เรา    พร้อมกับการบรรลุมรรคผล
<span class="LineNumber"> 014 </span>	เหมือนคุณธรรม       คือพระสัพพัญญุตญาณ   ได้มีแก่
<span class="LineNumber"> 015 </span>	พระพุทธเจ้าฉะนั้น    มียักษ์ตนหนึ่งมากล่าวว่า    มีภิกษุ
<span class="LineNumber"> 016 </span> 	หัวโล้นรูปหนึ่งชื่ออุปติสสะ       เป็นพระเถระผู้อุดมด้วย
<span class="LineNumber"> 017 </span>	ปัญญา   ห่มผ้าสังฆาฏินั่งเข้าฌานอยู่ที่โคนต้นไม้   สาวก
<span class="LineNumber"> 018 </span>  	ของพระสัมมาสัมพุทธเจ้า      ผู้กำลังเข้าสมาบัติอันไม่มี 
<span class="LineNumber"> 019 </span>	วิตก  ในขณะถูกยักษ์ตีศีรษะ   ก็ยังประกอบด้วยธรรมคือ
<span class="LineNumber"> 020 </span>  	ความนิ่งอย่างประเสริฐ   ภูเขาหินล้วนตั้งมั่นไม่หวั่นไหว
<span class="LineNumber"> 021 </span>	ฉันใด  ภิกษุย่อมไม่หวั่นไหวเหมือนภูเขาเพราะสิ้นโมหะ</B>
