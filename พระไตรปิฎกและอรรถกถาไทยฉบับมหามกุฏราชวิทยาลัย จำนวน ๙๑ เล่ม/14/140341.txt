<span class="LineNumber"> 001 </span><H1>๖.  การพิจารณาความมีพระศาสดาเป็นใหญ่</H1>  

<span class="LineNumber"> 002 </span>           เมื่อพิจารณาความมีพระศาสดาเป็นใหญ่อย่างนี้ว่า   พระศาสดาของเธอ
<span class="LineNumber"> 003 </span>เป็นใหญ่  เพราะในเวลาที่พระศาสดาของเธอทรงถือปฏิสนธิ  ในพระครรภ์ของ
<span class="LineNumber"> 004 </span>พระมารดาก็ดี เวลาเสด็จออกมหาภิเนษกรมณ์ก็ดี เวลาตรัสรู้พระอนุตตรสัมมา-
<span class="LineNumber"> 005 </span>สัมโพธิญาณก็ดี   เวลาประกาศพระธรรมจักร  แสดงยมกปาฏิหาริย์  เสด็จลงจาก
<span class="LineNumber"> 006 </span>เทวโลก   และทรงปลงอายุสังขารก็ดี  เวลาเสด็จดับขันธปรินิพพานก็ดี   หมื่น-
<span class="LineNumber"> 007 </span>โลกธาตุก็หวั่นไหวแล้ว       เธอบวชในพระศาสนาของศาสดาเห็นปานฉะนั้นแล้ว
<span class="LineNumber"> 008 </span>เป็นคนเกียจคร้าน  ควรแล้วหรือดังนี้   วิริยสัมโพชฌงค์ย่อมเกิดได้.

<span class="LineNumber"> 009 </span>           <H1>๗. การพิจารณาความมีชาติเป็นใหญ่</H1>

<span class="LineNumber"> 010 </span>           เมื่อพิจารณาความมีชาติเป็นใหญ่อย่างนี้ว่า  แม้โดยชาติ   บัดนี้  เธอ
<span class="LineNumber"> 011 </span>ไม่ใช่คนมีชาติต่ำแล้วละ    เธอชื่อว่าเกิดแล้วในวงศ์ของพระเจ้าอุกกากราช   ที่
<span class="LineNumber"> 012 </span>สืบทอดกันมาโดยมหาสมมตประเพณี  ไม่เจือปนกับชนชาติอื่น  เป็นพระนัดดา
<span class="LineNumber"> 013 </span>ของพระเจ้าสุทโธทนมหาราช    และพระนางเจ้ามหามายาเทวี    เป็นพระอนุชา
<span class="LineNumber"> 014 </span>ของท่านพระราหุลพุทธชิโนรส  ขึ้นชื่อว่าเธอ    เป็นพุทธชินบุตรเห็นปานฉะนี้ 
<span class="LineNumber"> 015 </span>แล้ว   อยู่อย่างคนเกียจคร้าน  ไม่สมควรดังนี้  วิริยสัมโพชฌงค์   ย่อมเกิดได้.

<span class="LineNumber"> 016 </span><H1>๘.  การพิจารณาความมีสพรหมจารีเป็นใหญ่</H1>

<span class="LineNumber"> 017 </span>           เมื่อพิจารณาความมีสพรหมจารีเป็นใหญ่อย่างนี้ว่า   ท่านพระสารีบุตร
<span class="LineNumber"> 018 </span>ท่านพระโมคคัลลานะ  และ   พระสาวกผู้ใหญ่ ๘๐ รูป   แทงตลอด   (ตรัสรู้)
<span class="LineNumber"> 019 </span>โลกุตตรธรรม  ด้วยความเพียรกันทั้งนั้น  เธอจะดำเนินตามทางของสพรหมจารี
<span class="LineNumber"> 020 </span>เหล่านั้น  หรือไม่ดำเนินตามเล่าดังนี้   วิริยสัมโพชฌงค์ย่อมเกิดได้.
