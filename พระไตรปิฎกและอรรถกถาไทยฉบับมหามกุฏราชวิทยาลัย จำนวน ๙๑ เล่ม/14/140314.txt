<span class="LineNumber"> 001 </span>                        <H2>สติกำหนดเวทนาเป็นอริยสัจ  ๔</H2>  
<span class="LineNumber"> 002 </span>           แต่ในเวทนานุปัสสนานี้    มีข้อต่างกันอย่างเดียว   คือพึงประกอบความ
<span class="LineNumber"> 003 </span>อย่างนี้ว่า   สติที่กำหนดเวทนาเป็นอารมณ์ เป็นทุกขสัจเป็นต้นแล้ว พึงทราบว่า
<span class="LineNumber"> 004 </span>เป็นทางปฏิบัตินำออกจากทุกข์ของภิกษุผู้กำหนดเวทนาเป็นอารมณ์.  คำที่เหลือ
<span class="LineNumber"> 005 </span>ก็มีความเช่นนั้นเหมือนกัน.
<span class="LineNumber"> 006 </span>                                       <I>จบเวทนานุปัสสนาสติปัฏฐาน</I>

<span class="LineNumber"> 007 </span>                         <H1>จิตตานุปัสสนาสติปัฏฐาน</H1>

<span class="LineNumber"> 008 </span>           พระผู้มีพระภาคเจ้า   ครั้นตรัสเวทนานุปัสสนาสติปัฏฐาน ๙. วิธี  อย่าง
<span class="LineNumber"> 009 </span>นี้แล้ว  บัดนี้    เพื่อจะตรัสจิตตานุปัสสนา ๑๖ วิธี จึงตรัสว่า  <B>กถญฺจ  ภิกฺขเว</B>
<span class="LineNumber"> 010 </span>ดูก่อนภิกษุทั้งหลาย   จิตตานุปัสสนา   เป็นอย่างไรเล่าเป็นต้น.

<span class="LineNumber"> 011 </span>                                 <H1>จำแนกอารมณ์ของจิต</H1>

<span class="LineNumber"> 012 </span>           บรรดาบทเหล่านี้   บทว่า  <B>จิตมีราคะ</B>  คือจิตที่เกิดพร้อมด้วยโลภะ  ๘
<span class="LineNumber"> 013 </span>อย่าง.    บทว่า  <B>จิตปราศจากราคะ</B>     คือ  จิตที่เป็นกุศล  แล  อพยากฤตฝ่าย
<span class="LineNumber"> 014 </span>โลกิยะ. แต่ข้อนี้  เป็นการพิจารณา  มิใช่เป็นการชุมนุมธรรม  เพราะฉะนั้นใน
<span class="LineNumber"> 015 </span>คำว่า  <B>จิตมีราคะ</B>  นี้  จึงไม่ได้โลกุตตรจิต   แม้แต่บทเดียว.   อกุศลจิต ๔ ดวง
<span class="LineNumber"> 016 </span>ที่เหลือ  จึงไม่เข้าบทต้น  ไม่เข้าบทหลัง.    บทว่า  <B>จิตมีโทสะ</B>   ได้แก่จิต  ๒
<span class="LineNumber"> 017 </span>ดวง  ที่เกิดพร้อมด้วยโทมนัส.   บทว่า <B>จิตปราศจากโทสะ</B>   ได้แก่จิตที่เป็น
<span class="LineNumber"> 018 </span>กุศล   และอพยากฤตฝ่ายโลกิยะ.   อกุศลจิต   ๑๐  ดวงที่เหลือ   ไม่เข้าบทต้น   ไม่
<span class="LineNumber"> 019 </span>เข้าบทหลัง.    บทว่า  <B>จิตมีโมหะ</B>  ได้แก่จิต ๒ ดวง  คือ  จิตที่เกิดพร้อมด้วย
