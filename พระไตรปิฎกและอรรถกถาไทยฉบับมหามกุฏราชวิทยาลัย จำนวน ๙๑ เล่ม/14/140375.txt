<span class="LineNumber"> 001 </span>                       <H1>อุปมาด้วยคนตกบ่อคูถ</H1>   
 
<span class="LineNumber"> 002 </span>           [๓๐๖]   พระกุมารกัสสป.    ท่านพระยา     ถ้าอย่างนั้น     อาตมาจัก
<span class="LineNumber"> 003 </span>อุปมาให้ฟัง   วิญญูชนบางพวกในโลกนี้   ย่อมเข้าใจอรรถของคำภาษิตด้วยข้อ
<span class="LineNumber"> 004 </span>อุปมา  ท่านพระยา  เปรียบเหมือนบุรุษจมบ่อคูถ (อุจจาระ) มิดศีรษะ   ท่าน-
<span class="LineNumber"> 005 </span>พระยาจึงสั่งให้เจ้าหน้าที่ช่วยกันดึงบุรุษนั้นขึ้นมาจากบ่อคูถ แล้วให้เอาซีกไม้ไผ่
<span class="LineNumber"> 006 </span>ครูดคูถออกจากตัวของบุรุษนั้น    ให้เอาดินสีเหลืองขัดตัวสามครั้ง  ให้เอาน้ำมัน
<span class="LineNumber"> 007 </span>ชะโลมตัวแล้วเอาจุณ   (ผง)   ละเอียดลูบไล้ให้สะอาดหมดจดสามครั้ง   ให้แต่ง
<span class="LineNumber"> 008 </span>ผมและหนวดแล้ว     ให้นำเอาพวงดอกไม้เครื่องลูบไล้และผ้าที่มีค่ามากมอบแก่
<span class="LineNumber"> 009 </span>บุรุษนั้นแล้วนำเขาขึ้นไปยังปราสาทอันดีชั้นบน จัดกามคุณ ๕ ไว้บำเรอ ท่าน-
<span class="LineNumber"> 010 </span>พระยาจะเข้าใจข้อนั้นอย่างไร   บุรุษนั้นอาบน้ำลูบไล้ดีแล้ว   แต่งผมและหนวด
<span class="LineNumber"> 011 </span>ประดับอาภรณ์แก้วมณีแล้วนุ่งห่มผ้าขาวสะอาดอยู่ปราสาทอันดีชั้นบน    เพียบ-
<span class="LineNumber"> 012 </span>พร้อมบำเรอด้วยกามคุณ ๕ เขายังประสงค์จะจมลงในบ่อคูถนั้นอีกหรือ.
<span class="LineNumber"> 013 </span>           พระยาปายาสิ.  ไม่หรอก  ท่านกัสสป.
<span class="LineNumber"> 014 </span>           พระกุมารกัสสป.   เพราะเหตุไรเล่า.
<span class="LineNumber"> 015 </span>           พระยาปายาสิ.   ท่านกัสสป   เพราะบ่อคูถไม่สะอาดเป็นทั้งสิ่ง
<span class="LineNumber"> 016 </span>ไม่สะอาด  ทั้งนับว่าไม่สะอาด   กลิ่นเหม็น   ทั้งนับว่ากลิ่นเหม็น   ทั้งน่าเกลียด
<span class="LineNumber"> 017 </span>ทั้งนับว่าน่าเกลียด  ทั้งปฏิกูล   ทั้งนับว่าปฏิกูล.   พระกุมารกัสสป.  ท่านพระยา
<span class="LineNumber"> 018 </span>ข้อนั้นเปรียบฉันใด   ข้อนี้ก็เปรียบฉันนั้นเหมือนกัน   พวกมนุษย์ทั้งไม่สะอาด
<span class="LineNumber"> 019 </span>ทั้งนับว่าไม่สะอาด  ทั้งกลิ่นเหม็นทั้งนับว่ากลิ่นเหม็น  ทั้งน่าเกลียด   ทั้งนับว่า
<span class="LineNumber"> 020 </span>น่าเกลียด ทั้งปฏิกูล  ทั้งนับว่าปฏิกูล.  ท่านพระยา  กลิ่นมนุษย์คลุ้งขึ้นไปถึงเทวดา
<span class="LineNumber"> 021 </span>ตั้งร้อยโยชน์.  ก็มิตรสหาย  ญาติสาโลหิตของท่านพระยาประพฤติดีเห็นปานนั้น
<span class="LineNumber"> 022 </span>ตายแล้วไปเกิดในสุคติโลกสวรรค์    ยังจะกลับมาบอกท่านพระยาอีกหรือ   ท่าน
<span class="LineNumber"> 023 </span>พระยา   โดยปริยายนี้แล    จงเห็นเถิดว่า   แม้เพราะเหตุนี้  โลกอื่นมีสัตว์ผุดเกิดมี
<span class="LineNumber"> 024 </span>ผลวิบากของกรรมที่สัตว์ทำดีทำชั่วมี.
