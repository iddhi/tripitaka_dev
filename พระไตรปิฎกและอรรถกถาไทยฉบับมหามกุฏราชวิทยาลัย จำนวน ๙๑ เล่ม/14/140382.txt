<span class="LineNumber"> 001 </span>           [๓๑๒]   พระยาปายาสิ.  ท่านกัสสปกล่าวอย่างนั้น  ก็จริง  ถึงอย่างนั้น  
<span class="LineNumber"> 002 </span>ในข้อนี้   ข้าพเจ้าก็ยังยืนยันความเห็นที่ว่า   แม้เพราะเหตุนี้    โลกอื่นไม่มี  สัตว์
<span class="LineNumber"> 003 </span>ผุดเกิดไม่มี  ผลวิบากของกรรมที่สัตว์ทำดีทำชั่วไม่มี.
<span class="LineNumber"> 004 </span>           พระกุมารกัสสป.    ท่านพระยายังมีปริยายที่เป็นเครื่องยืนยันความเห็น
<span class="LineNumber"> 005 </span>ของท่านพระยาอยู่อีกหรือ   มีปริยายเหมือนอย่างไรเล่า.

<span class="LineNumber"> 006 </span>       <H1>ว่าด้วยชั่งน้ำหนักคนตายกับคนเป็น</H1> 

<span class="LineNumber"> 007 </span>           พระยาปายาสิ.  มีซิ  ท่านกัสสป  เจ้าหน้าที่ของข้าพเจ้าจับโจรที่กระทำ
<span class="LineNumber"> 008 </span>ผิดมาแสดงแก่ข้าพเจ้า   ขอให้สั่งลงโทษ   ข้าพเจ้าจึงสั่งเจ้าหน้าที่ให้เอาโจรที่ยัง
<span class="LineNumber"> 009 </span>เป็นอยู่มาชั่งน้ำหนักด้วยตาชั่ง.  ให้เอาสายธนู   มารัดคอ   หายใจไม่ออกจนตาย
<span class="LineNumber"> 010 </span>แล้วให้ชั่งด้วยตาชั่งอีกครั้งหนึ่งปรากฏว่า   ขณะที่โจรนั้นยังเป็นอยู่  น้ำหนักเบา
<span class="LineNumber"> 011 </span>อ่อน   และควรแก่งาน    แต่เมื่อโจรนั้นตายแล้ว    น้ำหนักกลับหนัก    แข็งทื่อ
<span class="LineNumber"> 012 </span>ไม่ควรแก่งาน    ท่านกัสสป    ปริยายแม้นี้แล    เป็นเครื่องยืนยันความเห็นของ
<span class="LineNumber"> 013 </span>ข้าพเจ้าที่ว่า   แม้เพราะเหตุนี้    โลกอื่นไม่มี    สัตว์ผุดเกิดไม่มี    ผลวิบากของ
<span class="LineNumber"> 014 </span>กรรมที่สัตว์ทำดีทำชั่วไม่มี.

<span class="LineNumber"> 015 </span>                     <H1>อุปมาด้วยเหล็กร้อนและเย็น</H1>

<span class="LineNumber"> 016 </span>           [๓๑๓]  พระกุมารกัสสป.   ท่านพระยา  ถ้าอย่างนั้น   อาตมาจักอุปมา
<span class="LineNumber"> 017 </span>ให้ฟัง     ด้วยว่าวิญญูชนบางพวกในโลกนี้      ย่อมเข้าใจชัดอรรถของคำภาษิต
<span class="LineNumber"> 018 </span>แม้ด้วยอุปมา.  ท่านพระยา เปรียบเหมือนก้อนเหล็กร้อนอยู่ทั้งวัน   ที่เขาเผาไฟ
<span class="LineNumber"> 019 </span>จนลุกโชนโชติช่วงแล้วชั่งด้วยตาชั่ง   ต่อมา   ก้อนเหล็กนั้นก็เย็นสนิท   แล้วชั่ง
<span class="LineNumber"> 020 </span>ด้วยตาชั่ง    เมื่อใดก้อนเหล็กจึงเบา   อ่อน   หรือควรแก่งาน    เมื่อถูกเผาร้อน
<span class="LineNumber"> 021 </span>โชนโชติช่วง   หรือเมื่อเย็นสนิทแล้ว.
