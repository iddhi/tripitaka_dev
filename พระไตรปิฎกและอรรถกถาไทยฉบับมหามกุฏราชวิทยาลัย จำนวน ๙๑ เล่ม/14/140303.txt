<span class="LineNumber"> 001 </span>                           <H1>ปฏิกูลมนสิการบรรพ</H1>  
 
<span class="LineNumber"> 002 </span>           พระผู้มีพระภาคเจ้า   ครั้นทรงจำแนกกายานุปัสสนาโดยทางสัมปชัญญะ
<span class="LineNumber"> 003 </span>๔ อย่างนี้แล้ว  บัดนี้  เพื่อจะทรงจำแนกการใส่ใจถึงกายโดยความเป็นของปฏิกูล
<span class="LineNumber"> 004 </span>จึงตรัสว่า  ยังมีอีกข้อหนึ่ง  เป็นต้น.   ในปฏิกูลมนสิการบรรพนั้น คำใดที่ควร
<span class="LineNumber"> 005 </span>กล่าวในบาลีเป็นต้นว่า  กายนี้นี่แล  คำนั้นทั้งหมด  ท่านกล่าวไว้แล้วในกายคตา-
<span class="LineNumber"> 006 </span>สติกัมมัฏฐาน  คัมภีร์วิสุทธิมรรคโดยพิสดารด้วยอาการทั้งปวง.  คำว่า  <B>มีปาก
<span class="LineNumber"> 007 </span>สองข้าง</B>  ความว่า ประกอบด้วยปากทั้งสอง ทั้งข้างล่าง   ข้างบน.  คำว่า<B>มีอย่าง
<span class="LineNumber"> 008 </span>ต่าง ๆ</B>  คือมีชนิดต่าง ๆ. ในข้อนั้นมีคำเทียบเคียงอุปมาดังต่อไปนี้.   ก็กายอัน
<span class="LineNumber"> 009 </span>ประกอบด้วยมหาภูตรูป ๔ พึงทราบ   เปรียบเหมือนไถ้   มีปากสองข้าง  อาการ
<span class="LineNumber"> 010 </span>๓๒ มีผมเป็นต้น    เปรียบเหมือนธัญญชาติต่างชนิด   ที่เขาใส่ปนกันลงไปในไถ้
<span class="LineNumber"> 011 </span>นั้น   พระโยคาวจรเปรียบเหมือนบุรุษมีจักษุ  อาการปรากฏชัดแห่งอาการ ๓๒
<span class="LineNumber"> 012 </span>ของพระโยคาวจร   พึงทราบเหมือนอาการที่ธัญญชาติต่างชนิดปรากฏแก่บุรุษผู้
<span class="LineNumber"> 013 </span>แก้ไถ้นั้นออกแล้ว  พิจารณาดูอยู่.
<span class="LineNumber"> 014 </span>           คำว่า  <B>ภายในก็ดี</B>   ความว่า   พิจารณาเห็นกายในกายของตน  หรือ
<span class="LineNumber"> 015 </span>ในกายของคนอื่น   หรือในกายของตนตามกาล    ของคนอื่นตามกาล   ด้วยการ
<span class="LineNumber"> 016 </span>กำหนดอาการ ๓๒ มีผมเป็นต้นอย่างนี้อยู่.    ข้อต่อไปจากนี้   ก็มีนัยดังที่กล่าว
<span class="LineNumber"> 017 </span>มาแล้ว.    ในปฏิกูลมนสิการบรรพนี้     ต่างกันอย่างเดียว    ก็คือควรประกอบ
<span class="LineNumber"> 018 </span>ความอย่างนี้ว่า   สติกำหนดอาการ ๓๒ เป็นอารมณ์   เป็นทุกขสัจแล้วพึงทราบ
<span class="LineNumber"> 019 </span>ว่าเป็นทางปฏิบัตินำออกจากทุกข์จนถึงพระอรหัต     ของภิกษุผู้กำหนดอาการ
<span class="LineNumber"> 020 </span>๓๒ รูปหนึ่ง.    คำนอกจากนี้ก็เป็นเช่นเดียวกับที่กล่าวมาแล้วนั้นแล.
<span class="LineNumber"> 021 </span>                                     <I>จบปฏิกูลมนสิการบรรพ</I>
