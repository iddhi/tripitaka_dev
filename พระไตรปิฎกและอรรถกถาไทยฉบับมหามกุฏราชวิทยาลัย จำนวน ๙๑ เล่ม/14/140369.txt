<span class="LineNumber"> 001 </span>                       <H1>๑๐. ปายาสิราชัญญสูตร</H1>  

<span class="LineNumber"> 002 </span>       <H1>ว่าด้วยประวัติพระกุมารกัสสปเถระ</H1>

<span class="LineNumber"> 003 </span>           [ ๓๐๑]   ข้าพเจ้าได้ฟังมาแล้วอย่างนี้ :- 
<span class="LineNumber"> 004 </span>           สมัยหนึ่ง  ท่านพระกุมารกัสสป  จาริกไปในแคว้นโกศล   พร้อมด้วย
<span class="LineNumber"> 005 </span>ภิกษุสงฆ์หมู่ใหญ่ประมาณ  ๕๐๐ รูป  มาถึงเสตัพยนครแห่งแคว้นโกศล  อาศัย
<span class="LineNumber"> 006 </span>อยู่ ณ ป่า  สีสปาวัน    ด้านทิศเหนือ   เสตัพยนคร.   สมัยนั้น   พระยาปายาสิ
<span class="LineNumber"> 007 </span>ครอบครองเสตัพยนคร ซึ่งมีปศุสัตว์มาก มีหญ้าไม้ และน้ำ  มีธัญญาหารบริบูรณ์
<span class="LineNumber"> 008 </span>เป็นพระราชโภคทรัพย์   ที่พระเจ้าปเสนทิโกศล    พระราชทานให้เป็นบำเหน็จ
<span class="LineNumber"> 009 </span>ความชอบ    ครั้งนั้น   พระยาปายาสิเกิดความเห็นชั่วอย่างนี้ว่า   แม้เพราะเหตุนี้
<span class="LineNumber"> 010 </span>โลกอื่นไม่มี   สัตว์ผุดเกิดไม่มี    ผลวิบากของกรรมที่สัตว์ทำดีทำชั่วไม่มี  ดังนี้ 
<span class="LineNumber"> 011 </span>พวกพราหมณ์และคฤหบดีชาวเสตัพยนครได้ทราบว่า      พระสมณกุมารกัสสป
<span class="LineNumber"> 012 </span>สาวกของพระสมณโคดม    จาริกไปในแคว้นโกศล    พร้อมด้วยพระภิกษุสงฆ์
<span class="LineNumber"> 013 </span>หมู่ใหญ่ประมาณ  ๕๐๐ รูป  มาถึงเสตัพยนคร   อาศัยอยู่ ณ ป่าสีสปาวัน  ด้าน
<span class="LineNumber"> 014 </span>ทิศเหนือ    เสตัพยนคร.    กิตติศัพท์อันงามของพระสมณกุมารกัสสปขจรไปว่า
<span class="LineNumber"> 015 </span>ท่านเป็นบัณฑิต ฉลาด มีปัญญา เป็นพหูสูต  กล่าวธรรมได้วิจิตร  มีปฏิภาณดี
<span class="LineNumber"> 016 </span>เป็นผู้ตรัสรู้และเป็นพระอรหันต์  การพบเห็นพระอรหันต์เช่นนั้น    เป็นการดี. 
<span class="LineNumber"> 017 </span>ครั้งนั้น    พราหมณ์และคฤหบดีชาวเสตัพยนครออกจากเสตัพยนคร  พากันไป
<span class="LineNumber"> 018 </span>เป็นหมู่ ๆ บ่ายหน้าไปทางด้านทิศเหนือ  ซึ่งสีสปาวันตั้งอยู่. 
