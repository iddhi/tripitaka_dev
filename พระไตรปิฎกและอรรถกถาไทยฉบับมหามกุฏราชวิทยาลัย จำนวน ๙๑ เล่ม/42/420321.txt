<span class="LineNumber"> 001 </span>พิจารณาเห็นความเป็นจริงนี้. "   ได้ยินว่า    พระองค์ได้ทรงดำริอย่างนี้ว่า
<span class="LineNumber"> 002 </span>" สารีบุตรเมื่อถือเอาอัธยาศัยของเราแก้        จักแก้ด้วยสามารถแห่งขันธ์ "
<span class="LineNumber"> 003 </span>ปัญหานั้นปรากฏแก่พระเถระตั้งร้อยนัย พันนัย พร้อมกับการประทานนัย.
<span class="LineNumber"> 004 </span>ท่านตั้งอยู่ในนัยที่พระศาสดาประทาน    แก้ปัญหานั้นได้เเล้ว.     ได้ยินว่า
<span class="LineNumber"> 005 </span>คนอื่นยกพระสัมมาสัมพุทธเจ้าเสีย       ชื่อว่าสามารถเพื่อจะทันปัญญาของ
<span class="LineNumber"> 006 </span>พระสารีบุตรเถระหามิได้.  นัยว่า เหตุนั้นแล พระเถระจึงยืนตรงพระพักตร์
<span class="LineNumber"> 007 </span>พระศาสดา บันลือสีหนาทว่า " พระเจ้าข้า   เมื่อฝนตกแม้ตลอดกัลป์ทั้งสิ้น
<span class="LineNumber"> 008 </span>ข้าพระองค์ก็สามารถเพื่อจะนับ แล้วยกขึ้นซึ่งคะแนนว่า ' หยาดน้ำทั้งหลาย
<span class="LineNumber"> 009 </span>ตกในมหาสมุทรเท่านี้หยาด,    ตกบนแผ่นดินเท่านี้หยาด,    บนภูเขาเท่านี้
<span class="LineNumber"> 010 </span>หยาด."     แม้พระศาสดาก็ตรัสกะท่านว่า     " สารีบุตร  เราก็ทราบความที่
<span class="LineNumber"> 011 </span>เธอสามารถจะนับได้."   ชื่อว่าข้ออุปมาเปรียบด้วยปัญญาของท่านนั้น  ย่อม
<span class="LineNumber"> 012 </span>ไม่มี.  เหตุนั้นแล  ท่านจึงกราบทูลว่า :-
<span class="LineNumber"> 013 </span>                        <B>" ทรายในแม่น้ำคงคา  พึงสิ้นไป   น้ำในห้วงน้ำ
<span class="LineNumber"> 014 </span>              ใหญ่   พึงสิ้นไป   ดินในแผ่นดิน   พึงสิ้นไป   การแก้
<span class="LineNumber"> 015 </span>              ปัญหาด้วยความรู้ของข้าพระองค์  ย่อมไม่สิ้นไปด้วย
<span class="LineNumber"> 016 </span>              คะแนน. "</B>
<span class="LineNumber"> 017 </span>         มีคำอธิบายไว้ดังนี้ว่า " ข้าแต่พระองค์ผู้เจริญ    ผู้สมบูรณ์ด้วยความรู้ 
<span class="LineNumber"> 018 </span>เป็นที่พึ่งของโลก   ก็ถ้าว่า   เมื่อข้าพระองค์แก้ปัญหาข้อหนึ่งแล้ว  บุคคล
<span class="LineNumber"> 019 </span>พึงใส่ทรายเมล็ดหนึ่งหรือหยาดน้ำหยาดหนึ่ง    หรือดินร่วนก้อนหนึ่ง เมื่อ
<span class="LineNumber"> 020 </span>ข้าพระองค์แก้ปัญหาร้อย  หรือพัน    หรือแสนข้อ  พึงใส่คะแนนทั้งหลายมี
<span class="LineNumber"> 021 </span>ทรายเป็นต้น  ทีละหนึ่ง ๆ ณ ส่วนข้างหนึ่ง ในแม่น้ำคงคา, คะแนนทั้งหลาย 
