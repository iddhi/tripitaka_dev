<span class="LineNumber"> 001 </span>                        <H1>๕.  เรื่องปัญหาที่ภิกษุทูลถาม  [๑๗๘]</H1>
<span class="LineNumber"> 002 </span>                               <H2>ข้อความเบื้องต้น</H2>
<span class="LineNumber"> 003 </span>         พระศาสดา เมื่อทรงอาศัยเมืองสาเกต   ประทับอยู่ที่อัญชนวัน  ทรง
<span class="LineNumber"> 004 </span>ปรารภปัญหาที่ภิกษุทั้งหลายทูลถาม   ตรัสพระธรรมเทศนานี้ว่า   "<B> อหึสกา
<span class="LineNumber"> 005 </span>เย "</B>   เป็นต้น.                
<span class="LineNumber"> 006 </span>          <H2>สองผัวเมียแสดงตนเป็นพุทธบิดาและพุทธมารดา</H2>
<span class="LineNumber"> 007 </span>         ดังได้สดับมา ในกาลที่พระผู้มีพระภาคเจ้ามีภิกษุสงฆ์แวดล้อม เสด็จ
<span class="LineNumber"> 008 </span>เข้าไปในเมืองสาเกต  เพื่อบิณฑบาต  พราหมณ์เฒ่าชาวเมืองสาเกตคนหนึ่ง
<span class="LineNumber"> 009 </span>กำลังเดินออกไปจากพระนคร   พบพระทศพลที่ระหว่างประตู   จึงหมอบ
<span class="LineNumber"> 010 </span>ลงแทบพระบาททั้งสองแล้ว  จับที่ข้อพระบาทไว้มั่น  พลางกล่าวว่า " พ่อ
<span class="LineNumber"> 011 </span>ธรรมดามารดาและบิดา    อันพวกลูกชายพึงประคบประหงม    ในเวลาที่
<span class="LineNumber"> 012 </span>ท่านชราแล้วมิใช่หรือ ?  เหตุไรเล่า  พ่อจึงไม่แสดงตน (ให้ปรากฏ) แก่
<span class="LineNumber"> 013 </span>ข้าพระองค์สิ้นกาลประมาณเพียงนี้ ?      พระองค์อันข้าพระองค์เห็นก่อน,
<span class="LineNumber"> 014 </span>ขอพระองค์จงเสด็จมาเยี่ยมมารดาบ้าง "   ดังนี้แล้ว    ก็ได้พาพระศาสดาไป
<span class="LineNumber"> 015 </span>สู่เรือนของตน.     พระศาสดาเสด็จไปที่เรือนนั้นแล้ว    ประทับนั่งเหนือ
<span class="LineNumber"> 016 </span>อาสนะซึ่งปูลาดไว้กับด้วยภิกษุสงฆ์.
<span class="LineNumber"> 017 </span>         ฝ่ายพราหมณี     มาหมอบแทบพระบาททั้งสองของพระศาสดาแล้ว
<span class="LineNumber"> 018 </span>ทูลว่า " พ่อ พ่อเป็นผู้ไปเสียที่ไหน   สิ้นกาลประมาณเพียงนี้  ?   ธรรมดา
<span class="LineNumber"> 019 </span>มารดาและบิดา    อันบุตรธิดาควรบำรุง   ในเวลาที่ท่านแก่เฒ่ามิใช่หรือ ?
<span class="LineNumber"> 020 </span>แล้วให้บุตรและธิดาทั้งหลายถวายบังคมด้วยคำว่า    " พวกเจ้าจงมา,     จง
<span class="LineNumber"> 021 </span>ถวายบังคมพระพี่ชาย. "
