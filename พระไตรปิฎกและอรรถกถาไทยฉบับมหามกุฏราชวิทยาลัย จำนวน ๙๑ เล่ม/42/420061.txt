<span class="LineNumber"> 001 </span>                      <H1>๑๒.  เรื่องเจ้าสุปปพุทธศากยะ   [๑๐๖]</H1> 
<span class="LineNumber"> 002 </span>                                    <H2>ข้อความเบื้องต้น</H2>
<span class="LineNumber"> 003 </span>         พระศาสดา   เมื่อประทับอยู่ในนิโครธาราม   ทรงปรารภเจ้าศากยะ
<span class="LineNumber"> 004 </span>พระนามว่าสุปปพุทธะ    ตรัสพระธรรมเทศนานี้ว่า <B>" น อนฺตลิกฺเข  น
<span class="LineNumber"> 005 </span>สมุทฺทมชฺเฌ "</B>  เป็นต้น.                                        
<span class="LineNumber"> 006 </span>        <H2>เจ้าสุปปพุทธะแกล้งนั่งปิดทางเสด็จพระศาสดา</H2>
<span class="LineNumber"> 007 </span>         ดังได้สดับมา  เจ้าสุปปพุทธะพระองค์นั้น  ผูกอาฆาตในพระศาสดา
<span class="LineNumber"> 008 </span>ด้วยเหตุ  ๒  ประการนี้  คือ  พระสมณโคดมนี้ทิ้งลูกสาวของเราออกบวช
<span class="LineNumber"> 009 </span>ประการ ๑   ให้ลูกชายของเราบวชแล้วตั้งอยู่ในฐานะแห่งผู้มีเวรต่อลูกชาย
<span class="LineNumber"> 010 </span>นั้นประการ ๑,  วันหนึ่ง ทรงดำริว่า  " บัดนี้ เราจักไม่ให้พระสมณโคดม
<span class="LineNumber"> 011 </span>นั้นไปฉันยังสถานที่นิมนต์ "   ดังนี้   จึงปิดทางเป็นที่เสด็จไป   นั่งเสวย
<span class="LineNumber"> 012 </span>น้ำจัณฑ์ในระหว่างทาง.
<span class="LineNumber"> 013 </span>         ลำดับนั้น  เมื่อพระศาสดามีภิกษุสงฆ์ห้อมล้อมเสด็จมาที่นั้น   พวก
<span class="LineNumber"> 014 </span>มหาดเล็กทูลท้าวเธอว่า   " พระศาสดาเสด็จมาแล้ว."      ท้าวเธอตรัสว่า
<span class="LineNumber"> 015 </span>" พวกเจ้าจงล่วงหน้าไปก่อน.  จงบอกพระสมณะนั้นว่า   'พระสมณโคดม
<span class="LineNumber"> 016 </span>องค์นี้ไม่เป็นใหญ่กว่าเรา    เราจักไม่ให้ทางแก่พระสมณโคดมนั้น "   แม้
<span class="LineNumber"> 017 </span>พวกมหาดเล็กทูลเตือนแล้ว  ๆ เล่า ๆ ก็คงประทับนั่งรับสั่งอย่างนั้นแล.
<span class="LineNumber"> 018 </span>         พระศาสดาไม่ได้หนทางจากสำนักของพระมาตุละ   (ลุง)   แล้วจึง
<span class="LineNumber"> 019 </span>เสด็จกลับจากที่นั้น.   แม้ท้าวเธอก็ส่งจารบุรุษ (คนสอดแนม) ไปคนหนึ่ง
<span class="LineNumber"> 020 </span>ด้วยกำชับว่า " เจ้าจงไป  ฟังคำของพระสมณโคดมนั้นแล้วกลับมา." 
