<span class="LineNumber"> 001 </span>         ถามว่า  " ก็เพราะเหตุอะไร ?   พระศาสดา   จึงทอดพระเนตรนาง
<span class="LineNumber"> 002 </span>กุมาริกานั้น."
<span class="LineNumber"> 003 </span>         แก้ว่า  " ได้ยินว่า  พระองค์ได้ทรงปริวิตกอย่างนี้ว่า " นางกุมาริกา
<span class="LineNumber"> 004 </span>นั้น   เมื่อไปจากที่นี้  ทำกาลกิริยาอย่างปุถุชนแล้ว  จักเป็นผู้มีคติไม่แน่นอน.
<span class="LineNumber"> 005 </span>แต่มาสู่สำนักของเราแล้วไปอยู่     บรรลุโสดาปัตติผลแล้ว     จักเป็นผู้มีคติ
<span class="LineNumber"> 006 </span>แน่นอน  เกิดในดุสิตวิมาน."   นัยว่า  ในวันนั้น  ชื่อว่าความพ้นจากความ
<span class="LineNumber"> 007 </span>ตายไม่มีแก่นางกุมาริกานั้น.
<span class="LineNumber"> 008 </span>        นางกุมาริกานั้น เข้าไปเฝ้าพระศาสดา ด้วยเครื่องหมายอันพระศาสดา
<span class="LineNumber"> 009 </span>ทอดพระเนตรนั่นแล  เข้าไปสู่ระหว่างแห่งรัศมี  มีพรรณะ ๖  ถวายบังคม
<span class="LineNumber"> 010 </span>แล้ว   ได้ยืนอยู่ ณ ที่ควรข้างหนึ่ง.
<span class="LineNumber"> 011 </span>               <H2>พระศาสดาตรัสถามปัญหากะธิดาช่างหูก</H2>
<span class="LineNumber"> 012 </span>         ในขณะที่นางกุมาริกานั้น  ถวายบังคมพระศาสดาผู้ประทับนั่งนิ่งใน
<span class="LineNumber"> 013 </span>ท่ามกลางบริษัทเห็นปานนั้นแล้ว   ยืนอยู่นั่นแล  พระศาสดาตรัสกะนางว่า
<span class="LineNumber"> 014 </span>" กุมาริกา  เธอมาจากไหน ? "
<span class="LineNumber"> 015 </span>         กุมาริกา.      ไม่ทราบ  พระเจ้าข้า.
<span class="LineNumber"> 016 </span>         พระศาสดา.  เธอจักไปที่ไหน ?
<span class="LineNumber"> 017 </span>         กุมาริกา.      ไม่ทราบ  พระเจ้าข้า.
<span class="LineNumber"> 018 </span>         พระศาสดา.   เธอไม่ทราบหรือ ?
<span class="LineNumber"> 019 </span>         กุมาริกา.      ทราบ  พระเจ้าข้า.
<span class="LineNumber"> 020 </span>         พระศาสดา.   เธอทราบหรือ ?
<span class="LineNumber"> 021 </span>         กุมาริกา.      ไม่ทราบ   พระเจ้าข้า.
