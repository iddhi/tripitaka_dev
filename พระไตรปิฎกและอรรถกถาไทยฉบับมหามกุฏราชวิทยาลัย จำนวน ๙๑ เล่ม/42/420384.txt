<span class="LineNumber"> 001 </span>                               <H1>๘. เรื่องท้าวสักกะ  [๑๖๔]</H1> 
<span class="LineNumber"> 002 </span>                                <H2>ข้อความเบื้องต้น</H2>
<span class="LineNumber"> 003 </span>         พระศาสดา     เมื่อประทับอยู่ในเวฬุวคาม     ทรงปรารภท้าวสักกะ
<span class="LineNumber"> 004 </span>ตรัสพระธรรมเทศนานี้ว่า <B>" สาหุ  ทสฺสนํ "</B>  เป็นต้น.
<span class="LineNumber"> 005 </span>         ความพิสดารว่า   ท้าวสักกเทวราชทรงทราบความที่พระอาพาธ   มี
<span class="LineNumber"> 006 </span>อันแล่นไปแห่งพระโลหิตเป็นสมุฏฐาน<SUP>๑</SUP> เกิดขึ้นแล้วแก่พระตถาคต    ใน
<span class="LineNumber"> 007 </span>เมื่อพระองค์ทรงปลงอายุสังขารแล้ว     ทรงดำริว่า  " การที่เราไปสู่สำนัก
<span class="LineNumber"> 008 </span>ของพระศาสดาแล้ว    ทำคิลานุปัฏฐากย่อมควร "   ทรงละอัตภาพประมาณ
<span class="LineNumber"> 009 </span>๓ คาวุตเสีย  เข้าไปเฝ้าพระศาสดา ถวายบังคมแล้ว  ทรงนวดพระบาทด้วย 
<span class="LineNumber"> 010 </span>พระหัตถ์ทั้งสอง,   ครั้งนั้นพระศาสดาตรัสกะท้าวสักกะนั้นว่า " นั่นใคร ? "
<span class="LineNumber"> 011 </span>         ท้าวสักกะ.  ข้าพระองค์  คือท้าวสักกะ  พระเจ้าข้า.
<span class="LineNumber"> 012 </span>         พระศาสดา.  ท่านมาทำไม ?
<span class="LineNumber"> 013 </span>         ท้าวสักกะ.   มาเพื่อบำรุงพระองค์ผู้ประชวร  พระเจ้าข้า.
<span class="LineNumber"> 014 </span>         พระศาสดา.   ท้าวสักกะ   กลิ่นมนุษย์ย่อมปรากฏแก่เทวดาทั้งหลาย
<span class="LineNumber"> 015 </span>เหมือนซากศพที่ผูกไว้ที่คอ     ตั้งแต่ ๑๐๐ โยชน์ขึ้นไป,    ท่านจงไปเถิด,
<span class="LineNumber"> 016 </span>ภิกษุผู้คิลานุปัฏฐากของเรามี.
<span class="LineNumber"> 017 </span>         ท้าวสักกะกราบทูลว่า " ข้าแต่พระองค์ผู้เจริญ    แม้ข้าพระองค์ดำรง
<span class="LineNumber"> 018 </span>อยู่ในที่สุดแห่ง ๘ หมื่น  ๔ พันโยชน์      สูดกลิ่นแห่งศีลของพระองค์มา
<span class="LineNumber"> 019 </span>แล้ว.    ข้าพระองค์นี่แหละจักบำรุง "   แล้วไม่ให้บุคคลอื่นถูกต้องภาชนะ
<span class="LineNumber"> 020 </span>พระบังคนหนักของพระศาสดาแม้ด้วยมือ    ทรงทูนไว้บนพระเศียรทีเดียว
<span class='footnote'>๑.     อาพาธลงพระโลหิต.</span>
