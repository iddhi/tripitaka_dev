<span class="LineNumber"> 001 </span>แม้นั้นให้สิ้นไปแล้วอย่างนั้น  เหมือนกัน    แล้วขายสมบัติของตนทั้งหมดคือ 
<span class="LineNumber"> 002 </span>นา    สวนดอกไม้   สวนผลไม้   ยานพาหนะ   เป็นต้นบ้าง   โดยที่สุด
<span class="LineNumber"> 003 </span>ภาชนะเครื่องใช้บ้าง    เครื่องลาด   ผ้าห่ม    และผ้าปูนั่งบ้าง    โดยลำดับ
<span class="LineNumber"> 004 </span>เคี้ยวกิน.
<span class="LineNumber"> 005 </span>                             <H2>เศรษฐีต้องเที่ยวขอทาน</H2>
<span class="LineNumber"> 006 </span>         ครั้นในเวลาที่เขาแก่ลง  เจ้าของเรือนจึงไล่เขาออกจากเรือน  ที่เขา
<span class="LineNumber"> 007 </span>มีโภคะหมดแล้ว    ขายเรือนของตัว  (แต่ยัง) ถืออาศัยอยู่ก่อน.    เขาพา
<span class="LineNumber"> 008 </span>ภรรยาไปอาศัยเรือนของชนอื่นอยู่        ถือชิ้นกระเบื้องเที่ยวไปขอทาน
<span class="LineNumber"> 009 </span>ปรารภจะบริโภคภัตที่เป็นเดนของชนแล้ว.    ครั้งนั้น    พระศาสดาทอด
<span class="LineNumber"> 010 </span>พระเนตรเห็นเขายืนอยู่ที่ประตูโรงฉัน     คอยรับโภชนะที่เป็นเดนอันภิกษุ
<span class="LineNumber"> 011 </span>หนุ่มและสามเณรให้ในวันหนึ่ง       จึงทรงแย้มพระโอษฐ์     ลำดับนั้น
<span class="LineNumber"> 012 </span>พระอานนทเถระทูลถามถึงเหตุที่ทรงแย้มกะพระองค์.   พระศาสดา   เมื่อ
<span class="LineNumber"> 013 </span>จะตรัสบอกเหตุที่ทรงแย้ม     จึงว่า  " อานนท์    เธอจงดูบุตรเศรษฐี
<span class="LineNumber"> 014 </span>ผู้มีทรัพย์มากผู้นี้      ผลาญทรัพย์เสีย ๑๖๐ โกฏิ      พาภรรยาเที่ยวขอทาน
<span class="LineNumber"> 015 </span>อยู่ในนครนี้แล:   ก็ถ้าบุตรเศรษฐีไม่ผลาญทรัพย์ให้หมดสิ้น  จักประกอบ
<span class="LineNumber"> 016 </span>การงานในปฐมวัย     ก็จักได้เป็นเศรษฐีชั้นเลิศในนครนี้แล    และถ้าจัก
<span class="LineNumber"> 017 </span>ออกบวช, ก็จักบรรลุอรหัต.  แม้ภรรยาของเขาก็จักดำรงอยู่ในอนาคามิผล.
<span class="LineNumber"> 018 </span>ถ้าไม่ผลาญทรัพย์ให้หมดไป จักประกอบการงานในมัชฌิมวัย. จักได้เป็น
<span class="LineNumber"> 019 </span>เศรษฐีชั้นที่ ๒.  ออกบวชจักได้เป็นอนาคามี.  แม้ภรรยาของเขาก็จักดำรง
<span class="LineNumber"> 020 </span>อยู่ในสกทาคามิผล.      ถ้าไม่ผลาญทรัพย์ให้สิ้นไป    ประกอบการงานใน
<span class="LineNumber"> 021 </span>ปัจฉิมวัยจักได้เป็นเศรษฐีชั้นที่ ๓  แม้ออกบวช   ก็จักได้เป็นสกทาคามี,
<span class="LineNumber"> 022 </span>แม้ภรรยาของเขาก็จักดำรงอยู่ในโสดาปัตติผล.   แต่เดี๋ยวนี้บุตรเศรษฐีนั่น
