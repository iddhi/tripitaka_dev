<span class="LineNumber"> 001 </span>                <B>[๒๓๔๔]  ดูก่อนพญาช้างที่เจริญ   นางสุภัททา
<span class="LineNumber"> 002 </span>         พระมเหสีของพระเจ้ากาสิกราช อันประชาชนสักการะ
<span class="LineNumber"> 003 </span>         บูชาอยู่ในราชสกุล     พระนางได้ทรงนิมิตเห็นท่าน
<span class="LineNumber"> 004 </span>         และได้โปรดให้ทำสักการะแก่ข้าพเจ้าแล้ว    ตรัสบอก
<span class="LineNumber"> 005 </span>         ข้าพเจ้าว่า  มีพระประสงค์งาทั้งคู่ของท่าน.
<span class="LineNumber"> 006 </span>                [๒๓๔๕]  แท้จริงพระนางสุภัททา     ทรงทราบ
<span class="LineNumber"> 007 </span>         ดีว่า  งางาม ๆ แห่งบิดาและปู่ทวดของเรา   มีอยู่เป็น
<span class="LineNumber"> 008 </span>         อันมาก   แต่พระนางเป็นคนพาล   โกรธเคือง  ผูกเวร
<span class="LineNumber"> 009 </span>         ต้องการจะฆ่าเรา.
<span class="LineNumber"> 010 </span>                ดูก่อนนายพราน ท่านจงลุกขึ้นเถิด จงหยิบเลื่อย
<span class="LineNumber"> 011 </span>         มาตัดงาคู่นี้เถิด  ประเดี๋ยวเราจะตายเสียก่อน  ท่านจง
<span class="LineNumber"> 012 </span>         กราบทูลพระนางสุภัททาผู้ยังผูกโกรธว่า พญาช้างตาย
<span class="LineNumber"> 013 </span>         แล้ว  เชิญพระนางรับงาคู่นี้ไว้เถิด.
<span class="LineNumber"> 014 </span>                [๒๓๔๖]  นายพรานนั้นรีบลุกขึ้นจับเลื่อย เลื่อย
<span class="LineNumber"> 015 </span>         งาพญาช้างทั้งคู่อันงดงามวิลาส  หาที่เปรียบมิได้  ใน
<span class="LineNumber"> 016 </span>         พื้นปฐพี   แล้วรีบถือหลีกออกจากที่นั้นไป.
<span class="LineNumber"> 017 </span>                [๒๓๔๗]  ช้างเหล่านั้นตกใจ ได้รับความเสียใจ
<span class="LineNumber"> 018 </span>         เพราะพญาช้างถูกยิง  พากันวิ่งไปยังทิศทั้ง ๘ เมื่อไม่ 
<span class="LineNumber"> 019 </span>         เห็นปัจจามิตรของพญาช้าง ก็พากันกลับมายังที่อยู่ของ
<span class="LineNumber"> 020 </span>         พญาช้าง.
<span class="LineNumber"> 021 </span>                [๒๓๔๘]  ช้างเหล่านั้น  พากันคร่ำครวญ ร่ำไห้อยู่
<span class="LineNumber"> 022 </span>         ณ  ที่นั้น    ต่างเกลี่ยอังคารขึ้นบนกระพองของตน  ๆ</B>
