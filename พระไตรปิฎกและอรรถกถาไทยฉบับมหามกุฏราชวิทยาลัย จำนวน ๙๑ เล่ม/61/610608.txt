<span class="LineNumber"> 001 </span>         ท้าวสักกเทวราช   ตรัสสรรเสริญหมู่ฤๅษีอย่างนี้แล้ว    เมื่อจะทรงหลีก
<span class="LineNumber"> 002 </span>เสียซึ่งโทษแห่งการนั่ง   ๖ อย่าง  จึงประทับนั่ง ณ ที่ควรส่วนข้างหนึ่ง. ลำดับนั้น
<span class="LineNumber"> 003 </span>ท่านอนุสิสสดาบส    เห็นท้าวสักกเทวราช   ประทับนั่ง  ณ  ที่ใต้ลมแห่งหมู่ฤๅษี
<span class="LineNumber"> 004 </span>จึงกล่าวคาถาที่ ๖ ความว่า
<span class="LineNumber"> 005 </span>                <B>กลิ่นแห่งฤๅษีทั้งหลาย ผู้บวชมานาน ย่อมออก
<span class="LineNumber"> 006 </span>         จากกายฟุ้งไปตามลมได้ ดูก่อนท้าวสหัสสเนตร เชิญ
<span class="LineNumber"> 007 </span>         มหาบพิตรถอยไปเสียจากที่นี่       ดูก่อนท้าวเทวราช 
<span class="LineNumber"> 008 </span>         กลิ่นของฤๅษีไม่สะอาด.</B>
<span class="LineNumber"> 009 </span>         บรรดาบทเหล่านั้น   บทว่า  <B>จิรทกฺขิตานํ</B>  ความว่า  ของผู้บวชสิ้น
<span class="LineNumber"> 010 </span>กาลนาน.   บทว่า  <B>ปฏิกฺกมฺม</B>  ความว่า   ขอพระองค์โปรดเสด็จหลีกไป  คือ
<span class="LineNumber"> 011 </span>โปรดถอยไปเสีย.  บทว่า <B>สหสฺสเนตฺต</B>  นี้  เป็นอาลปนะ.  แท้จริง  ท้าวสักกะ
<span class="LineNumber"> 012 </span>ก็องค์เดียวนั่นเอง  (แต่) ทรงเห็นเนื้อความที่อำมาตย์พันคนคิดกันแล้ว  ฉะนั้น
<span class="LineNumber"> 013 </span>จึงเรียกว่า  ท้าวสหัสสเนตร.    อีกอย่างหนึ่ง  ชื่อว่า  ท้าวสหัสสเนตร  เพราะ
<span class="LineNumber"> 014 </span>เป็นผู้สามารถก้าวล่วงอุปจารแห่งการเห็น      ของเหล่าเทวดาผู้มีเนตรพันดวง.
<span class="LineNumber"> 015 </span>บทว่า <B>อสุจิ</B> ความว่า  ชื่อว่า  มีกลิ่นเหม็น  เพราะอบอยู่ด้วยเหงื่อไคล  และ
<span class="LineNumber"> 016 </span>มลทินเป็นต้น   อนึ่ง  ท่านทั้งหลายเป็นผู้ใคร่ความสะอาด  ด้วยเหตุนั้น  กลิ่นนี้ 
<span class="LineNumber"> 017 </span>ย่อมจะเบียดเบียนท่านทั้งหลาย.
<span class="LineNumber"> 018 </span>         ท้าวสักกเทวราช  ทรงสดับดังนั้น    จึงตรัสคาถาต่อไป  ความว่า
<span class="LineNumber"> 019 </span>                <B>กลิ่นแห่งฤๅษีทั้งหลายผู้บวชมานาน    จงออก
<span class="LineNumber"> 020 </span>         จากกายฟุ้งไปตามลมเถิด  ข้าแต่พระคุณเจ้าผู้เจริญ
<span class="LineNumber"> 021 </span>         ข้าพเจ้าทั้งหลายย่อมมุ่งหวังกลิ่นนั้น ดังพวงบุปผชาติ
<span class="LineNumber"> 022 </span>         อันวิจิตรมีกลิ่นหอม   เพราะว่าเทวดาทั้งหลาย  มิได้มี 
<span class="LineNumber"> 023 </span>         ความสำคัญในกลิ่นนี้  ว่าเป็นปฏิกูล.</B>
