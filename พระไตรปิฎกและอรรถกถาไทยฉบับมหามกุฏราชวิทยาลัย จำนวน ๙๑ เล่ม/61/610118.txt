<span class="LineNumber"> 001 </span>พระมหาสัตว์ตอบว่า.
<span class="LineNumber"> 002 </span>                <B>คราวใดจะมีความเสื่อม  คราวนั้นเมื่อถึงคราวจะ
<span class="LineNumber"> 003 </span>         สิ้นชีพ  สัตว์แม้จะติดบ่วงติดข่าย  ก็ย่อมไม่รู้สึก.</B>
<span class="LineNumber"> 004 </span>         บรรดาบทเหล่านั้น บทว่า <B>ยทา ปราภโว</B> ความว่า ดูก่อนนายพราน
<span class="LineNumber"> 005 </span>ผู้สหาย ความเสื่อมคือความไม่เจริญ  ได้แก่ความพินาศ  จะมีในกาลใด  กาลนั้น 
<span class="LineNumber"> 006 </span>เมื่อถึงคราวสิ้นชีวิต    แม้สัตว์จะติดข่าย  ติดบ่วง  ก็ย่อมจะรู้ไม่ได้.
<span class="LineNumber"> 007 </span>         นายพรานชื่นชมยินดีถ้อยคำของพญาหงส์     เมื่อจะสนทนากับหงส์
<span class="LineNumber"> 008 </span>สุมุขเสนาบดี  จึงกล่าวคาถา ๓  คาถา  ความว่า   
<span class="LineNumber"> 009 </span>                <B>ฝูงหงส์เหล่านั้น     มีกายอร่ามงามเรืองรองดัง
<span class="LineNumber"> 010 </span>         ทองคำ    ถูกภัยคุกคามแล้ว    มีตัวงอพากันบินหนีไป
<span class="LineNumber"> 011 </span>         ท่านเท่านั้นมัวพะวงอยู่.</B>
<span class="LineNumber"> 012 </span>                <B>หงส์เหล่านั้นกินและดื่มแล้ว   ก็พากันบินหนีไป
<span class="LineNumber"> 013 </span>         มิได้มีความห่วงใยบินไปสิ้น       ก็ตัวท่านผู้เดียวเท่านั้น 
<span class="LineNumber"> 014 </span>         เฝ้าพะวักพะวน.</B>
<span class="LineNumber"> 015 </span>                <B>หงส์ตัวนี้เป็นอะไรกับท่านหนอ     ท่านพ้นแล้ว
<span class="LineNumber"> 016 </span>         จากบ่วง  ทำไมจึงมาเป็นห่วงหงส์ผู้ติดบ่วงอยู่เล่า  หงส์
<span class="LineNumber"> 017 </span>         ทั้งหลายต่างพากันทอดทิ้งไป    ไยเล่าท่านผู้เดียว    จึง
<span class="LineNumber"> 018 </span>         มัวพะวงอยู่.</B>
<span class="LineNumber"> 019 </span>         บรรดาบทเหล่านั้น     บทว่า  <B>ตฺวญฺเจนํ</B>  ความว่า  นายพรานถามว่า
<span class="LineNumber"> 020 </span>ไยท่านจึงมัวพะวงอยู่กับพญาหงส์.  บทว่า  <B>อุปาสสิ</B>  แปลว่า  ยังจะเข้าไปใกล้.
<span class="LineNumber"> 021 </span>         หงส์สุมุขเสนาบดีกล่าวว่า
<span class="LineNumber"> 022 </span>                <B>หงส์ตัวนั้นเป็นราชาของเรา       เป็นมิตรสหาย
<span class="LineNumber"> 023 </span>         เสมอด้วยชีวิตของเรา   เราจักไม่ทอดทิ้งท่านไป    จน
<span class="LineNumber"> 024 </span>         ตราบเท่าวันตาย.</B>
