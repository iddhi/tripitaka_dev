<span class="LineNumber"> 001 </span>เธอจงช่วยฝึกสอนมาณพเหล่านี้ด้วยเถิด.     พระโพธิสัตว์รับเครื่องอุปกรณ์
<span class="LineNumber"> 002 </span>ทุกอย่างแล้ว  กราบลาอาจารย์ เดินทางมุ่งมายังพระนครพาราณสี   เยี่ยมมารดา
<span class="LineNumber"> 003 </span>บิดายืนอยู่. 
<span class="LineNumber"> 004 </span>         ลำดับนั้น   ปุโรหิตผู้บิดา    จึงถามโชติปาลกุมารซึ่งไหว้แล้วยืนอยู่ว่า
<span class="LineNumber"> 005 </span>ลูกรัก  เจ้าเรียนศิลปวิทยาจบแล้วหรือ ? เขาตอบว่า ขอรับคุณพ่อ. ปุโรหิตบิดา
<span class="LineNumber"> 006 </span>ฟังคำตอบแล้วไปยังราชตระกูล  กราบทูลว่า  ขอเดชะ บุตรของข้าพระพุทธเจ้า
<span class="LineNumber"> 007 </span>เรียนศิลปวิทยากลับมาแล้ว  เขาจะทำอะไร พระพุทธเจ้าข้า 9  พระราชาตรัสว่า
<span class="LineNumber"> 008 </span>ท่านอาจารย์    เขาจงมาบำรุงเราเถิด.   ทูลว่า    ขอเดชะพระอาญาไม่พ้นเกล้า
<span class="LineNumber"> 009 </span>พระองค์โปรดทรงคำนึงถึงเบี้ยเลี้ยงสำหรับบุตรของข้าพระพุทธเจ้า    ตรัสว่า
<span class="LineNumber"> 010 </span>เขาจะได้เบี้ยเลี้ยงพันหนึ่งทุก  ๆ  วัน.  ปุโรหิตรับพระดำรัสแล้ว    จึงไปเรือน
<span class="LineNumber"> 011 </span>ให้เรียกกุมารมาสั่งว่า    ลูกรัก    เจ้าจงบำรุงรับใช้พระราชาเถิด.   นับแต่นั้นมา
<span class="LineNumber"> 012 </span>โชติปาลกุมารก็บำรุงพระราชาได้ทรัพย์วันละพันทุกวัน      ข้าราชบาทมูลิกา
<span class="LineNumber"> 013 </span>ทั้งหลาย    พากันโพนทะนาว่า    พวกเรายังไม่เห็นการงานที่โชติปาละกระทำ
<span class="LineNumber"> 014 </span>แต่เขารับเบี้ยเลี้ยงวันละพันทุก ๆ วัน     พวกเราอยากจะเห็นศิลปะของเขา.
<span class="LineNumber"> 015 </span>พระราชาทรงสดับถ้อยคำของชนพวกนั้น  จึงตรัสบอกปุโรหิต. ปุโรหิตรับสนอง
<span class="LineNumber"> 016 </span>พระราชดำรัสว่า     ขอเดชะ    ดีแล้วพระพุทธเจ้าข้า    แล้วแจ้งแก่บุตรของตน.
<span class="LineNumber"> 017 </span>โชติปาลกุมารพูดว่า   ดีแล้วขอรับคุณพ่อ    ในวันที่เจ็ดนับแต่วันนี้ไป  ผมจัก
<span class="LineNumber"> 018 </span>แสดงศิลปะ  อนึ่ง  ขอพระราชาโปรดตรัสสั่งให้นายขมังธนู    ในแว่นแคว้นของ
<span class="LineNumber"> 019 </span>พระองค์มาประชุมกัน     ปุโรหิตได้ฟังดังนั้น     จึงไปกราบทูลเนื้อความนั้นแก่
<span class="LineNumber"> 020 </span>พระราชา   พระราชาโปรดให้ตีกลองเที่ยวป่าวร้องไปในพระนคร  แล้วมีพระ-
<span class="LineNumber"> 021 </span>ราชโองการให้นายขมังธนูมาประชุมกัน.   นายขมังธนู  จำนวน   หกหมื่นคน
<span class="LineNumber"> 022 </span>มาประชุมพร้อมกัน . พระราชาทรงทราบว่า พวกนายขมังธนูประชุมพร้อมแล้ว
