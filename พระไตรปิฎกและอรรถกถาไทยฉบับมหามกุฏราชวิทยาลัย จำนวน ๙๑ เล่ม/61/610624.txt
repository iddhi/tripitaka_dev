<span class="LineNumber"> 001 </span>         ในบทว่า  <B>โย  เว</B>  นั้น   มีอธิบายดังนี้   บุคคลใดรู้จักคุณ  อันผู้อื่น
<span class="LineNumber"> 002 </span>ทำแล้วแก่ตน  ชื่อว่าเป็นผู้กตัญญู  อนึ่ง   ครั้นรู้อย่างนี้แล้ว   ทำการตอบแทน
<span class="LineNumber"> 003 </span>คุณของเขาที่ได้ทำคุณไว้แก่ตน ชื่อว่าเป็นผู้กตเวที. บทว่า <B>ทุกฺขิตสฺส</B> ความว่า
<span class="LineNumber"> 004 </span>บุคคลใดยกความทุกข์แห่งสหายของตน     ผู้ถึงทุกข์ขึ้นไว้ในตน  ช่วยทำให้กิจ
<span class="LineNumber"> 005 </span>อันเกิดขึ้นแก่สหายนั้น   ด้วยมือของตนโดยเคารพ   พระพุทธเจ้าเป็นต้น    ย่อม
<span class="LineNumber"> 006 </span>กล่าวบุคคลนั้น  ผู้เห็นปานนี้  ว่าเป็นสัตบุรุษ  อีกอย่างหนึ่ง  ธรรมดาสัตบุรุษ
<span class="LineNumber"> 007 </span>ทั้งหลาย  ย่อมเป็นผู้มีความกตัญญู  กตเวที   เพราะฉะนั้น   ควรกล่าวถึงชาดก
<span class="LineNumber"> 008 </span>เช่น  สตปตชาดก  จุลลหังสชาดก  และมหาหังสชาดกเป็นต้น.
<span class="LineNumber"> 009 </span>         บทว่า  <B>เอเตหิ  สพฺเพหิ</B>  ความว่า  ดูก่อนท้าวสักกเทวราช  บุคคล
<span class="LineNumber"> 010 </span>ใดเข้าถึงด้วยคุณสมบัติ  มีศีลเป็นต้น   ดังที่กล่าวแล้วในหนหลัง เหล่านี้ทั้งหมด.
<span class="LineNumber"> 011 </span>บทว่า   <B>สทฺโธ</B>   ความว่า   ประกอบด้วยโอกัปปนสัทธา  (ศรัทธา   คือความ
<span class="LineNumber"> 012 </span>เชื่อมั่น).   บทว่า   <B>มุทุ</B>   ได้แก่  เป็นผู้มีปกติพูดจาน่ารัก.  บทว่า   <B>สํวิภาคี</B>
<span class="LineNumber"> 013 </span>ความว่า ชื่อว่าเป็นผู้จำแนกแจกทานด้วยดี  เพราะความเป็นผู้ยินดียิ่ง  ในการ
<span class="LineNumber"> 014 </span>จำแนกศีล  จำแนกทาน  ชื่อว่า  <B>วทัญญู</B>  ผู้รู้ถ้อยคำ  เพราะสามารถรู้ถ้อยคำของ
<span class="LineNumber"> 015 </span>ยาจก   แล้วจึงให้.  บทว่า   <B>สงฺคาหกํ</B>  ความว่า   ชื่อว่าผู้สงเคราะห์  เพราะ
<span class="LineNumber"> 016 </span>สงเคราะห์ชนนั้น    ๆ   ด้วยสังคหวัตถุ   ๔.   ชื่อว่า   มีวาจาสละสลวย   เพราะ
<span class="LineNumber"> 017 </span>กล่าวถ้อยคำไพเราะ.    ชื่อว่า    มีวาจาอ่อนหวาน   เพราะมีถ้อยคำเกลี้ยงเกลา.
<span class="LineNumber"> 018 </span>บทว่า     <B>ตถาวิธํ  โน</B>  ความว่า  สิริ   กล่าวคือ  ยศและลาภอันเลิศที่ได้แล้ว
<span class="LineNumber"> 019 </span>ย่อมไม่ละบุคคลเช่นนั้น    คือ  สิริของบุคคลนั้น    ย่อมไม่พินาศไป.
<span class="LineNumber"> 020 </span>         พระมหาสัตว์เจ้า  วิสัชนาปัญหา  ๔  ข้อ    ดุจยังพระจันทร์อันเต็มดวง
<span class="LineNumber"> 021 </span>ให้ตั้งขึ้นบนพื้นท้องฟ้าฉะนั้น    ด้วยประการฉะนี้  ถัดจากนั้นไป   เป็นปุจฉา
<span class="LineNumber"> 022 </span>และวิสัชนาปัญหาที่เหลือ  ท้าวสักกเทวราช  ตรัสคาถา  ความว่า
