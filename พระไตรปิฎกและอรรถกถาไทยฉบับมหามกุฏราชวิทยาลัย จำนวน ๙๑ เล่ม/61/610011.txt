<span class="LineNumber"> 001 </span>มหาชนชาวพาราณสีพากันเชื่อว่า   ท้าวมหาพรหมของเรามีอยู่จริง   จะยังไม่ได้
<span class="LineNumber"> 002 </span>เป็นอะไรกันกับนางทิฏฐมังคลิกา  ข้อนั้นจักเป็นความจริงอย่างนี้แน่.
<span class="LineNumber"> 003 </span>         ฝ่ายพระโพธิสัตว์  ครั้นถึงวัน  บุรณมีดิถีเพ็ญ  ๑๕  ค่ำ   ในยามเมื่อ
<span class="LineNumber"> 004 </span>พระจันทร์ตั้งอยู่ท่ามกลางทิฆัมพร     ก็เนรมิตอัตภาพเป็นท้าวมหาพรหม
<span class="LineNumber"> 005 </span>บันดาลแว่นแคว้นกาสิกรรัฐทั้งสิ้น   ซึ่งมีอาณาเขต   กว้างยาว  ๑๒  โยชน์   ให้
<span class="LineNumber"> 006 </span>รุ่งโรจน์สว่างไสวเป็นอันเดียวกัน   แล้วแหวกมณฑลแห่งพระจันทร์    เหาะลง
<span class="LineNumber"> 007 </span>มาเวียนวนเบื้องบน  พระนครพาราณสี ๓ รอบ  เมื่อมหาชนบูชาอยู่  ด้วยเครื่อง
<span class="LineNumber"> 008 </span>สักการะ    มีของหอม    และระเบียบดอกไม้เป็นต้น     ได้บ่ายหน้าไปหมู่บ้าน
<span class="LineNumber"> 009 </span>จัณฑาลคาม.   บรรดาประชาชนที่นับถือพระพรหม  ก็ประชุมกัน    พากันไป
<span class="LineNumber"> 010 </span>ยังหมู่บ้านจัณฑาลคาม  ช่วยกันเอาผ้าขาวที่บริสุทธิ์สะอาด   ปิดบังเรือนของ
<span class="LineNumber"> 011 </span>นางทิฏฐมังคิกา     แล้วไล้ทาพ่นเรือนด้วยของหอมจตุรชาติ     โปรยดอกไม้
<span class="LineNumber"> 012 </span>เรี่ยรายไว้  จัดแจงปักไม้ดาดเพคานเบื้องบน  แต่งตั้งที่นอนใหญ่ไว้แล้วจุดตาม
<span class="LineNumber"> 013 </span>ประทีปด้วยน้ำมันหอม    แล้วช่วยกันขนทรายขาวราวกับแผ่นเงินมาโปรยไว้ที่
<span class="LineNumber"> 014 </span>ประตูเรือน    แล้วแขวนพวงดอกไม้    ผูกธงทิวปลิวไสวงดงาม.    เมื่อมหาชน
<span class="LineNumber"> 015 </span>ตกแต่งบ้านเรือนอย่างนี้เสร็จแล้ว   พระมหาสัตว์เจ้าจึงเลื่อนลอยลงจากนภากาศ
<span class="LineNumber"> 016 </span>เข้าไปภายใน    แล้วนั่งบนที่นอนหน่อยหนึ่ง.   ในกาลนั้น   นางทิฏฐมังคลิกา
<span class="LineNumber"> 017 </span>กำลังมีระดู.   ครั้งนั้นพระโพธิสัตว์  เอาหัวแม่มือเบื้องขวาลูบคลำนาภีของนาง.
<span class="LineNumber"> 018 </span>นางตั้งครรภ์ทันที  ต่อมาพระมหาสัตว์  จึงเรียกนางมาบอกว่า  น้องนางผู้เจริญ
<span class="LineNumber"> 019 </span>เจ้าตั้งครรภ์แล้ว   จักคลอดบุตรเป็นชาย   ทั้งตัวเจ้าและบุตรจักเป็นผู้สมบูรณ์
<span class="LineNumber"> 020 </span>ด้วยลาภยศอันเลิศล้ำ    น้ำสำหรับล้างเท้าของเจ้าจักเป็นน้ำอภิเษก  สรง    ของ
<span class="LineNumber"> 021 </span>พระราชาในชมพูทวีปทั้งสิ้น  สำหรับน้ำอาบของเจ้า   จักเป็นโอสถอมตะ  ชน
<span class="LineNumber"> 022 </span>เหล่าใดนำน้ำอาบของเจ้าไปรดศีรษะ    ชนเหล่านั้นจักหายจากโรคทุก ๆ อย่าง
