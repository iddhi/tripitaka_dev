<span class="LineNumber"> 001 </span>ป่าไป  ทำสถานที่ซุ่มซ่อนของตน ๆ  ในป่านั้น.   อนึ่ง  หนามชนิดใดมีในป่า
<span class="LineNumber"> 002 </span>เขาก็พากันเอาหนามชนิดนั้นมาล้อมเรือนไว้    เพราะความผิดของพระราชา
<span class="LineNumber"> 003 </span>อย่างนี้  เราจึงถูกหนามตำเอา  ท่านอย่าเป็นผู้สนับสนุนพระราชาเช่นนี้เลย.
<span class="LineNumber"> 004 </span>         พระราชาทรงสดับเช่นนั้น   จึงตรัสเรียกราชปุโรหิตมาตรัสสั่งว่า  ท่าน
<span class="LineNumber"> 005 </span>อาจารย์   ชายชราพูดถูก    เป็นความผิดของเราแท้ ๆ   มาเถิด   เราจักกลับไป
<span class="LineNumber"> 006 </span>เสวยราชสมบัติโดยธรรม. เทวดาพระโพธิสัตว์ สิงในร่างของราชปุโรหิต ทูลว่า
<span class="LineNumber"> 007 </span>ขอเดชะมหาราชเจ้า   จงไปสอดแนมดูข้างหน้าต่อไปอีกก่อนเถิดพระเจ้าข้า.
<span class="LineNumber"> 008 </span>พระราชากับปุโรหิต    จากบ้านนั้น    ไปยังบ้านอื่น    ได้ยินเสียงของหญิงชรา
<span class="LineNumber"> 009 </span>คนหนึ่งในระหว่างทาง.  นัยว่าหญิงนั้นเป็นหญิงเข็ญใจ   พิทักษ์รักษาบุตรสาว
<span class="LineNumber"> 010 </span>สองคนซึ่งเจริญวัยแล้ว  ไม่ยอมให้ลูกสาวไปป่า  ตนเองเก็บผักหักฟืนมาจากป่า
<span class="LineNumber"> 011 </span>บำรุงรักษาลูกสาวทั้งสอง.    วันนั้นนางขึ้นพุ่มไม้แห่งหนึ่ง    กำลังเก็บผักอยู่
<span class="LineNumber"> 012 </span>พลัดตกลงมา   เมื่อจะด่าพระราชา  โดยแช่งให้ตาย   กล่าวคาถา   ความว่า
<span class="LineNumber"> 013 </span>                <B>ในแคว้นของพระเจ้าพรหมทัต  หญิงสาวหาผัว
<span class="LineNumber"> 014 </span>         ไม่ได้ไปจนแก่  เมื่อไรพระเจ้าพรหมทัต   จักสวรรคต
<span class="LineNumber"> 015 </span>         เสียที.</B>
<span class="LineNumber"> 016 </span>         บรรดาบทเหล่านั้น   บทว่า <B>อปฺปฏิกา</B> แปลว่า หาสามีมิได้. อธิบายว่า
<span class="LineNumber"> 017 </span>ถ้าเขามีสามีคงจะได้เลี้ยงดูเรา ในรัชกาลของพระราชาลามก เราได้รับความทุกข์
<span class="LineNumber"> 018 </span>เมื่อไรหนอ    มันจักตายเสียที    หญิงชราด่าพระราชาอย่างนี้    ก็ด้วยอานุภาพ
<span class="LineNumber"> 019 </span>ของพระโพธิสัตว์.
<span class="LineNumber"> 020 </span>         เมื่อราชปุโรหิตจะคัดค้านนาง  จึงกล่าวคาถา  ความว่า 
<span class="LineNumber"> 021 </span>                <B>เฮ้ย !  หญิงชั่วไม่รู้จักเหตุผล    แกพูดไม่ดีเลย
<span class="LineNumber"> 022 </span>         พระราชาเคยหาผัวให้นางกุมาริกา  มีที่ไหนกัน.</B>
