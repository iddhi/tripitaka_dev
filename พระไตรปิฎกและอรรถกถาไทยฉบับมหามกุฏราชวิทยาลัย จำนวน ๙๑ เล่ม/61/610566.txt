<span class="LineNumber"> 001 </span>แม้เจ้านกกุณฑลินี  แสดงธรรมด้วยคาถา ๑๑ คาถาด้วยประการอย่างนี้
<span class="LineNumber"> 002 </span>พระราชาทรงดีพระทัย    ตรัสเรียกอำมาตย์มารับสั่งถามว่า    ดูก่อนท่านอำมาตย์
<span class="LineNumber"> 003 </span>ผู้เจริญทั้งหลาย เราควรทำกิจอันใดแก่เจ้ากุณฑลินี   ราชธิดาของเราผู้กล่าวธรรมอยู่
<span class="LineNumber"> 004 </span>อย่างนี้ ?
<span class="LineNumber"> 005 </span>         พวกอำมาตย์กราบทูลว่า   ควรกระทำโดยการมอบตำแหน่งขุนคลังให้
<span class="LineNumber"> 006 </span>พระเจ้าข้า.  ตรัสว่า   ถ้าเช่นนั้นเราจะให้หน้าที่การงานตำแหน่งขุนคลังแก่ธิดา
<span class="LineNumber"> 007 </span>ของเรา    แล้วทรงแต่งตั้งนางนกกุณฑลินีไว้ในฐานันดรศักดิ์.    นับแต่นั้นมา
<span class="LineNumber"> 008 </span>นางนกกุณฑลินี     ก็ดำรงอยู่ในตำแหน่งขุนคลัง    ได้ทำการสนองราชกิจของ
<span class="LineNumber"> 009 </span>พระราชบิดา.
<span class="LineNumber"> 010 </span>                                  <I>จบกุณฑลินีปัญหา</I>
<span class="LineNumber"> 011 </span>         ล่วงมาอีกสองสามวัน พระราชาส่งทูตไปยังสำนักของเจ้าชัมพุกบัณฑิต 
<span class="LineNumber"> 012 </span>โดยนัยก่อนนั้นเอง แล้วเสด็จไปในสำนักของนกชัมพุกบัณฑิตนั้น   ในวันที่เจ็ด
<span class="LineNumber"> 013 </span>ทรงเสวยสมบัติแล้วเสด็จกลับมา ประทับ ณ ที่ท่ามกลางมณฑปนั้นเอง. ครั้งนั้น
<span class="LineNumber"> 014 </span>อำมาตย์เชิญเจ้าชัมพุกบัณฑิต    จับบนตั่งทอง   แล้วเอาศีรษะทูลตั่งทองมาเฝ้า
<span class="LineNumber"> 015 </span>พระราชา.  เจ้าชัมพุกบัณฑิตจับบนพระเพลาของพระราชบิดา  เล่นหัวแล้วจับ
<span class="LineNumber"> 016 </span>ที่ตั่งทองดังเดิม.
<span class="LineNumber"> 017 </span>         ลำดับนั้น   เมื่อพระราชาจะตรัสถามปัญหากะเจ้าชัมพุกบัณฑิต  จึงตรัส
<span class="LineNumber"> 018 </span>พระคาถาความว่า
<span class="LineNumber"> 019 </span>               <B>พ่อชัมพุกะ  พ่อได้ถามปัญหากะเจ้าโกสิยโคตร
<span class="LineNumber"> 020 </span>         และเจ้ากุณฑลินีมาเช่นเดียวกันแล้ว     ชัมพุกลูกรัก
<span class="LineNumber"> 021 </span>         คราวนี้ เจ้าจงบอกกำลัง อันสูงสุดกว่ากำลังทั้งหลาย
<span class="LineNumber"> 022 </span>         บ้างเถิด.</B>
