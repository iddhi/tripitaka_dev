<span class="LineNumber"> 001 </span>นางถึงความเป็นผู้เลิศด้วยลาภยศ  จำต้องบวชเสียก่อน  จึงจักสามารถกระทำได้
<span class="LineNumber"> 002 </span>นอกจากนี้แล้วไม่มีทาง.     ลำดับนั้น       พระมหาสัตว์จึงเรียกนางมากล่าวว่า
<span class="LineNumber"> 003 </span>ดูก่อนนางผู้เจริญ    เมื่อเรายังไม่ได้นำอะไร ๆ  ออกมาจากป่า    การครองชีพ
<span class="LineNumber"> 004 </span>ของเราทั้งสองย่อมเป็นไปไม่ได้    เจ้าอย่ากระสันวุ่นวายไปจนกว่าเราจะกลับมา      
<span class="LineNumber"> 005 </span>เราจักเข้าไปสู่ป่าดังนี้แล้ว     กล่าวเตือนบริวารว่า    แม้พวกเจ้าผู้อยู่เฝ้าเรือน
<span class="LineNumber"> 006 </span>ก็อย่าละเลย  ช่วยดูนางผู้เป็นภรรยาของเราด้วย  ดังนี้ แล้วก็เข้าไปสู่ป่าบรรพชา
<span class="LineNumber"> 007 </span>เพศเป็นสมณะ  มิได้ประมาทมัวเมา  บำเพ็ญสมาบัติ  ๘   และอภิญญา ๕  ให้
<span class="LineNumber"> 008 </span>เกิดขึ้นในวันที่  ๗  คิดว่า  บัดนี้เราจักสามารถเป็นที่พึ่ง  แก่นางทิฏฐมังคลิกาได้
<span class="LineNumber"> 009 </span>จึงเหาะมาด้วยฤทธิ์ไปลงตรงประตูจัณฑาลคาม   แล้วได้เดินไปสู่ประตูเรือนของ
<span class="LineNumber"> 010 </span>นางทิฏฐมังคลิกา.  นางได้ยินข่าวการมาของมาตังคบัณฑิตแล้วจึงออกจากเรือน
<span class="LineNumber"> 011 </span>แล้วร้องไห้คร่ำครวญว่า   ข้าแต่ท่านผู้เป็นสามี   เหตุไฉนท่านจึงไปบวช   ทิ้ง
<span class="LineNumber"> 012 </span>ฉันไว้ไร้ที่พึ่งเล่า.  ลำดับนั้น   มาตังคดาบสจึงปลอบโยนนางว่า  ดูก่อนน้องนาง
<span class="LineNumber"> 013 </span>ผู้เจริญ   เจ้าอย่าเสียใจไปเลย   คราวนี้เราจักกระทำให้เจ้ามียศใหญ่ยิ่งกว่ายศที่
<span class="LineNumber"> 014 </span>มีอยู่เก่าของเจ้า    ก็แต่ว่า   เจ้าจักสามารถประกาศแม้ข้อความเพียงเท่านี้      ใน
<span class="LineNumber"> 015 </span>ท่ามกลางบริษัทได้ไหมว่า    มาตังคบัณฑิตไม่ใช่สามีของเรา   ท้าวมหาพรหม
<span class="LineNumber"> 016 </span>เป็นสามีของเรา  ดังนี้.    นางรับคำว่า    ข้าแต่ท่านผู้เป็นสามี    ดิฉันสามารถ
<span class="LineNumber"> 017 </span>ประกาศได้.  มาตังคดาบสจึงกล่าวว่า  คราวนี้ถ้ามีผู้ถามว่า  สามีของเธอไปไหน?
<span class="LineNumber"> 018 </span>ก็จงตอบว่า  ไปพรหมโลก  เมื่อเขาถามว่าเมื่อไรจักมา  จงบอกเขาว่า  นับแต่
<span class="LineNumber"> 019 </span>วันนี้ไปอีก  ๗  วัน     ท้าวมหาพรหมผู้เป็นสามีของเราจักแหวกพระจันทร์มาใน
<span class="LineNumber"> 020 </span>วันเพ็ญ.    ครั้นมหาสัตว์เจ้ากล่าวกะนางอย่างนี้แล้ว     ก็เหาะกลับไปสู่หิมวันต  
<span class="LineNumber"> 021 </span>ประเทศทันที     ฝ่ายนางทิฏฐมังคลิกาก็เที่ยวไปยืนประกาศข้อความตามที่
<span class="LineNumber"> 022 </span>พระโพธิสัตว์สั่งไว้ ในที่ทุกหนทุกแห่งท่ามกลางมหาชน ในพระนครพาราณสี.
