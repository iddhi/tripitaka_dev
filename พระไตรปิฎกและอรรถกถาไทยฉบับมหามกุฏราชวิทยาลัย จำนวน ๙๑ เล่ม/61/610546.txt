<span class="LineNumber"> 001 </span>กษัตริย์ทั้งหลายตั้งอยู่ในโอวาทของบัณฑิต    เสวยราชย์โดยธรรม   เสด็จไปยัง
<span class="LineNumber"> 002 </span>เทพนครให้เต็มบริบูรณ์  อันพระเจ้าโกศลทรงทูลอาราธนาจึงทรงนำอดีตนิทาน
<span class="LineNumber"> 003 </span>มาตรัส  ดังต่อไปนี้ 
<span class="LineNumber"> 004 </span>         ในอดีตกาล เมื่อ<B>พระเจ้าพรหมทัต</B>  เสวยราชสมบัติ   ในพระนคร
<span class="LineNumber"> 005 </span><B>พาราณสี</B>  ไม่มีพระราชโอรส  ถึงทรงปรารถนาอยู่ก็ไม่ได้พระโอรส  หรือพระ
<span class="LineNumber"> 006 </span>ธิดา วันหนึ่ง  พระองค์เสด็จประพาสพระราชอุทยาน  กับข้าราชบริพารจำนวน
<span class="LineNumber"> 007 </span>มาก  ทรงเล่นในพระราชอุทยานตลอดวัน  ลาดพระที่บรรทม ณ โคนต้นมงคล
<span class="LineNumber"> 008 </span>สาลพฤกษ์    บรรทมหลับไปหน่อยหนึ่ง      ตื่นบรรทมแล้ว     ทรงแลดูต้นรัง
<span class="LineNumber"> 009 </span>ทอดพระเนตรเห็นรังนกอยู่บนต้นไม้นั้น    พอทอดพระเนตรเห็นเท่านั้น  ก็เกิด
<span class="LineNumber"> 010 </span>พระเสน่หา  จึงดำรัสเรียกมหาดเล็กคนหนึ่ง   มาตรัสสั่งว่าเจ้าขึ้นต้นไม้นี้จงดู
<span class="LineNumber"> 011 </span>ให้รู้ว่า ในรังนกนั้นมีอะไรอยู่หรือไม่มี.  มหาดเล็กขึ้นไป  เห็นฟองไข่อยู่ในรัง
<span class="LineNumber"> 012 </span>นกนั้น    ๓  ฟอง  จึงกราบทูลให้ทรงทราบ  พระราชาตรัสว่า  ถ้าเช่นนั้น   เจ้า
<span class="LineNumber"> 013 </span>อย่าปล่อยลมหายใจลงบนไข่เหล่านั้น   จงแผ่สำลีลงในผอบ วางฟองนกเหล่านั้น
<span class="LineNumber"> 014 </span>ไว้ในผอบแล้วค่อย ๆ ลงมา   ครั้นตรัสสั่งให้มหาดเล็กลงมาแล้ว    ทรงรับผอบ
<span class="LineNumber"> 015 </span>ด้วยพระหัตถ์   ตรัสถามพวกอำมาตย์ว่า  นี่เป็นไข่นกจำพวกไหน ?  อำมาตย์
<span class="LineNumber"> 016 </span>ทั้งหลาย  พากันกราบทูลว่า   ข้าพระพุทธเจ้าไม่ทราบ   พวกนายพรานคงจักรู้
<span class="LineNumber"> 017 </span>พระราชาจึงตรัสสั่งให้พวกนายพรานเข้าเฝ้าแล้วตรัสถาม  พวกนายพรานกราบ-
<span class="LineNumber"> 018 </span>ทูลว่า  ขอเดชะ   ฝ่าละอองธุลีพระบาทปกเกล้าปกกระหม่อม  ฟองนกเหล่านี้
<span class="LineNumber"> 019 </span>ใบหนึ่งเป็นฟองนกฮูก  ใบหนึ่งเป็นฟองนกสาลิกา ใบหนึ่งเป็นฟองนกแขกเต้า
<span class="LineNumber"> 020 </span>ตรัสถามว่า  ฟองนกทั้งสามอยู่รวมรังเดียวกันได้หรือ ?   กราบทูลว่า  ได้พระ-
<span class="LineNumber"> 021 </span>พุทธเจ้าข้า  เมื่อไม่มีอันตราย ฟองนกที่แม่กกไว้ดีแล้ว  ย่อมไม่ฉิบหาย พระรา-
<span class="LineNumber"> 022 </span>ชาทรงดีพระทัย  ดำริว่า  นกเหล่านี้จักเป็นลูกของเรา  โปรดให้อำมาตย์สามคน
