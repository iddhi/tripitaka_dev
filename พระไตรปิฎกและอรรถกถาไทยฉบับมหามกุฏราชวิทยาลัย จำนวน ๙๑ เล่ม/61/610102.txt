<span class="LineNumber"> 001 </span>เจ้าได้กล่าวไว้อย่างนี้มิใช่หรือว่า   เมื่อไม่สามารถจะนำเนื้อมา   ก็จะนำหนังมา
<span class="LineNumber"> 002 </span>หรือเมื่อไม่สามารถจะนำหนังมา  ก็จักนำขนมา  ด้วยเหตุไร  เจ้าจึงมิได้นำเนื้อ
<span class="LineNumber"> 003 </span>หรือหนังของมันมาเลย.
<span class="LineNumber"> 004 </span>         นายพรานได้ฟังพระดำรัสแล้วกล่าวคาถา  ความว่า
<span class="LineNumber"> 005 </span>                <B>เนื้อนั้นได้มาติดบ่วงเหล็กถึงมือแล้ว      แต่มีเนื้อ
<span class="LineNumber"> 006 </span>         สองตัวไม่ได้ติดบ่วง    มายืนอยู่ใกล้เนื้อตัวนั้น      ข้า-
<span class="LineNumber"> 007 </span>         พระองค์ได้เกิดความสังเวชใจ           ความอัศจรรย์ใจ
<span class="LineNumber"> 008 </span>         ขนพองสยองเกล้าว่า   ถ้าเราฆ่าเนื้อตัวนี้    เราจักต้อง
<span class="LineNumber"> 009 </span>         ละทิ้งชีวิต   ในสถานที่นี้แหละในวันนี้ทีเดียว.</B>
<span class="LineNumber"> 010 </span>         บรรดาบทเหล่านั้น     บทว่า  <B>อาคมํ</B>   ความว่า  ข้าแต่มหาราชเจ้า   ก็
<span class="LineNumber"> 011 </span>เนื้อนั้นมาสู่เงื้อมมือ  ทั้งมาสู่บ่วงที่ข้าพระพุทธเจ้าดักไว้ด้วย   ได้ติดอยู่ในบ่วง
<span class="LineNumber"> 012 </span>นั้น.    บทว่า      <B>ตญฺจ  มุตฺตา  อุปาสเร</B>   ความว่า  แต่ว่าเนื้อสองตัวพ้นบ่วง
<span class="LineNumber"> 013 </span>ไปแล้ว  คือไม่ได้เข้ามาติดบ่วงเลย  ได้เข้ามายืนพิงเนื้อนั้นปลอบใจอยู่.   บทว่า
<span class="LineNumber"> 014 </span><B>อพฺภูโต</B>   แปลว่า  ไม่เคยเป็นมาก่อนเลย.    บทว่า  <B>อิมญฺจาหํ</B>    ตัดบทเป็น
<span class="LineNumber"> 015 </span><B>อิมํ อหํ</B>  แปลว่า ก็ข้าพระองค์นั้น.  อธิบายว่า  เมื่อเป็นเช่นนั้น    ข้าพระองค์
<span class="LineNumber"> 016 </span>ผู้มีความสังเวชสลดใจ  ได้มีความปริวิตกนี้ว่า   ถ้าเราจักฆ่าเนื้อนี้เสีย   เราจัก
<span class="LineNumber"> 017 </span>ต้องละทิ้งชีวิตในสถานที่นี้แหละในวันนี้ทีเดียว.
<span class="LineNumber"> 018 </span>         พระราชาสดับคำนั้นแล้ว  ตรัสว่า
<span class="LineNumber"> 019 </span>                <B>ดูก่อนนายพราน   เนื้อนั้นเป็นเช่นไร   เป็นเนื้อ
<span class="LineNumber"> 020 </span>         มีกรรมอย่างไร   มีสีสรรอย่างไร   มีศีลอย่างไร   ท่าน
<span class="LineNumber"> 021 </span>         จึงได้สรรเสริญเนื้อเหล่านั้นนัก.</B>	
<span class="LineNumber"> 022 </span>         พระราชาตรัสถามเช่นนี้บ่อย ๆ  ด้วยสามารถทรงพิศวงพระทัย.
