<span class="LineNumber"> 001 </span>เกวียนบรรทุกทราย  และเกวียนบรรทุกแผ่นกระดาน ให้ทะลุออกทางเบื้องหลัง
<span class="LineNumber"> 002 </span>ยิงลูกศรไปทางเบื้องหลัง    ให้ทะลุออกไปโดยทางหน้า    ยิงลูกธนูไปยังที่  ๔  
<span class="LineNumber"> 003 </span>อุสภะในน้ำ  ๘  อุสภะบนบก  ยิงขนทรายในที่สุดแห่งอุสภะ  ด้วยสัญญาผลมะ-
<span class="LineNumber"> 004 </span>แว้งเครือ.   เมื่อโชติปาลกุมาร    แสดงศิลปะมีประมาณเท่านี้อยู่    พระอาทิตย์
<span class="LineNumber"> 005 </span>อัสดงคตไปแล้ว  ลำดับนั้น   พระราชา ตรัสสั่งให้กำหนดตำแหน่งเสนาบดีแก่เขา
<span class="LineNumber"> 006 </span>ตรัสว่า พ่อโชติปาละ.  วันนี้ค่ำเสียแล้ว   พรุ่งนี้เจ้าจักได้รับสักการะคือตำแหน่ง
<span class="LineNumber"> 007 </span>เสนาบดีเจ้าจงไปตัดผม โกนหนวด อาบน้ำแล้วมาเถิด ดังนี้แล้ว. ได้พระราชทาน
<span class="LineNumber"> 008 </span>ทรัพย์แสนหนึ่งเพื่อเป็นค่าเบี้ยเลี้ยงไปในวันนั้น.
<span class="LineNumber"> 009 </span>         พระมหาสัตว์คิดว่า  เราไม่มีความต้องการด้วยทรัพย์จำนวนนี้  จึงคืน
<span class="LineNumber"> 010 </span>ทรัพย์จำนวน ๑๘ โกฏิ  แก่พวกเจ้าของ  แล้วไปอาบน้ำกับบริวารเป็นอันมาก
<span class="LineNumber"> 011 </span>ให้ช่างตัด ผมโกนหนวด  อาบน้ำประดับด้วยสรรพาลังการ  แล้วเข้าไปยังเรือน
<span class="LineNumber"> 012 </span>ด้วยสิริอันหาที่เปรียบมิได้    บริโภคโภชนะมีรสเลิศต่าง  ๆ  เสร็จแล้วขึ้นนอน
<span class="LineNumber"> 013 </span>ยังที่นอนอันมีสิริ  นอนตลอดสองยาม ตื่นในเวลาปัจฉิมยาม  ลุกขึ้นนังคู้บัลลังก์
<span class="LineNumber"> 014 </span>บนหลังที่นอน  ตรวจดูเบื้องต้น   ท่ามกลางและที่สุดแห่งศิลปะของตน   พลาง
<span class="LineNumber"> 015 </span>รำพึงว่า การยังผู้อื่นให้ตายย่อมปรากฏแต่ตอนต้นแห่งศิลปะของเรา การบริโภค
<span class="LineNumber"> 016 </span>ใช้สอยด้วยอำนาจแห่งกิเลส   ปรากฏในท่ามกลาง   การปฏิสนธิในนรกปรากฏ
<span class="LineNumber"> 017 </span>ในที่สุด  ก็ปาณาติบาตกับความประมาท  เพราะมัวเมายิ่งในการบริโภคใช้สอย
<span class="LineNumber"> 018 </span>ด้วยอำนาจกิเลส ย่อมให้ซึ่งปฏิสนธิในนรก พระราชาทรงพระราชทานตำแหน่ง
<span class="LineNumber"> 019 </span>เสนาบดีอันยิ่งใหญ่แก่เรา   เราก็จักเป็นผู้มีอิสริยยศใหญ่   ภรรยาและบุตรธิดา
<span class="LineNumber"> 020 </span>ก็จักมีมากมาย     ก็วัตถุอันเป็นที่ตั้งของกิเลสอันถึงความไพบูลย์แล้ว   เป็นของ
<span class="LineNumber"> 021 </span>ละได้โดยยาก    ควรที่เราจะออกไปสู่ป่าเพียงผู้เดียว    แล้วบวชเป็นฤาษีเสียใน
<span class="LineNumber"> 022 </span>บัดนี้ทีเดียว  จึงลุกขึ้นจากที่นอนใหญ่   ไม่ให้ใครทราบลงจากปราสาท  ออก
