<span class="LineNumber"> 001 </span>สัตว์   พระมหาสัตว์คิดว่า     ถ้าหากเราจักถือเอาอาหารนี้ไซร้     เราคงจักตาย
<span class="LineNumber"> 002 </span>ภายในกระโปรงเป็นมั่นคง  จึงมิได้บริโภคอาหารแม้เหล่านั้น.  พราหมณ์หมองู 
<span class="LineNumber"> 003 </span>ไปถึงพระนครพาราณสีแล้ว    ให้พระมหาสัตว์เล่นให้คนดู    ที่ใกล้ประตูเมือง
<span class="LineNumber"> 004 </span>ได้ทรัพย์สินอีกเป็นจำนวนมาก.    แม้พระราชา     ก็ตรัสสั่งให้พราหมณ์หมองู
<span class="LineNumber"> 005 </span>เข้าเฝ้า   แล้วตรัสว่า  เจ้าจงให้งูเล่นให้เราดูบ้าง.   เขาทูลสนองพระราชโองการ
<span class="LineNumber"> 006 </span>ว่าได้พะย่ะค่ะ  ข้าพระพุทธเจ้าจักให้เล่นถวายพระองค์  ในวันปัณณรสี พรุ่งนี้.
<span class="LineNumber"> 007 </span>พระราชาตรัสสั่งให้พนักงานเภรีตีกลองประกาศว่า   พรุ่งนี้   นาคราชจักฟ้อนรำ
<span class="LineNumber"> 008 </span>ที่หน้าชานชาลาหลวง  มหาชนจงมาประชุมกันดูเถิด  แล้วในวันรุ่งขึ้น  ตรัสสั่ง
<span class="LineNumber"> 009 </span>ให้ประดับตกแต่งชานชาลาหลวง และตรัสสั่งให้พราหมณ์หมองูมาเฝ้า พราหมณ์
<span class="LineNumber"> 010 </span>หมองู นำพระมหาสัตว์มาด้วยกระโปรงแก้ว   ตั้งกระโปรงไว้ที่พื้นลาดอันวิจิตร
<span class="LineNumber"> 011 </span>นั่งคอยอยู่.     ฝ่ายพระราชาเสด็จลงจากปราสาท     แวดล้อมด้วยหมู่มหาชน
<span class="LineNumber"> 012 </span>ประทับนั่งเหนือพระราชอาสน์.   พราหมณ์หมองู   นำพระมหาสัตว์ออกมาแล้ว
<span class="LineNumber"> 013 </span>ให้ฟ้อนรำถวาย.    มหาชนพากันดีใจ    ไม่อาจดำรงตนอยู่ได้ตามปกติ  พากัน
<span class="LineNumber"> 014 </span>ปรบมือ  โบกธงโบกผ้า    แสดงความรื่นเริงนับด้วยหมื่นแสน.   ฝนรัตนะเจ็ด
<span class="LineNumber"> 015 </span>ประการ  ก็ตกลงมาตรงเบื้องบนพระโพธิสัตว์     เมื่อพระมหาสัตว์ถูกจับมานั้น
<span class="LineNumber"> 016 </span>ครบหนึ่งเดือนเต็มบริบูรณ์     ตลอดเวลาเหล่านี้    พระมหาสัตว์สู้ทน    มิได้
<span class="LineNumber"> 017 </span>บริโภคอาหารเลย.
<span class="LineNumber"> 018 </span>         ฝ่ายนางสุมนาเทวีระลึกถึงว่า      สามีที่รักของเราเสด็จไปนานนักหนา
<span class="LineNumber"> 019 </span>จนป่านนี้ยังไม่เสด็จมาที่นี่เลย  ครบหนึ่งเดือนพอดี   จักมีเหตุเภทภัยอะไรหนอ
<span class="LineNumber"> 020 </span>ดังนี้แล้วจึงไปตรวจดูสระโบกขรณี   เห็นมีน้ำสีแดงดังโลหิต   ก็ทราบว่าชะรอย
<span class="LineNumber"> 021 </span>สามีของตนจักถูกหมองูจับเอาไป  จึงออกจากนาคพิภพไปตรวจดูใกล้จอมปลวก
<span class="LineNumber"> 022 </span>เห็นร่องรอยที่พระมหาสัตว์ถูกหมองูจับ      และทำให้ลำบาก     แล้วทรงกันแสง
<span class="LineNumber"> 023 </span>ร่ำไห้คร่ำครวญ    ดำเนินไปยังปัจจันตคามสอบถามดู     สดับข่าวความเป็นไป
