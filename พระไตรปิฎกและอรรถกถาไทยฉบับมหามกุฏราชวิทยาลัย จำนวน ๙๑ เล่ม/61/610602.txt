<span class="LineNumber"> 001 </span>         ในเวลาต่อมา   ปลายพระราชอาณาเขตของพระเจ้าทัณฑกีราชนั้นเกิด
<span class="LineNumber"> 002 </span>จลาจล. ท้าวเธอแวดล้อมไปด้วยองคเสนา  เสด็จออกเพื่อยุทธนาการ  ลำดับนั้น
<span class="LineNumber"> 003 </span>ปุโรหิตผู้หลงงมงาย  ทูลถามพระราชาว่า  ขอเดชะ  พระมหาราชเจ้า  พระองค์
<span class="LineNumber"> 004 </span>ทรงปรารถนาชัยชนะ  หรือว่าความปราชัย  เมื่อพระราชาตรัสตอบว่า ปรารถนา
<span class="LineNumber"> 005 </span>ชัยชนะ    จึงกราบทูลว่า    ถ้าเช่นนั้น     คนกาลกรรณีอยู่ในพระราชอุทยาน
<span class="LineNumber"> 006 </span>พระองค์จงโปรดให้ลอยกลีโทษที่สรีระของคนกาลกรรณีนั้นแล้วเสด็จไปเถิด.
<span class="LineNumber"> 007 </span>พระราชาเชื่อถ้อยคำของปุโรหิต  ตรัสว่า    ผู้ใดเมื่อจะไปกับเรา    จงพากันไป
<span class="LineNumber"> 008 </span>ลอยกลีโทษที่สรีระของคนกาลกรรณีเสียในพระราชอุทยาน   แล้วเสด็จเข้าไปยัง
<span class="LineNumber"> 009 </span>พระราชอุทยาน  ทรงเคี้ยวไม้สีฟัน   แล้วพระองค์เองทรงบ้วนเขฬะ   และโยน
<span class="LineNumber"> 010 </span>ไม้สีฟันลงในระหว่างชฎา    ของท่านกีสวัจฉดาบสนั้นก่อนใคร  ๆ   ทั้งหมด
<span class="LineNumber"> 011 </span>แล้วทรงสรงสนานเกล้า   แม้พลนิกายของพระองค์   ก็ได้กระทำอย่างนั้น     เมื่อ
<span class="LineNumber"> 012 </span>พระราชาเสด็จหลีกไปแล้ว   เสนาบดีมาพบพระดาบสแล้ว   เก็บไม้สีฟันเป็นต้น
<span class="LineNumber"> 013 </span>ทิ้ง  ให้สรงสนานเป็นอย่างดี  แล้วเรียนถามว่า ท่านขอรับ อะไรจักมีแก่พระราชา.
<span class="LineNumber"> 014 </span>กีสวัจฉดาบสตอบว่า    ขอเจริญพร   ความคิดประทุษร้าย    ไม่มีในใจอาตมา
<span class="LineNumber"> 015 </span>แต่เทพยดาฟ้าดินพิโรธ นับแต่นี้ไปเจ็ดวัน   จักกระทำแว่นแคว้นทั้งสิ้นให้ป่นปี้
<span class="LineNumber"> 016 </span>ท่านจงหนีไปอยู่ที่อื่นโดยเร็วเถิด.  เสนาบดีนั้นสะดุ้งตกใจกลัว   จึงไปกราบทูล
<span class="LineNumber"> 017 </span>พระราชาให้ทรงทราบ. พระเจ้าทัณฑกีราช ทรงฟังถ้อยคำเสนาบดีแล้ว  ก็มิได้
<span class="LineNumber"> 018 </span>ทรงเชื่อถือ เสนาบดีนั้นจึงกลับไปยังเรือนของตน พาบุตรภรรยาหนีไปสู่แคว้น
<span class="LineNumber"> 019 </span>อื่น    ท่านสรภังคดาบสผู้ศาสดาจารย์     รู้เหตุนั้น  แล้วส่งดาบสหนุ่มไปสองรูป
<span class="LineNumber"> 020 </span>ให้เอามัญจสีวิกาหามท่านกีสวัจฉดาบสมาทางอากาศ.   พระราชาทรงรบจับโจร
<span class="LineNumber"> 021 </span>ได้แล้วเสด็จกลับไปยังพระนครทีเดียว.    เมื่อพระราชาเสด็จมาแล้ว   เทพยเจ้า
<span class="LineNumber"> 022 </span>ทั้งหลายจึงบันดาลฝนให้ตกลงมาก่อน   เมื่อศพทุกชนิดถูกห้วงน้ำฝนพัดไปอยู่
<span class="LineNumber"> 023 </span>ฝนทรายล้วนก็ตกลง    ฝนดอกไม้ทิพย์ตกลงบนยอดฝนทราย    ฝนมาสกตกลง
