<span class="LineNumber"> 001 </span>ความกรุณาคร่าชีวิตแม้เยาวกุมารเห็นปานนี้ไป    คล้ายกับบุคคลเพิกถอนภูเขา
<span class="LineNumber"> 002 </span>สิเนรุราช  ฉะนั้น.  บทว่า  <B>หิตฺวาน  กาเม  ปฏิคจฺฉ  เคหํ  อนุชานาถ  มํ
<span class="LineNumber"> 003 </span>ปพฺพชิสฺสามิ  เทว</B>   ความว่า   ขอเดชะพระองค์ผู้ทรงพระคุณอันประเสริฐ
<span class="LineNumber"> 004 </span>ก็เมื่อเครื่องผูกคือบุตรและภรรยาเกิดแล้ว   เครื่องผูกนั้นเป็นของตัดขาดได้ยาก
<span class="LineNumber"> 005 </span>ด้วยเหตุนั้น     ข้าพระพุทธเจ้าจักละกามและเหย้าเรือนเสียก่อนทีเดียว  แล้วบวช
<span class="LineNumber"> 006 </span>เสียในบัดนี้   ขอได้โปรดทรงอนุญาตให้ข้าพระพุทธเจ้าบวชเถิด.
<span class="LineNumber"> 007 </span>         ก็แหละครั้นอชปาลกุมารกล่าวอย่างนี้แล้ว     กล่าวต่อไปว่า    ขอท่าน
<span class="LineNumber"> 008 </span>ทั้งสองจงดำรงอยู่เป็นสุขเถิด  ชรา  พยาธิและมรณะรุกรานข้าพเจ้า  ผู้กำลังกล่าว
<span class="LineNumber"> 009 </span>สนทนากับท่านทั้งสองอยู่ทีเดียว ดังนี้แล้ว  ไหว้กราบลาท่านทั้งสอง  พาบริวาร
<span class="LineNumber"> 010 </span>มีโยชน์หนึ่งเป็นกำหนด   ออกไปสู่ฝั่งแม่น้ำคงคาทีเดียว.   หัตถิปาลกุมารนั่งอยู่
<span class="LineNumber"> 011 </span>ในอากาศแสดงธรรม    แม้แก่อชปาลกุมารนั้น   แล้วพูดว่า   สมาคมจักใหญ่ยิ่ง
<span class="LineNumber"> 012 </span>แล้ว นั่งลงพำนักอยู่ในที่นั้นต่อไป.      วันรุ่งขึ้นพราหมณ์ปุโรหิตนั่งท่ามกลาง
<span class="LineNumber"> 013 </span>บัลลังก์   พลางคิดว่า   บุตรทั้ง  ๔ ของเราบวชแล้ว   บัดนี้    เหลือแต่เราผู้เดียว
<span class="LineNumber"> 014 </span>เป็นเหมือนมนุษย์ตอไม้    แม้เราก็จักบวช.     เขาจึงปรึกษากับนางพราหมณี
<span class="LineNumber"> 015 </span>กล่าวคาถา   ความว่า
<span class="LineNumber"> 016 </span>                <B>ดูก่อนแม่วาเสฏฐิ       ต้นไม้จะได้นามโวหารว่า
<span class="LineNumber"> 017 </span>         ต้นไม้ได้  ก็เพราะมีกิ่งและใบ  ชาวโลกเขาเรียกต้นไม้
<span class="LineNumber"> 018 </span>         ที่ไม่มีกิ่งและใบว่า เป็นตอไม้  ทุกวันนี้ เราเป็นผู้มีบุตร
<span class="LineNumber"> 019 </span>         ละทิ้งไปแล้ว   ถึงเวลาที่เราจะบวชภิกษาจาร.</B>
<span class="LineNumber"> 020 </span>         บรรดาบทเหล่านั้น    บทว่า  <B>ลภเต สมญฺํ</B> ความว่า  อนุปาทินนก-
<span class="LineNumber"> 021 </span>สังขาร    ได้ชื่อว่าต้นไม้.    พราหมณ์ปุโรหิตเรียกนางพราหมณีว่า    วาเสฏฐี.
<span class="LineNumber"> 022 </span>บทว่า  <B>ภิกฺขาจริยาย</B>   ความว่า  พราหมณ์ปุโรหิตกล่าวว่า   แม้เราก็ถึงกาลที่
<span class="LineNumber"> 023 </span>ควรจะบวช  จักได้ไปสู่สำนักของบุตรทั้งสี่นั่นเทียว.
