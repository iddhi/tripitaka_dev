<span class="LineNumber"> 001 </span>พระนางสัมพุลากล่าวไว้    หมายถึงเทพยเจ้าผู้บังเกิด ณ  แม่น้ำคงคา   อันเป็น
<span class="LineNumber"> 002 </span>ที่รับรองแม่น้ำทั้งหลายเหล่าอื่น  เป็นอันมากนั่นเอง.  แม้ในเทพยเจ้าผู้เนาสถิต
<span class="LineNumber"> 003 </span>ณ  ป่าหิมพานต์  ก็มีนัยนี้เหมือนกัน. 
<span class="LineNumber"> 004 </span>         โสตถิเสนกุมาร   ผู้พระสวามีทอดพระเนตรเห็นพระนางปริเทวนาการ
<span class="LineNumber"> 005 </span>อยู่อย่างนี้    จึงทรงดำริว่า     นางนี้ร่ำไรรำพันยิ่งนัก     แต่ว่าเรายังไม่รู้ความ
<span class="LineNumber"> 006 </span>เป็นไปของนาง    ถ้านางทำเช่นนี้เพราะสิเนหาอาลัยในเราแล้ว    น่าที่ดวงหทัย 
<span class="LineNumber"> 007 </span>ของนางจะแตกทำลาย   เราจักทดลองนางดูก่อน  แล้วเสด็จไปประทับนั่งที่ประตู
<span class="LineNumber"> 008 </span>บรรณศาลา.  พระนางสัมพุลาก็ร่ำไห้ดำเนินไปยังประตูบรรณศาลาไหว้พระบาท
<span class="LineNumber"> 009 </span>แห่งพระสวามีแล้วทูลว่า   ข้าแต่พระสวามีผู้ทรงพระคุณอันประเสริฐ  พระองค์
<span class="LineNumber"> 010 </span>เสด็จไปไหนมาเพค่ะ ?
<span class="LineNumber"> 011 </span>         ลำดับนั้น   โสตถิเสนกุมารจึงรับสั่งกะพระนางว่า   ดูก่อนนางผู้เจริญ
<span class="LineNumber"> 012 </span>ในวันอื่น ๆ เจ้าไม่เคยมาในเวลานี้เลย  วันนี้เจ้ามาจนค่ำคืน   เมื่อจะดำรัสถาม
<span class="LineNumber"> 013 </span>จึงตรัสคาถา  ความว่า
<span class="LineNumber"> 014 </span>                <B>ดูก่อนพระราชบุตรีผู้มียศ    เธอมาเสียจนค่ำ
<span class="LineNumber"> 015 </span>         ทีเดียวหนอ  วันนี้เธอมากับใครเล่า  ใครหนอเป็นที่รัก
<span class="LineNumber"> 016 </span>         ของเธอยิ่งกว่าเรา.</B>
<span class="LineNumber"> 017 </span>         ลำดับนั้น   พระนางสัมพุลาจึงกราบทูลพระสวามีว่า  ทูลกระหม่อมเอย
<span class="LineNumber"> 018 </span>เมื่อกระหม่อมฉันเก็บผลไม้เสร็จแล้ว   เดินมาพบอสูรตนหนึ่ง   มันมีจิตรักใคร่
<span class="LineNumber"> 019 </span>ในหม่อมฉัน  ยึดแขนไว้แล้วพูดว่า  ถ้าเจ้าไม่ยอมทำตามคำของเรา  เราจักกิน
<span class="LineNumber"> 020 </span>เจ้าเป็นอาหาร    เวลานั้นหม่อมฉันเศร้าโศกถึงทูลกระหม่อมแต่ผู้เดียว  จึงได้
<span class="LineNumber"> 021 </span>ร่ำไรรำพันอย่างนี้  แล้วกล่าวคาถา ความว่า
