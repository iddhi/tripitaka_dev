<span class="LineNumber"> 001 </span>         สมาคมของกุททาลบัณฑิต     สมาคมของมุคคผักกมหาบุรุษ   สมาคม
<span class="LineNumber"> 002 </span>ของจุลลสุตตโสมมหาบุรุษ     สมาคมของอโยฆรบัณฑิต     และสมาคมของ
<span class="LineNumber"> 003 </span>หัตถิปาลดาบส    ได้เป็นเช่นเดียวกับท่านที่ออกบรรพชาในภายหลังเขาทั้งหมด
<span class="LineNumber"> 004 </span>ในลังกาทวีปนี้   คือ   พระปฐวีจาลกธัมมคุตตเถระ    พระผุสสเทวเถระผู้อยู่ใน
<span class="LineNumber"> 005 </span>กตกัณฑการวิหาร พระมหาสังฆรักขิตเถระผู้อยู่ในภัคคิรีวิหาร พระมหาสิวเถระ 
<span class="LineNumber"> 006 </span>ผู้อยู่ในคามันตปัพภารวิหาร       พระมหานาคเถระผู้อยู่ในกาฬวัลลิมหามณฑป
<span class="LineNumber"> 007 </span>วิหาร.  สมดังที่พระผู้มีพระภาคเจ้าตรัสไว้ว่า
<span class="LineNumber"> 008 </span>                <B>บุคคลพึงขวนขวายในกรรมที่ดี     พึงห้ามจิตเสีย
<span class="LineNumber"> 009 </span>         จากความชั่ว   เพราะเมื่อทำความดีช้า   ใจย่อมยินดีใน
<span class="LineNumber"> 010 </span>         ความชั่ว     คนเราจึงควรกระทำความดี     โดยเร็วพลัน
<span class="LineNumber"> 011 </span>         ทีเดียว.</B>
<span class="LineNumber"> 012 </span>         พระบรมศาสดาครั้นทรงนำพระธรรมเทศนานี้มาแล้ว      ตรัสว่า
<span class="LineNumber"> 013 </span>ดูก่อนภิกษุทั้งหลาย    แม้ในปางก่อน   ตถาคตก็ออกสู่มหาภิเนษกรมณ์อย่างนี้
<span class="LineNumber"> 014 </span>เหมือนกัน   แล้วทรงประชุมชาดกว่า   พระเจ้าเอสุการีในครั้งนั้น     ได้มาเป็น
<span class="LineNumber"> 015 </span>พระเจ้าสุทโธทนมหาราชในบัดนี้   พระเทวีได้มาเป็นพระนางมหามายา ปุโรหิต 
<span class="LineNumber"> 016 </span>ได้มาเป็นพระกัสสป   นางพราหมณีได้มาเป็นนางภัททกาปิลานี   อชปาลกุมาร
<span class="LineNumber"> 017 </span>ได้มาเป็นพระอนุรุทธะ  โคปาลกุมารได้มาเป็นพระโมคคัลลานะ  อัสสปาลกุมาร
<span class="LineNumber"> 018 </span>ได้มาเป็นพระสารีบุตร    บริษัทที่เหลือได้มาเป็นพุทธบริษัท  ส่วนหัตถิปาล-
<span class="LineNumber"> 019 </span>กุมาร   ได้แก่เราผู้ตถาคตนั่นเอง   ฉะนี้แล.
<span class="LineNumber"> 020 </span>                             <I>จบอรรถกถาหัตถิปาลชาดก</I>
