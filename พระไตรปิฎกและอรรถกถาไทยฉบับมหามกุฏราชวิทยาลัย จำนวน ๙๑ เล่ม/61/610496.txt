<span class="LineNumber"> 001 </span>เกิดขึ้นในสรีระของโสตถิเสนกุมาร  พวกแพทย์  ไม่สามารถจะเยียวยารักษาได้
<span class="LineNumber"> 002 </span>เมื่อโรคเรื้อนแตกออก  พระราชกุมาร  ก็เป็นผู้อันประชาชนพึงรังเกียจถึงความ
<span class="LineNumber"> 003 </span>เดือดร้อน   ดำริว่า   ราชสมบัติจะมีประโยชน์อะไรแก่เรา     เราจักไปตายอย่าง
<span class="LineNumber"> 004 </span>อนาถาในป่า     แล้วกราบทูลพระราชบิดาให้ทรงทราบ    ละทิ้งตำหนักฝ่ายใน
<span class="LineNumber"> 005 </span>เสด็จออกไปแล้ว     พระนางสัมพุลาอัครมเหสี     แม้อันพระราชกุมารให้กลับ
<span class="LineNumber"> 006 </span>ด้วยอุบายเป็นอันมาก    ก็ไม่ยอมกลับถ่ายเดียว  ทูลว่า  หม่อมฉันจักไปปฏิบัติ
<span class="LineNumber"> 007 </span>ฝ่าพระบาทผู้พระสวามีในป่า  แล้วตามเสด็จไปด้วย  พระราชกุมารเข้าไปยังป่า
<span class="LineNumber"> 008 </span>แล้ว   สร้างบรรณศาลาขึ้น    อยู่อาศัยในประเทศอันสมบูรณ์    ด้วยมูลผลาผล
<span class="LineNumber"> 009 </span>ร่มเงา  น้ำทำอันหาได้ง่าย  ราชธิดาผู้ชายา    ก็ทรงปฏิบัติบำรุงพระราชกุมาร.
<span class="LineNumber"> 010 </span>พระนางปรนนิบัติอย่างไร ?  คือ  พระนาง  ตื่นแต่เช้า   แล้วกวาดอาศรมบท
<span class="LineNumber"> 011 </span>ตักน้ำใช้   น้ำฉัน    เข้าไปตั้งไว้   น้อมไม้สีพระทนต์   และน้ำบ้วนพระโอษฐ์
<span class="LineNumber"> 012 </span>เข้าไปถวาย   ครั้นบ้วนพระโอษฐ์แล้ว     ก็บดยาทาแผลของพระสวามี     แล้ว
<span class="LineNumber"> 013 </span>ให้เสวยผลาผลมีรสหวานอร่อย  เมื่อพระสวามี  บ้วนพระโอษฐ์  ล้างพระหัตถ์
<span class="LineNumber"> 014 </span>แล้ว   ทูลว่า   ข้าแต่พระสวามี    ผู้ทรงพระคุณอันประเสริฐ    ขอเสด็จที่โปรด
<span class="LineNumber"> 015 </span>อย่ามีความประมาท ถวายบังคมแล้ว ถือกระเช้า เสียม และขอสอย เข้าป่า แสวง
<span class="LineNumber"> 016 </span>หาผลาผล    นำผลไม้มาเก็บไว้ที่ข้างหนึ่ง     แล้วเอาหม้อตักน้ำมาสรงสนาน
<span class="LineNumber"> 017 </span>โสตถิเสนราชกุมาร ผู้พระสวามี ด้วยเครื่องสนานอันเป็นผงและเป็นก้อนต่างๆ
<span class="LineNumber"> 018 </span>แล้วน้อมผลาผล  อันมีรสอร่อยเข้าไปถวายอีก   ครั้นเสวยเสร็จแล้ว   พระนางก็
<span class="LineNumber"> 019 </span>น้อมน้ำดื่มที่อบไว้เข้าถวาย พระองค์เองก็บริโภคผลาผล แล้วจัดแจงไม้เรียบเป็น
<span class="LineNumber"> 020 </span>พระบรรจถรณ์  เตรียมไว้  เมื่อพระสวามีบรรทมบนไม้เรียบนั้นแล้ว  ก็ทรงล้าง
<span class="LineNumber"> 021 </span>พระบาท   ทำการนวดฟั้นคั้นพระสรีรกาย    แล้วเข้าไปนอนข้างที่พระบรรทม
<span class="LineNumber"> 022 </span>พระนางสัมพุลา  ปรนนิบัติพระสวามี  โดยอุบายนี้แล.
