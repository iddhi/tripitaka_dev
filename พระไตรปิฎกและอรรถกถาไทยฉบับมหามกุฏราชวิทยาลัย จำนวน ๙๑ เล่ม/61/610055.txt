<span class="LineNumber"> 001 </span>         พระมหาสัตว์ครั้นให้โอวาทแก่พระเจ้าสัมภูตราชอย่างนี้แล้วจึงกล่าวว่า
<span class="LineNumber"> 002 </span>อาตมาภาพถวายโอวาทแก่พระองค์แล้ว   บัดนี้พระองค์จงทรงผนวชเสียเถิด
<span class="LineNumber"> 003 </span>อย่าทรงเสวยวิบากแห่งกรรมของตนด้วยตนเลย แล้วเหาะขึ้นไปในอากาศยังละออง
<span class="LineNumber"> 004 </span>ธุลีพระบาทให้ตกเหนือเศียรเกล้าของพระราชา  แล้วเหาะไปยังหิมวันตประเทศ
<span class="LineNumber"> 005 </span>ทันที    ฝ่ายพระราชาทอดพระเนตรดูพระดาบสนั้นไปแล้ว     เกิดความสังเวช
<span class="LineNumber"> 006 </span>สลดพระทัย    ยกราชสมบัติให้แก่ราชโอรสองค์ใหญ่    ตรัสสั่งให้พลนิกายกลับ
<span class="LineNumber"> 007 </span>ไปแล้ว   บ่ายพระพักตร์เสด็จไปยังหิมวันตประเทศ    (เพียงองค์เดียว)  พระ-
<span class="LineNumber"> 008 </span>มหาสัตว์เจ้า    ทรงทราบการเสด็จมาของพระราชาแล้ว    แวดล้อมด้วยหมู่ฤาษี
<span class="LineNumber"> 009 </span>เป็นบริวาร    มาต้อนรับพระราชาให้ทรงผนวชแล้วสอนกสิณบริกรรม.  พระ-
<span class="LineNumber"> 010 </span>สัมภูตดาบส บำเพ็ญฌานและอภิญญาให้เกิดแล้ว. พระดาบสทั้งสองแม้เหล่านั้น
<span class="LineNumber"> 011 </span>ได้เป็นผู้มีพรหมโลกเป็นที่ไปในเบื้องหน้า  ด้วยประการฉะนี้.
<span class="LineNumber"> 012 </span>         พระศาสดาครั้นนำพระธรรมเทศนานี้มาแล้ว   ตรัสว่า  ดูก่อนภิกษุ-
<span class="LineNumber"> 013 </span>ทั้งหลาย  โปราณกบัณฑิต   แม้จะท่องเที่ยวไป  ๓-๔  ภพ   ก็ยังเป็นผู้มีความ
<span class="LineNumber"> 014 </span>คุ้นเคยรักใคร่สนิทสนม มั่นคงอย่างนี้โดยแท้ แล้วทรงประชุมชาดกว่า <B>สัมภูต-
<span class="LineNumber"> 015 </span>ดาบส</B>ในครั้งนั้นได้มาเป็น<B>พระอานนท์</B> ส่วน<B>จิตตบัณฑิตดาบส</B>  ได้มาเป็น
<span class="LineNumber"> 016 </span><B>เราตถาคต</B>   ฉะนี้แล.
<span class="LineNumber"> 017 </span>                            <I>จบอรรถกถาจิตตสัมภูตชาดก</I>
