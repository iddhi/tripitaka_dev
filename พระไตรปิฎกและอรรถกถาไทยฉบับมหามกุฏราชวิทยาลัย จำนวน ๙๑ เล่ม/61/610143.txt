<span class="LineNumber"> 001 </span>ด้วยอำนาจการเกี่ยวข้องกับกัลยาณมิตร.    บทว่า  <B>ปาเปนฺติ  สุคตึ</B>  ความว่า
<span class="LineNumber"> 002 </span>ปุปผกสุวโปดกนั้น   ยังเทศนาให้ถึงอนุสนธิตามลำดับว่า  สัตบุรุษคือสัมมาทิฏฐิ
<span class="LineNumber"> 003 </span>บุคคลทั้งหลาย    ย่อมยังหมู่สัตว์ที่อาศัยตน    ให้ถึงสวรรค์อย่างเดียว    ด้วย
<span class="LineNumber"> 004 </span>ประการฉะนี้.
<span class="LineNumber"> 005 </span>         พระเจ้าปัญจาลราชทรงเลื่อมใส  ในธรรมกถาของปุปผกสุวโปดกนั้น.
<span class="LineNumber"> 006 </span>ฝ่ายหมู่พระฤาษีกลับมาจากป่า.     พระราชาทรงนมัสการพระฤาษีทั้งหลายแล้ว
<span class="LineNumber"> 007 </span>ตรัสว่า  ข้าแต่พระคุณเจ้าผู้เจริญ     เมื่อพระคุณเจ้าทั้งหลายจะอนุเคราะห์ข้าพเจ้า
<span class="LineNumber"> 008 </span>โปรดพากันไปอยู่ในสถานที่อยู่ของข้าพเจ้าเถิด     ทรงรับปฏิญญาของฤาษี
<span class="LineNumber"> 009 </span>ทั้งหลายเหล่านั้นแล้ว      เสด็จไปพระนคร     ได้พระราชทานอภัยแก่สุวโปดก
<span class="LineNumber"> 010 </span>ทั้งหลาย.  ฝ่ายพวกฤาษี   ก็ได้พากันไปในพระนครนั้น   พระราชาทรงนิมนต์
<span class="LineNumber"> 011 </span>หมู่พระฤาษีให้อยู่ในพระราชอุทยาน     ทรงอุปัฏฐากบำรุงตลอดพระชนมายุ
<span class="LineNumber"> 012 </span>แล้วเสด็จสู่สวรรคาลัย.   ฝ่ายพระราชโอรสของท้าวเธอ   โปรดให้ยกเศวตฉัตร
<span class="LineNumber"> 013 </span>เสวยราชสมบัติสืบต่อมา   ทรงปฏิบัติหมู่พระฤาษี   เสมือนพระราชบิดา.    ใน
<span class="LineNumber"> 014 </span>ราชสกุลต่อมานั้น   ได้ยังทานให้เป็นไปแก่หมู่พระฤาษี ชั่วพระราชาเจ็ดพระองค์
<span class="LineNumber"> 015 </span>พระมหาสัตว์เมื่ออยู่ในอรัญประเทศตามสมควร  ก็ไปตามยถากรรมของตน.
<span class="LineNumber"> 016 </span>         พระบรมศาสดา  ครั้นทรงนำพระธรรมเทศนานี้มาแสดงแล้ว   ตรัสว่า
<span class="LineNumber"> 017 </span>ดูก่อนภิกษุทั้งหลาย  แม้ในชาติก่อนพระเทวทัตก็เป็นคนลามก   มีบริวารลามก 
<span class="LineNumber"> 018 </span>เหมือนกันอย่างนี้  แล้วทรงประชุมชาดกว่า <B>สัตติคุมพสุวโปดก</B>   ในครั้งนั้น
<span class="LineNumber"> 019 </span>ได้มาเป็นพระเทวทัตนี้    โจรทั้งหลายได้มาเป็นบริษัทบริวารของพระเทวทัต 
<span class="LineNumber"> 020 </span><B>พระราชา</B>ได้มาเป็น<B>พระอานนท์</B>   หมู่แห่งฤาษีได้มาเป็นพุทธบริษัท   ส่วน
<span class="LineNumber"> 021 </span><B>ปุปผกสุวโปดก</B>ได้มาเป็นเรา<B>ผู้ตถาคต</B>  ฉะนี้แล.
<span class="LineNumber"> 022 </span>                             <I>จบอรรถกถาสัตติคุมพชาดก</I>
