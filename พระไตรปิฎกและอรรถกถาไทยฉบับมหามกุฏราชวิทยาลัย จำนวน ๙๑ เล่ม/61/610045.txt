<span class="LineNumber"> 001 </span>         <B>จงนำเอาเภรีตะโพนสังข์มาตระเตรียม        เจ้าหน้าที่
<span class="LineNumber"> 002 </span>         ทั้งหลายจงเทียมยานพาหนะโดยเร็ว  วันนี้แลเราจักไป
<span class="LineNumber"> 003 </span>         เยี่ยมเยียนพระฤาษี   ซึ่งนั่งอยู่ ณ อาศรมสถานให้ถึงที่  
<span class="LineNumber"> 004 </span>         ทีเดียว.</B>
<span class="LineNumber"> 005 </span>         บรรดาบทเหล่านั้น    บทว่า  <B>หญฺนฺตุ</B>   แปลว่า   จงนำมาเตรียมไว้.
<span class="LineNumber"> 006 </span>บทว่า  <B>อสฺสมนฺตํ</B>  ตัดบทเป็น  <B>อสฺสมํ  ตํ</B>  แปลว่า  ยังอาศรมบทนั้น.
<span class="LineNumber"> 007 </span>         พระเจ้าสัมภูตราช  ครั้นดำรัสสั่งอย่างนี้แล้ว   เสด็จขึ้นทรงรถพระที่นั่ง
<span class="LineNumber"> 008 </span>เสด็จไปโดยพลัน    จอดราชรถไว้ที่ประตูพระราชอุทยาน   แล้วเสด็จเข้าไปหา
<span class="LineNumber"> 009 </span>พระดาบสจิตตบัณฑิตนมัสการแล้ว    ประทับนั่ง  ณ  ที่ควรส่วนข้างหนึ่ง   มี
<span class="LineNumber"> 010 </span>พระราชหฤทัยชื่นชมโสมนัส  ตรัสพระคาถาที่ ๘ ความว่า
<span class="LineNumber"> 011 </span>                <B>ข้าพเจ้าเป็นผู้ได้ลาภดีแล้วหนอ คาถาอันข้าพเจ้า
<span class="LineNumber"> 012 </span>         ขับดีแล้วในท่ามกลางบริษัท      ข้าพเจ้าได้พบพระฤาษี
<span class="LineNumber"> 013 </span>         ผู้สมบูรณ์ด้วยศีลพรต    เป็นผู้มีความชื่นชมยินดี     ปีติ-
<span class="LineNumber"> 014 </span>         โสมนัสยิ่งนัก. </B>
<span class="LineNumber"> 015 </span>         พระคาถานี้มีอรรถาธิบายว่า     คาถาที่ข้าพเจ้าขับกล่อมในท่ามกลาง
<span class="LineNumber"> 016 </span>บริษัท    ในวันฉัตรมงคลของข้าพเจ้านั้น      เป็นเหตุให้ข้าพเจ้าได้พบพระฤาษี
<span class="LineNumber"> 017 </span>ผู้เข้าถึงศีลและพรตแล้ว     ถึงความปีติโสมนัสหาที่เปรียบมิได้    นับว่าข้าพเจ้า
<span class="LineNumber"> 018 </span>ได้ลาภอันดียิ่งทีเดียว.
<span class="LineNumber"> 019 </span>         จําเดิมแต่ได้พบพระจิตตบัณฑิตดาบสแล้ว    พระเจ้าสัมภูตราช   ทรง
<span class="LineNumber"> 020 </span>ชื่นชมโสมนัสยิ่ง    เมื่อจะมีพระราชดำรัสตรัสสั่ง    ซึ่งราชกิจมีอาทิว่า    ท่าน
<span class="LineNumber"> 021 </span>ทั้งหลายจงลาดบัลลังก์เพื่อเชษฐภาดาของเรา  จึงตรัสคาถาที่  ๙ ความว่า
