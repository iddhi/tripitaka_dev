<span class="LineNumber"> 001 </span>                <B>พระทัยของทูลกระหม่อม จะตัดขาดเชียวหรือ
<span class="LineNumber"> 002 </span>         หรือจะไม่ทรงพระกรุณาหม่อมฉันทั้งหลาย   ไยเล่า
<span class="LineNumber"> 003 </span>         พระองค์จึงไม่ห่วงใยกระหม่อมฉันทั้งหลาย  ผู้คร่ำ-
<span class="LineNumber"> 004 </span>         ครวญอยู่  จะเสด็จออกผนวชเสียให้ได้เทียวหรือเพคะ.</B>
<span class="LineNumber"> 005 </span>         คาถานั้น มีอรรถาธิบายดังนี้  ข้าแต่พระสุตโสมผู้พระสวามี  พระหทัย
<span class="LineNumber"> 006 </span>ในพวกกระหม่อมฉัน    ของทูลกระหม่อมซึ่งกระทำพวกหม่อมฉันให้เป็นหม้าย
<span class="LineNumber"> 007 </span>เสด็จไปบวช จะตัดขาดเชียวหรือหนอ  เพราะไม่มีความสิเนหาแม้เพียงเล็กน้อย
<span class="LineNumber"> 008 </span>หรือชื่อว่าความการุญ   ของทูลกระหม่อมไม่มี   เพราะไม่มีพระกรุณาจึงละทิ้ง
<span class="LineNumber"> 009 </span>พวกหม่อมฉัน ซึ่งคร่ำครวญอยู่อย่างนี้ไปบรรพชา. 
<span class="LineNumber"> 010 </span>         พระมหาสัตว์    ทรงสดับเสียงปริเทวนาการ   ของเหล่าบาทบริจาริกา
<span class="LineNumber"> 011 </span>เหล่านั้น       ผู้กลิ้งเกลือกร่ำไรรำพันอยู่แทบบาทมูล      แล้วตรัสคาถาลำดับ
<span class="LineNumber"> 012 </span>ต่อไปว่า
<span class="LineNumber"> 013 </span>                <B>ใจของเรามิได้ตัดขาด  และเราก็มีความกรุณาใน
<span class="LineNumber"> 014 </span>         เธอทั้งหลาย     แต่เราปรารถนาสวรรค์     เพราะฉะนั้น
<span class="LineNumber"> 015 </span>         เราจึงจักออกบวช.</B>
<span class="LineNumber"> 016 </span>         บรรดาบทเหล่านั้น     บทว่า  <B>สคฺคญฺจ</B>  ความว่า   พระมหาสัตว์ทรง
<span class="LineNumber"> 017 </span>ปลอบใจพระชายาเหล่านั้นว่า  เราปรารถนาสวรรค์  อนึ่ง ขึ้นชื่อว่าบรรพชานี้ 
<span class="LineNumber"> 018 </span>พุทธาทิบัณฑิต   สรรเสริญแล้ว   เพราะเหตุนั้น    เราจึงจักบวช   เธอทั้งหลาย
<span class="LineNumber"> 019 </span>อย่าคิดเสียใจ.
<span class="LineNumber"> 020 </span>         ลำดับนั้น     อำมาตย์ทั้งหลาย   จึงกราบทูลพระมเหสีของพระโพธิสัตว์
<span class="LineNumber"> 021 </span>ให้ทรงทราบ    พระอัครมเหสีนั้นมีภาระหนัก    ทรงครรภ์บริบูรณ์    เสด็จมา
<span class="LineNumber"> 022 </span>ถวายบังคมพระมหาสัตว์ ประทับยืน ณ ที่ส่วนข้างหนึ่ง  ได้ตรัสคาถา ๓ คาถา
<span class="LineNumber"> 023 </span>ความว่า
