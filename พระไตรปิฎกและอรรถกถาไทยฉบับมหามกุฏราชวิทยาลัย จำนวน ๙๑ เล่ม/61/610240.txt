<span class="LineNumber"> 001 </span>         <B>ให้ปล่อยวางคันธารมณ์   และรสารมณ์เสีย  ความอุบัติ
<span class="LineNumber"> 002 </span>         แห่งผลย่อมมีได้เพราะกรรมของตน.</B>
<span class="LineNumber"> 003 </span>                <B>[๒๒๔๘]</B> (พระราชาตรัสว่า)     <B>คำของเจ้าที่ว่า
<span class="LineNumber"> 004 </span>         ความอุบัติแห่งผลย่อมมีได้     เพราะกรรมของตนนั้น
<span class="LineNumber"> 005 </span>         เป็นคำจริงแท้แน่นอน   อนึ่ง    มารดาบิดาของท่านนี้
<span class="LineNumber"> 006 </span>         แก่เฒ่าแล้ว  หวังจะเห็นท่านมีอายุยืนร้อยปี ไม่มีโรค.</B>
<span class="LineNumber"> 007 </span>                <B>[๒๒๔๙]</B> (หัตถิปาลกุมารทูลว่า) <B>ข้าแต่พระราชา
<span class="LineNumber"> 008 </span>         ผู้ประเสริฐกว่านรชน    ความเป็นสหาย    กับความ
<span class="LineNumber"> 009 </span>         ตาย   ความไมตรีกับความแก่   พึงมีแก่ผู้ใด   หรือแม้
<span class="LineNumber"> 010 </span>         ผู้ใดจะพึงรู้ว่า   เราจักไม่ตาย   มารดาบิดาพึงเห็นผู้นั้น 
<span class="LineNumber"> 011 </span>         มีอายุยืนร้อยปี   ไม่มีโรคเบียดเบียนได้ในบางคราว.
<span class="LineNumber"> 012 </span>                บุรุษเอาเรือมาจอดไว้ที่ท่าน้ำ  รับคนฝั่งนี้  ส่งถึง
<span class="LineNumber"> 013 </span>         ฝั่งโน้น  แล้วย้อนกลับมารับคนฝั่งโน้น   พามาส่งถึง
<span class="LineNumber"> 014 </span>         ฝั่งนี้   ฉันใด    ชราและพยาธิ   ก็ย่อมนำเอาชีวิตสัตว์ 
<span class="LineNumber"> 015 </span>         ไปสู่อำนาจแห่งมัจจุราชอยู่เนือง ๆ ฉะนั้น.</B>
<span class="LineNumber"> 016 </span>                <B>[๒๒๕๐]</B> (อัสสปาลกุมารทูลว่า) <B>กามทั้งหลาย
<span class="LineNumber"> 017 </span>         เป็นดังเปลือกตม  เป็นเครื่องให้จมลง   เป็นเครื่องนำ
<span class="LineNumber"> 018 </span>         น้ำใจสัตว์ไป   ข้ามได้ยาก    เป็นที่ตั้งแห่งมฤตยู   สัตว์
<span class="LineNumber"> 019 </span>         ทั้งหลายผู้ข้องอยู่ในกามอันเป็นดังเปลือกตม       เป็น
<span class="LineNumber"> 020 </span>         เครื่องให้จมลงนี้ เป็นสัตว์มีจิตเลวทราม ย่อมข้ามถึงฝั่ง
<span class="LineNumber"> 021 </span>         ไม่ได้.</B>
