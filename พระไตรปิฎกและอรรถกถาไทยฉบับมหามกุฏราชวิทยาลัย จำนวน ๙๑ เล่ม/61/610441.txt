<span class="LineNumber"> 001 </span>                                  <H2>อรรถกถามหากปิชาดก</H2>

<span class="LineNumber"> 002 </span>         พระศาสดาเมื่อเสด็จประทับอยู่  ณ <B>พระเชตวันมหาวิหาร</B>     ทรง
<span class="LineNumber"> 003 </span>พระปรารภการกลิ้งศิลาของพระเทวทัต   ตรัสพระธรรมเทศนานี้  มีคำเริ่มต้นว่า
<span class="LineNumber"> 004 </span><B>พาราณสิยํ  อหุ  ราชา</B>  ดังนี้.
<span class="LineNumber"> 005 </span>         ความโดยย่อว่า      เมื่อภิกษุทั้งหลายพากันกล่าวติเตียนพระเทวทัต 
<span class="LineNumber"> 006 </span>เพราะใช้นายขมังธนู  เพราะกลิ้งศิลาในเวลาต่อมา พระศาสดาจึงตรัสว่า ดูก่อน
<span class="LineNumber"> 007 </span>ภิกษุทั้งหลาย   ใช่แต่ในบัดนี้เท่านั้น    ก็หามิได้  แม้ในชาติก่อน   พระเทวทัต
<span class="LineNumber"> 008 </span>ก็กลิ้งศิลาเพื่อฆ่าเราเหมือนกัน    แล้วทรงนำอดีตนิทานมาตรัส   ดังต่อไปนี้.
<span class="LineNumber"> 009 </span>         ในอดีตกาล เมื่อ<B>พระเจ้าพรหมทัตเสวยราชสมบัติ ในพระนครพา-
<span class="LineNumber"> 010 </span>ราณสี</B> ในหมู่บ้านกาสิกคาม พราหมณ์ชาวนาผู้หนึ่ง ไถนาเสร็จแล้วปล่อยโคไป
<span class="LineNumber"> 011 </span>เริ่มทำการงานขุดหญ้าพรวนดินด้วยจอบ.  ฝูงโคเคี้ยวกินใบไม้ที่พุ่มไม้แห่งหนึ่ง
<span class="LineNumber"> 012 </span>พลางพากันหนีเข้าไปสู่ดงโดยลำดับ.    พราหมณ์นั้นคะเนว่าถึงเวลาแล้ว   ก็วาง
<span class="LineNumber"> 013 </span>จอบเหลียวหาฝูงโคไม่พบ   เกิดความโทมนัส   จึงเที่ยวค้นหาในดงเข้าไปจนถึง
<span class="LineNumber"> 014 </span>ป่าหิมพานต์.    พราหมณ์นั้นหลงทิศทางในป่าหิมพานต์    อดอาหารถึงเจ็ดวัน
<span class="LineNumber"> 015 </span>เดินไปพบต้นมะพลับต้นหนึ่ง  จึงขึ้นไปเก็บผลรับประทาน   พลัดตกลงมาจาก
<span class="LineNumber"> 016 </span>ต้นมะพลับ   เลยตกลงไปในเหวดุจขุมนรกลึกตั้ง ๖๐ ศอก.  พราหมณ์ตกอยู่ใน
<span class="LineNumber"> 017 </span>เหวล่วงไปได้สิบวัน.    คราวนั้น   พระโพธิสัตว์บังเกิดในกำเนิดวานร    กำลัง
<span class="LineNumber"> 018 </span>เคี้ยวกินผลาผล   เหลือบเห็นบุรุษนั้นเข้า   จึงผูกเชือกเข้าที่หิน   ช่วยบุรุษนั้น
<span class="LineNumber"> 019 </span>ขึ้นมาได้.   เมื่อวานรโพธิสัตว์กำลังหลับ   พราหมณ์ได้เอาหินมาทุ่มลงที่ศีรษะ.
<span class="LineNumber"> 020 </span>พระมหาสัตว์เจ้ารู้การกระทำของเขาแล้ว    จึงกระโดดขึ้นไปบนกิ่งไม้   กล่าวว่า
<span class="LineNumber"> 021 </span>แน่ะบุรุษผู้เจริญ  ท่านจงเดินไปตามพื้นดิน  ข้าพเจ้าจักเดินบอกหนทางแก่ท่าน
