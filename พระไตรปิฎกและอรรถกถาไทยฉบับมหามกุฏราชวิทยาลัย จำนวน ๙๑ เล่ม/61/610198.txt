<span class="LineNumber"> 001 </span>ขนดกายนอนรักษาอุโบสถอยู่ที่ยอดจอมปลวกใกล้มรรคา    แถบปัจจันตชนบท
<span class="LineNumber"> 002 </span>แห่งหนึ่ง.   ชนทั้งหลายเดินผ่านไปมา ในหนทางใหญ่เห็นพระโพธิสัตว์เจ้าแล้ว
<span class="LineNumber"> 003 </span>พากันบูชาด้วยเครื่องสักการะมีของหอมเป็นต้นแล้วหลีกไป. ชาวปัจจันตชนบท
<span class="LineNumber"> 004 </span>ไปพบแล้วคิดว่า    คงจักเป็นนาคราชผู้มีมหิทธานุภาพ    จึงจัดทำมณฑปขึ้น
<span class="LineNumber"> 005 </span>เบื้องบน ช่วยกันเกลี่ยทรายรอบบริเวณ แล้วบูชาด้วยสักการะมีของหอมเป็นต้น
<span class="LineNumber"> 006 </span>จำเดิมแต่นั้นมา     มนุษย์ทั้งหลายก็เลื่อมใสในพระมหาสัตว์เจ้า     ทำการบูชา
<span class="LineNumber"> 007 </span>ปรารถนาบุตรบ้าง  ปรารถนาธิดาบ้าง.
<span class="LineNumber"> 008 </span>         แม้พระมหาสัตว์เจ้า    ทรงรักษาอุโบสถกรรม    ถึงวันจาตุททสี   และ
<span class="LineNumber"> 009 </span>ปัณณรสี  ดิถี ๑๔ ค่ำ ๑๕ ค่ำ ก็มานอนอยู่เหนือจอมปลวก   ต่อในวันปาฏิบท
<span class="LineNumber"> 010 </span>แรมค่ำหนึ่ง จึงกลับไปสู่นาคพิภพ. เมื่อพระมหาสัตว์เจ้ารักษาอุโบสถอยู่อย่างนี้
<span class="LineNumber"> 011 </span>เวลาล่วงไปเนิ่นนาน.  อยู่มาวันหนึ่ง  นางสุมนาอัครมเหสี    ทูลถามพระมหา-
<span class="LineNumber"> 012 </span>สัตว์ว่า ข้าแต่พระองค์ผู้ทรงพระคุณอันประเสริฐ พระองค์เสด็จไปยังมนุษยโลก
<span class="LineNumber"> 013 </span>เข้าอยู่รักษาอุโบสถศีลนั้น  ความจริง มนุษยโลกน่ารังเกียจ มีภัยรอบด้าน หากว่า
<span class="LineNumber"> 014 </span>ภัยจะพึงบังเกิดแก่พระองค์    เมื่อเป็นเช่นนั้น      พวกหม่อมฉันจะพึงรู้ได้ด้วย
<span class="LineNumber"> 015 </span>นิมิตอย่างไร    ขอพระองค์จงตรัสบอกนิมิตอย่างนั้น     แก่พวกหม่อมฉันด้วย
<span class="LineNumber"> 016 </span>เถิด.   ลำดับนั้น  พระมหาสัตว์จึงนำนางสุมนาเทวีไปยังขอบสระมงคลโบกขรณี
<span class="LineNumber"> 017 </span>แล้วตรัสว่า   ดูก่อนพระนางผู้เจริญ   ถ้าหากใคร ๆ จักประหารทำให้เราลำบาก
<span class="LineNumber"> 018 </span>ไซร้  น้ำในสระโบกขรณีนี้จักขุ่นมัว   ถ้าพญาครุฑจับเอาไป   น้ำจักเดือดพลุ่ง
<span class="LineNumber"> 019 </span>ขึ้นมา   ถ้าหมองูจับเอาไป  น้ำจักมีสีแดงเหมือนโลหิต  พระโพธิสัตว์ตรัสบอก
<span class="LineNumber"> 020 </span>นิมิต ๓ ประการ   แก่นางสุมนาเทวีอย่างนี้แล้ว   ทรงอธิษฐานจาตุททสีอุโบสถ
<span class="LineNumber"> 021 </span>เสด็จออกจากนาคพิภพไปมนุษยโลก   นอนเหนือจอมปลวก    ยังจอมปลวกให้
<span class="LineNumber"> 022 </span>งดงามด้วยรัศมีแห่งสรีรกาย แม้สรีรกายของพระมหาสัตว์นั้น   ก็ปรากฏขาวสะอาด
