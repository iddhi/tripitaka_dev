<span class="LineNumber"> 001 </span>อาภรณ์ล้วนเป็นทิพย์.  บทว่า  <B>องฺคที</B>   ความว่า  ประกอบด้วยกำไลมือ  และ
<span class="LineNumber"> 002 </span>แขนอันเป็นทิพย์.  บทว่า  <B>จนฺทนุสฺสโท</B>  ความว่า มีร่างกายไล้ทาด้วยจันทน์
<span class="LineNumber"> 003 </span>อันเป็นทิพย์.    บทว่า   <B>ทิวา</B>    ความว่า    แต่ในเวลากลางวันต้องเสวยมหา-
<span class="LineNumber"> 004 </span>ทุกขเวทนา.  บทว่า <B>ยา เตมา</B> ตัดบทเป็น <B>ยา เต  อิมา</B> แปลว่า หญิงเหล่านี้.
<span class="LineNumber"> 005 </span>บทว่า  <B>อพฺภูโต</B>  ความว่า  ไม่เคยมีเลยในมนุษยโลก.   บทว่า   <B>โลมหํสโน</B>
<span class="LineNumber"> 006 </span>ความว่า  ชนเหล่าใดเห็นท่าน  ขนของคนเหล่านั้นย่อมชูชัน.  บทว่า  <B>ปุพฺเพ</B>
<span class="LineNumber"> 007 </span>ได้แก่   ในภพก่อน.  บทว่า  <B>อตฺตทุกฺขาวหํ</B>  ความว่า  เป็นเหตุนำทุกขเวทนา
<span class="LineNumber"> 008 </span>มาสู่ตน.    บทว่า   <B>มนุสฺเสสุ</B>   ความว่า   ท่านทำกรรมอะไรไว้ในมนุษยโลก
<span class="LineNumber"> 009 </span>จึงต้องมาเคี้ยวกินเนื้อหลังของตนในบัดนี้.
<span class="LineNumber"> 010 </span>         เปรตจำพระดาบสได้   จึงทูลว่า   พระองค์คงจำข้าพระพุทธเจ้าไม่ได้
<span class="LineNumber"> 011 </span>ข้าพระพุทธเจ้า   คือผู้ที่ได้เป็นปุโรหิตของพระองค์   ข้าพระพุทธเจ้าต้องเสวย
<span class="LineNumber"> 012 </span>ความสุขในกลางคืนนี้   เพราะผลแห่งอุโบสถกึ่งหนึ่งที่ตนได้ทำมา  เพราะอาศัย
<span class="LineNumber"> 013 </span>พระองค์     แต่ที่ได้เสวยทุกขเวทนาในเวลากลางวัน    เพราะผลแห่งบาปกรรม
<span class="LineNumber"> 014 </span>ที่ทำไว้แล้วเหมือนกัน  แท้จริง  ข้าพระพุทธเจ้า    อันพระองค์ทรงตั้งไว้ใน
<span class="LineNumber"> 015 </span>ตำแหน่งผู้พิพากษา ได้ชำระคดีโดยอยุติธรรมรับสินบน  ขูดเลือดเนื้อประชาชน
<span class="LineNumber"> 016 </span>ทางเบื้องหลัง   เพราะผลแห่งกรรมที่ทำไว้นั้น    ตอนกลางวัน  ข้าพระพุทธเจ้า
<span class="LineNumber"> 017 </span>จึงได้เสวยทุกขเวทนานี้    แล้วกล่าวคาถา ๒ คาถา   ความว่า
<span class="LineNumber"> 018 </span>                <B>ข้าพเจ้าเรียนจบไตรเพท     หมกมุ่นอยู่ในกาม
<span class="LineNumber"> 019 </span>         ทั้งหลาย ได้ประพฤติเพื่อความฉิบหายมิใช่ประโยชน์ 
<span class="LineNumber"> 020 </span>         แก่ชนเหล่าอื่น  ตลอดกาลนาน.
<span class="LineNumber"> 021 </span>                บุคคลใดเป็นผู้ขูดเลือดเนื้อผู้อื่น  บุคคลนั้นย่อม
<span class="LineNumber"> 022 </span>         ต้องควักเนื้อของตนกิน    เช่นเดียวกับข้าพระพุทธเจ้า
<span class="LineNumber"> 023 </span>         กินเนื้อหลังของตนอยู่จนทุกวันนี้.</B>
