<span class="LineNumber"> 001 </span>                <B>ดูก่อนพ่อสุตโสม  แม่คลอดเจ้าซึ่งเป็นผู้ที่แม่ได้
<span class="LineNumber"> 002 </span>         ด้วยความลำบาก  เหตุไรเมื่อแม่พร่ำเพ้ออยู่  เจ้าไม่
<span class="LineNumber"> 003 </span>         ห่วงใย  จะบวชให้จงได้.</B>
<span class="LineNumber"> 004 </span>         บรรดาบทเหล่านั้น     บทว่า   <B>ทุลฺลทฺธํ</B>   ความว่า   เจ้าชื่อว่าเป็นผู้ที่
<span class="LineNumber"> 005 </span>ได้มาโดยยาก    เพราะเมื่อจะได้ก็ต้องผ่าความลำบาก    จึงได้เจ้าผู้เป็นบุตรมา.
<span class="LineNumber"> 006 </span>บทว่า <B>ยํ  เม</B>  ความว่า   เมื่อแม่พร่ำเพ้ออยู่โดยประการต่าง ๆ เจ้ายังปรารถนา
<span class="LineNumber"> 007 </span>จะบวชให้ได้ด้วยเหตุใด   เหตุนั้นการได้บุตรเช่นกับเจ้า   จึงชื่อว่าแม่ได้มาด้วย
<span class="LineNumber"> 008 </span>ความยากลำบาก.
<span class="LineNumber"> 009 </span>         พระโพธิสัตว์มิได้ตรัสอะไรกับพระราชมารดา    ซึ่งทรงปริเทวนาการ
<span class="LineNumber"> 010 </span>อยู่อย่างนี้.  พระราชชนนีทรงกันแสงร่ำไห้  ประทับยืนอยู่ส่วนข้างหนึ่งเสียเอง
<span class="LineNumber"> 011 </span>ทีเดียว ลำดับนั้น   ประชาชนจึงพากันไปกราบทูลแด่พระราชบิดาของพระโพธิ-
<span class="LineNumber"> 012 </span>สัตว์.   พระราชบิดาเสด็จมาแล้ว   ตรัสคาถาอย่างเดียวกัน    ความว่า
<span class="LineNumber"> 013 </span>                <B>ดูก่อนพ่อสุตโสม   ธรรมนั้นชื่ออะไร  และการ
<span class="LineNumber"> 014 </span>         บวชชื่ออะไร   เพราะว่า   เจ้าจะละทิ้งเราสองคนผู้
<span class="LineNumber"> 015 </span>         แก่เฒ่าแล้ว   ไม่ห่วงใย  จะบวชอย่างเดียว.</B>
<span class="LineNumber"> 016 </span>         บรรดาบทเหล่านั้น   บทว่า  <B>ยํ   โน  อมฺเห</B>  ความว่า  เจ้าเป็นบุตร
<span class="LineNumber"> 017 </span>ของมารดาบิดา    ไยจึงไม่ปฏิบัติมารดาบิดาซึ่งแก่ชรา     ในเวลาที่ควรปฏิบัติ
<span class="LineNumber"> 018 </span>ทอดทิ้งมิได้อาลัยบวชเสีย    เหมือนยังกะกลิ้งศิลาลงเหวฉะนั้น     ด้วยเหตุนั้น 
<span class="LineNumber"> 019 </span>บิดาขอถามเจ้า   ธรรมของเจ้านี้ชื่ออะไร ?
<span class="LineNumber"> 020 </span>         พระมหาสัตว์ทรงสดับดังนั้นแล้วก็นิ่งเสีย.    ลำดับนั้น     พระราชบิดา
<span class="LineNumber"> 021 </span>จึงตรัสว่า    สุตโสมลูกรัก    ถ้าหากเจ้าไม่มีความสิเนหาอาลัยในมารดาบิดาแล้ว
<span class="LineNumber"> 022 </span>บุตรธิดาของเจ้ายังเล็ก ๆ มีมาก   ไม่อาจที่จะพลัดพรากจากเจ้าได้  ในเวลาเด็ก
<span class="LineNumber"> 023 </span>เหล่านั้นเจริญวัยแล้ว   เจ้าจึงค่อยบวชเถิด   แล้วตรัสคาถาที่ ๗ ความว่า
