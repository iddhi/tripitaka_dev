<span class="LineNumber"> 001 </span>                <B>ข้าแต่เสด็จแม่  ใครทำให้เสด็จแม่ทรงพิโรธ   เหตุ
<span class="LineNumber"> 002 </span>         ไฉนเสด็จแม่     จึงทรงกันแสง     และจ้องมองดูหม่อม
<span class="LineNumber"> 003 </span>         ฉันยิ่งนัก   บรรดาพระประยูรญาติที่เห็นอยู่   หม่อมฉัน
<span class="LineNumber"> 004 </span>         จะฆ่าใครที่ควรรับสั่งให้ฆ่า ?</B>
<span class="LineNumber"> 005 </span>         บรรดาบทเหล่านั้น     บทว่า   <B>โกเปสิ</B>  ความว่า  ข้าแต่เสด็จแม่  ใคร
<span class="LineNumber"> 006 </span>คนไหน   ทำให้เสด็จแม่ต้องขุ่นเคือง   คือใครได้ทำสิ่งไม่เป็นที่รักแก่เสด็จแม่.
<span class="LineNumber"> 007 </span>บทว่า  <B>อเปกฺขสิ  จ</B>   มีอธิบายว่า   เมื่อเสด็จแม่จ้องหม่อมฉัน    ทำไมจึงต้อง
<span class="LineNumber"> 008 </span>ทรงพระกันแสง.   บทว่า   <B>กํ   อวชฺฌํ   ฆาเฏมิ</B>   ความว่า   พระราชโอรส
<span class="LineNumber"> 009 </span>ทูลถามว่า    หม่อมฉันจะฆ่าใครที่ควรจะให้ฆ่า    สำหรับพระญาติของเสด็จแม่
<span class="LineNumber"> 010 </span>ที่เห็นกันอยู่นั่นแหละ  โปรดตรัสบอกแก่หม่อมฉัน.
<span class="LineNumber"> 011 </span>         ลำดับนั้น   พระนางเทวี  ตรัสพระคาถา  ความว่า
<span class="LineNumber"> 012 </span>                <B>ลูกรัก    ท่านผู้ใดทรงชนะในแผ่นดิน   ท่านผู้นั้น 
<span class="LineNumber"> 013 </span>         เจ้าไม่อาจจะฆ่าได้เลย พระบิดาของเจ้าได้ตรัสกะแม่
<span class="LineNumber"> 014 </span>         ว่า  ฉันไม่มีความห่วงใย  จักไปบวช.</B>
<span class="LineNumber"> 015 </span>         บรรดาบทเหล่านั้น  บทว่า  <B>วิชิตาวี</B>   ความว่า  ลูกรัก ท่านผู้ใดเป็น
<span class="LineNumber"> 016 </span>ผู้ชนะในแผ่นดินนี้    ทำให้แม่ขุ่นเคือง   คือยังความโกรธ   และความเศร้าโศก
<span class="LineNumber"> 017 </span>ให้เข้าไปในหทัยของแม่    ด้วยการกล่าวคำไม่เป็นที่รัก  ท่านผู้นั้น   ลูกไม่อาจ
<span class="LineNumber"> 018 </span>จะฆ่าได้    เพราะเป็นพระบิดาของลูกเอง    พระองค์ทรงตรัสกะแม่ว่า   เราจัก
<span class="LineNumber"> 019 </span>สละสิริราชสมบัติ    และตัวเธอ  เข้าสู่ป่าแล้วบรรพชา  นี้คือเหตุแห่งการกันแสง
<span class="LineNumber"> 020 </span>ของแม่.
<span class="LineNumber"> 021 </span>         เชษฐโอรส    ทรงฟังพระเสาวนีย์ของพระมารดาแล้ว   ทูลว่า  ข้าแต่
<span class="LineNumber"> 022 </span>เสด็จแม่    เสด็จแม่ตรัสคำนี้อย่างไรกัน   เมื่อเป็นเช่นนี้    พวกเราก็ตกเป็นคน
<span class="LineNumber"> 023 </span>อนาถา  หาที่พึ่งมิได้มิใช่หรือ ดังนี้แล้ว  ทรงปริเทวนาการ  ตรัสคาถา ความว่า
