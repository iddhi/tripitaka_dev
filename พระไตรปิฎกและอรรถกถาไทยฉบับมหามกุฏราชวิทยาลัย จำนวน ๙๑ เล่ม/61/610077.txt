<span class="LineNumber"> 001 </span>พระราชทาน แก่ข้าพระพุทธเจ้าเถิด.  บทว่า <B>วนิพฺพโต</B>   ความว่า แก่พราหมณ์
<span class="LineNumber"> 002 </span>ผู้มาขอ.  บทว่า  <B>ภิยฺโย  มํ  อาวิสิ</B>  ความว่า  ครั้นให้จักษุทั้งสองแก่พราหมณ์
<span class="LineNumber"> 003 </span>แล้ว   นับแต่นั้นมาก็เป็นคนตาบอด    แต่ในเวลาตาบอดนั้น    หาได้คำนึงถึง
<span class="LineNumber"> 004 </span>ทุกขเวทนาเห็นปานนั้นไม่  ปีติอันยิ่งเกิดแผ่ซ่านไป  คือ  เข้าสู่ดวงหทัยของเรา
<span class="LineNumber"> 005 </span>ผู้พิจารณาเห็นว่า โอ  เราได้ให้ทานด้วยดีแล้ว   ทั้งความโสมนัสก็เกิดขึ้นแก่เรา
<span class="LineNumber"> 006 </span>หาประมาณมิได้.  บทว่า  <B>เอเตน</B> ความว่า  ถ้าหากปีติโสมนัสมิใช่น้อยเกิดขึ้น
<span class="LineNumber"> 007 </span>แก่เราในกาลนั้นไซร้  นี้เป็นสัจจวาจาอันเรากล่าวแล้ว ด้วยการกล่าวสัจจวาจานี้
<span class="LineNumber"> 008 </span>จักษุแม้ข้างที่สองจงเกิดขึ้นแก่เราเถิด.
<span class="LineNumber"> 009 </span>         ในทันใดนั้นเอง    พระเนตรดวงที่สองก็เกิดขึ้น.    แต่พระเนตรของ
<span class="LineNumber"> 010 </span>พระเจ้าสีวิราชนั้น     จะว่าเป็นพระเนตรปกติก็ไม่ใช่   จะว่าเป็นพระเนตรทิพย์ก็
<span class="LineNumber"> 011 </span>ไม่ใช่    เพราะพระเนตรของพระองค์ทรงพระราชทานแก่สักกพราหมณ์แล้ว
<span class="LineNumber"> 012 </span>ทั้งสักกพราหมณ์ก็ไม่สามารถทำพระเนตรให้เป็นปกติเหมือนของเดิมได้   อนึ่ง
<span class="LineNumber"> 013 </span>ธรรมดาพระเนตรทิพย์  จะเกิดขึ้นแก่จักษุ   ซึ่งมีที่ตั้งอันถอนเสียแล้ว   หามิได้
<span class="LineNumber"> 014 </span>ฉะนั้น  พระเนตรเหล่านั้น   ของพระเจ้าสีวิราช ต้องเรียกว่า <B>สัจจปารมิตาจักษุ</B>
<span class="LineNumber"> 015 </span>คือจักษุที่เกิดขึ้นเพราะสัจจบารมีของพระองค์ ในกาลที่พระเนตรเหล่านั้นเกิดขึ้น
<span class="LineNumber"> 016 </span>พร้อมกันนั่นเอง   ราชบริษัททั้งปวงต่างก็มาประชุมพร้อมกันด้วยอานุภาพของ
<span class="LineNumber"> 017 </span>ท้าวสักกเทวราช.    ลำดับนั้น      เมื่อท้าวสักกเทวราช    จะทรงทำการชมเชย
<span class="LineNumber"> 018 </span>พระเจ้าสีวิราชในท่ามกลางมหาชนนั่นเอง จึงตรัสพระคาถาสองคาถา  ความว่า
<span class="LineNumber"> 019 </span>                <B>ข้าแต่พระองค์ผู้ทรงบำรุงสีพีรัฐ    พระองค์ตรัส
<span class="LineNumber"> 020 </span>         พระคาถาแล้วโดยธรรม  พระเนตรทั้งสองของพระองค์
<span class="LineNumber"> 021 </span>         ปรากฏเป็นตาทิพย์เห็นได้ทะลุภายนอกฝา   ภายนอก 
<span class="LineNumber"> 022 </span>         กำแพงและภูเขาตลอดร้อยโยชน์   โดยรอบ.</B>
