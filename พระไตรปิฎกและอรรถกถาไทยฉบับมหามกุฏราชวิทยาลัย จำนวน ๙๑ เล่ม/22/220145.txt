<span class="LineNumber"> 001 </span>จงเป็นผู้รู้จักประมาณในโภชนะ  คือ  พึงบริโภคอาหาร  พิจารณาโดยแยบคาย  
<span class="LineNumber"> 002 </span>ว่า  เราบริโภคมิใช่เพื่อจะเล่น  มิใช่เพื่อจะมัวเมา    มิใช่เพื่อจะประดับ  มิใช่
<span class="LineNumber"> 003 </span>เพื่อจะตกแต่งร่างกายเลย    บริโภคเพียงเพื่อร่างกายดำรงอยู่    เพื่อให้ชีวิตเป็น 
<span class="LineNumber"> 004 </span>ไป  เพื่อบรรเทาความลำบาก   เพื่ออนุเคราะห์พรหมจรรย์เท่านั้น  ด้วยอุบายนี้ 
<span class="LineNumber"> 005 </span>เราจะป้องกันเวทนาเก่า   ไม่ให้เวทนาใหม่เกิดขึ้น   และความเป็นไปแห่งชีวิต
<span class="LineNumber"> 006 </span>ความไม่มีโทษ   ความอยู่สบาย   จักมีแก่เรา.
<span class="LineNumber"> 007 </span>           [๙๗]  ดูก่อนพราหมณ์      ในเมื่อภิกษุเป็นผู้รู้จักประมาณในโภชนะ
<span class="LineNumber"> 008 </span>ได้  ตถาคตย่อมแนะนำเธอให้ยิ่งขึ้นไปว่า  ดูก่อนภิกษุ    มาเถิด    เธอจงเป็น
<span class="LineNumber"> 009 </span>ผู้ประกอบเนืองๆ ซึ่งความเป็นผู้ตื่นอยู่   คือจงชำระจิตให้บริสุทธิ์จากอาวรณีย-
<span class="LineNumber"> 010 </span>ธรรม     ด้วยการเดินจงกรมและการนั่งตลอดวัน    จงชำระจิตให้บริสุทธิ์จาก
<span class="LineNumber"> 011 </span>อาวรณียธรรม    ด้วยการเดินจงกรมและการนั่งตลอดปฐมยานแห่งราตรี    พึง
<span class="LineNumber"> 012 </span>เอาเท้าซ้อนเท้า   มีสติรู้สึกตัว  ทำความสำคัญว่า    จะลุกขึ้นไว้ในใจแล้วสำเร็จ
<span class="LineNumber"> 013 </span>สีหไสยาโดยข้างเบื้องขวาตลอดมัชฌิมยามแห่งราตรี จงลุกขึ้นชำระจิตไห้บริสุทธิ์ 
<span class="LineNumber"> 014 </span>จากอาวรณียธรรม      ด้วยการเดินจงกรมและการนั่ง     ตลอดปัจฉิมยามแห่ง
<span class="LineNumber"> 015 </span>ราตรีเถิด.
<span class="LineNumber"> 016 </span>           [๙๘]  ดูก่อนพราหมณ์    ในเมื่อภิกษุเป็นผู้ประกอบเนืองๆ ซึ่งความ
<span class="LineNumber"> 017 </span>เป็นผู้ตื่นอยู่ได้   ตถาคตย่อมแนะนำเธอให้ยิ่งขึ้นไปว่า   ดูก่อนภิกษุ   มาเถิด
<span class="LineNumber"> 018 </span>เธอจงเป็นผู้ประกอบด้วยสติสัมปชัญญะ     คือ   ทำความรู้สึกตัวในเวลาก้าวไป
<span class="LineNumber"> 019 </span>และถอยกลับ   ในเวลาแลดูและเหลียวดู    ในเวลางอแขนและเหยียดแขน   ใน
<span class="LineNumber"> 020 </span>เวลาทรงผ้าสังฆาฏิ  บาตร และจีวร   ในเวลาฉัน   ดื่ม   เคี้ยว   และลิ้มรส   ใน
<span class="LineNumber"> 021 </span>เวลาถ่ายอุจจาระและปัสสาวะ  ในเวลาเดิน   ยืน  นั่ง   นอนหลับ   ตื่น  พูด
<span class="LineNumber"> 022 </span>และนิ่งเถิด.
