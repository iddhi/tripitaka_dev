<span class="LineNumber"> 001 </span>           ธรรมดาปวารณาสงเคราะห์  สงฆ์ย่อมให้ด้วยญัตติทุติยกรรม.   
<span class="LineNumber"> 002 </span>           ถามว่า   ปวารณาสงเคราะห์นี้สงฆ์จะให้แก่ใคร  ไม่ให้แก่ใคร ?
<span class="LineNumber"> 003 </span>           ตอบว่า   เบื้องต้น   ไม่ให้แก่พาลปุถุชนผู้ไม่ใช่การกบุคคล   ภิกษุผู้
<span class="LineNumber"> 004 </span>เริ่มบำเพ็ญวิปัสสนา  และพระอริยสาวก  ก็ไม่ให้เหมือนกัน     อนึ่ง  ไม่ให้แก่
<span class="LineNumber"> 005 </span>ภิกษุผู้มีสมถะหรือวิปัสสนายังอ่อน.   ในคราวนั้น   แม้<B>พระผู้มีพระภาคเจ้า</B>
<span class="LineNumber"> 006 </span>ก็ได้ทรงพิจารณาวาระจิตของภิกษุทั้งหลาย     ทรงทราบว่าสมถะและวิปัสสนา
<span class="LineNumber"> 007 </span>ยังอ่อน    จึงทรงพระดำริว่า    เมื่อเราไม่ปวารณาในวันนี้    ภิกษุทั้งหลายออก
<span class="LineNumber"> 008 </span>พรรษาแล้ว    จักเที่ยวไปในกรุงสาวัตถีนี้     (ต่างรูปต่างไป)   ในทิศทั้งหลาย
<span class="LineNumber"> 009 </span>แต่นั้นภิกษุเหล่านี้จักไม่สามารทำคุณวิเศษให้เกิดขึ้นได้  ในเมื่อภิกษุทั้งหลาย
<span class="LineNumber"> 010 </span>ผู้แก่พรรษากว่า  ถือเอาเสนาสนะเสียเต็มหมด   (ธรรมเนียมที่ทรงอนุญาตให้ผู้
<span class="LineNumber"> 011 </span>แก่พรรษากว่าจับจองเสนาสนะได้ก่อน)   ถ้าแม้เราออกจาริกไป   ภิกษุเหล่านี้ก็ 
<span class="LineNumber"> 012 </span>จักหาสถานที่อยู่ได้ยาก   แต่เมื่อเราไม่ปวารณา    แม้ภิกษุเหล่านี้จักไม่เที่ยวไป
<span class="LineNumber"> 013 </span>ตลอดกรุงสาวัตถีนี้   แม้เราก็จักยังไม่ออกจาริก   เมื่อเป็นอย่างนี้   ภิกษุเหล่านี้
<span class="LineNumber"> 014 </span>ก็จักไม่เป็นกังวล   (เรื่อง)   สถานที่อยู่     เธอทั้งหลายจักอยู่เป็นผาสุกในสถานที่
<span class="LineNumber"> 015 </span>อยู่ของตน ๆ สามารถเพื่อจะทำสมถะและวิปัสสนาให้แก่กล้า   แล้วยังคุณวิเศษ
<span class="LineNumber"> 016 </span>ให้เกิดขึ้นได้.   พระองค์จึงไม่ทรงทำปวารณาในวันนั้น    ทรงอนุญาตปวารณา
<span class="LineNumber"> 017 </span>สงเคราะห์แก่ภิกษุทั้งหลายว่า    เราจักปวารณาในวันเพ็ญเดือน ๑๒ ก็เมื่อภิกษุ
<span class="LineNumber"> 018 </span>ทั้งหลายได้ปวารณาสงเคราะห์แล้ว   อาจารย์และอุปัชฌาย์ของภิกษุรูปใด   ผู้ยัง
<span class="LineNumber"> 019 </span>ถือนิสัย  พากันหลีกไปเสีย  แม้ภิกษุรูปนั้นก็จะอยู่ได้จนถึงเดือนสุดท้ายของฤดู
<span class="LineNumber"> 020 </span>ร้อน  ด้วยความหวังว่า  ถ้า   (จักมี)   ภิกษุผู้สมควรให้นิสัยมา  เราจักถือนิสัย
<span class="LineNumber"> 021 </span>ในสำนักของภิกษุนั้น.    ถึงแม้จะมีภิกษุ  ๖๐  พรรษามา   ก็จะถือเอาเสนาสนะ
<span class="LineNumber"> 022 </span>ของเธอไม่ได้.   ก็แหละปวารณาสงเคราะห์  นี้แม้จะให้แก่ภิกษุรูปเดียว  ก็ย่อม
<span class="LineNumber"> 023 </span>เป็นการให้แก่ภิกษุทุกรูปทีเดียว.
