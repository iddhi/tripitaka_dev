<span class="LineNumber"> 001 </span>ขอท่านจงอนุญาตโรงไฟให้เถิด.  อุรุเวลกัสสปะกล่าวว่ามหาสมณะ    ตามใจ
<span class="LineNumber"> 002 </span>ท่าน  ท่านจงอยู่ตามสบายเถิด.  ลำดับนั้นแล    พระผู้มีพระภาคเจ้า  ได้เสด็จ
<span class="LineNumber"> 003 </span>เข้าไปยังโรงไฟ  ทรงปูลาดสันถัดหญ้า  ประทับนั่ง  คู้บัลลังก์  ทรงตั้งพระกาย
<span class="LineNumber"> 004 </span>ตรง  ดำรงพระสติไว้เฉพาะหน้าอย่างนั้นคง. 
<span class="LineNumber"> 005 </span>           นาคราชนั้น   ได้เห็นพระผู้มีพระภาคเจ้าเสด็จเข้าไปแล้ว  เดือดดาลใจ
<span class="LineNumber"> 006 </span>จึงบังหวนควัน     ครั้งนั้น    พระผู้มีพระภาคเจ้า   ได้ทรงมีพระดำริว่า   ถ้า
<span class="LineNumber"> 007 </span>อย่างไรเราพึงครอบงำเดชด้วยเดชให้จรดผิวหนัง  เนื้อ เอ็น  กระดูก  เยื่อใน
<span class="LineNumber"> 008 </span>กระดูกของนาคราชนี้.   ลำดับนั้นแล พระผู้มีพระภาคเจ้าทรงปรุงแต่งอิทธาภิ-
<span class="LineNumber"> 009 </span>สังขารเช่นนั้น   ทรงบังหวนควันแล้ว.   ลำดับนั้นแลนาคราชนั้น   ไม่สามารถ
<span class="LineNumber"> 010 </span>จะอดทนความลบหลู่ได้โพลงไฟขึ้นแล้ว.   แม้พระผู้มีพระภาคเจ้า   ก็ได้ทรงเข้า
<span class="LineNumber"> 011 </span>เตโชกสิณโพลงไฟขึ้นแล้ว.                           
<span class="LineNumber"> 012 </span>           โรงไฟมีกองไฟ  ๒  กองลุกโพลง   ดุจแสงพระอาทิตย์   ลุกโชติช่วง
<span class="LineNumber"> 013 </span>โพลงไปทั่ว .    ลำดับนั้นแล    พวกชฎิลเหล่านั้น     พากันแวดล้อมโรงไฟแล้ว
<span class="LineNumber"> 014 </span>กล่าวอย่างนี้ว่า   ชาวเราเอ๋ย !   พระมหาสมณะผู้มีพระรูปพระโฉมอันแสนจะ
<span class="LineNumber"> 015 </span>งดงาม  กำลังถูกนาคราชเบียดเบียนอยู่.   ลำดับนั้นแล    เมื่อราตรีนั้นผ่านไป
<span class="LineNumber"> 016 </span>พระผู้มีพระภาคเจ้า   ทรงใช้เดชครอบงำเดชของนาคราชนั้น    จนจรดถึง   ผิว
<span class="LineNumber"> 017 </span>หนัง  เนื้อ   เอ็น  กระดูก   และเยื่อในกระดูกแล้วจับใส่ในบาตร     แสดงให้
<span class="LineNumber"> 018 </span>อุรุเวลกัสสปชฎิลได้เห็นประจักษ์แล้ว.   ตรัสว่า   กัสสปะ    นาคราชของท่านนี้
<span class="LineNumber"> 019 </span>ได้ถูกเราใช้เดชครอบงำเดชจนหมดฤทธิ์แล้ว.    ลำดับนั้นแล    อุรุเวลกัสสป-
<span class="LineNumber"> 020 </span>ชฎิลได้มีความคิดว่า   พระมหาสมณะนี้  มีฤทธิ์มาก  มีอานุภาพมากนักหนา
<span class="LineNumber"> 021 </span>จึงได้ใช้เดชครอบงำเดชของนาคราชที่ดุร้ายมีฤทธิ์    มีพิษ  มีพิษร้ายแรงนี้ได้
<span class="LineNumber"> 022 </span>ถึงกระนั้น    ก็ยังไม่เป็นพระอรหันต์เหมือนเรา.                             
