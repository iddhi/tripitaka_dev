<span class="LineNumber"> 001 </span>           ครั้งนั้น    พระผู้มีพระภาคเจ้าได้เสด็จไปยังปราสาทของพระนางพิมพา-
<span class="LineNumber"> 002 </span>เทวี  พระมารดาของพระราหุลกุมาร  ทรงแสดงธรรมแก่พระนาง  ทรงบรรเทา
<span class="LineNumber"> 003 </span>ความเศร้าโศกแล้ว       ทรงทำให้พระนางได้เกิดความเลื่อมใสด้วยเทศนา
<span class="LineNumber"> 004 </span>คือจันทกินนรีชาดกแล้ว       ได้เสด็จไปยังนิโครธาราม.      ครั้งนั้นพระนาง
<span class="LineNumber"> 005 </span>พิมพาเทวี  ได้ตรัสกะพระราหุลกุมารผู้พระราชโอรสว่า   พ่อจงไปขอทรัพย์ที่
<span class="LineNumber"> 006 </span>มีอยู่ของพระบิดาของพ่อเถิด.  พระกุมารทูลว่า   ข้าแต่พระสมณะขอพระองค์
<span class="LineNumber"> 007 </span>จงพระราชทานสมบัติแก่หม่อมฉันเถิด    แล้วติดตามพระผู้มีพระภาคเจ้าไป
<span class="LineNumber"> 008 </span>พลางกราบทูลว่า  ข้าแต่พระสมณะพระองค์เป็นร่มเงาที่สุขสบายของหม่อมฉัน   
<span class="LineNumber"> 009 </span>พระผู้มีพระภาคเจ้าทรงนำพระราหุลกุมารนั้น  ไปยังนิโครธารามแล้วตรัสว่า
<span class="LineNumber"> 010 </span>เธอจงรับเอาทรัพย์สมบัติคือโลกุตธรรมเถิด   แล้วทรงให้บรรพชา.  ลำดับ
<span class="LineNumber"> 011 </span>นั้นพระผู้มีพระภาคเจ้า  ทรงประทับนั่ง  ณ  ท่ามกลางหมู่พระอริยสงฆ์    ทรง
<span class="LineNumber"> 012 </span>สถาปนาพระเถระไว้ในตำแหน่งที่เลิศว่า     ดูก่อนภิกษุทั้งหลาย   บรรดาพวก
<span class="LineNumber"> 013 </span>ภิกษุผู้สาวกที่ทำตระกูลให้เลื่อมใสของเราแล้ว  กาฬุทายีนับว่าเป็นเลิศกว่าเขา
<span class="LineNumber"> 014 </span>ทั้งหมด.
<span class="LineNumber"> 015 </span>            พระเถระได้รับตำแหน่งเอตทัคคะนั้นแล้ว  ระลึกถึงบุรพกรรมของตน
<span class="LineNumber"> 016 </span>ได้    เกิดความโสมนัสใจ    เมื่อจะประกาศถึงเรื่องราวที่ตนได้เคยประพฤติมา
<span class="LineNumber"> 017 </span>แล้วในกาลก่อน  จึงได้กล่าวคาถาเริ่มต้นว่า   <B>ปทุมุตฺตโร  นาม  ชิโน</B>  ดังนี้.  
<span class="LineNumber"> 018 </span>ในคาถานั้น    ข้าพเจ้าจักพรรณนาแต่เฉพาะบทที่ยากเท่านั้น.
<span class="LineNumber"> 019 </span>            บทว่า   <B>คุณาคุณวิทู</B>    มีความหมายว่า    คุณและสิ่งมิใช่คุณ   ชื่อว่า
<span class="LineNumber"> 020 </span><B>คุณาคุสะ</B>  คือคุณและโทษ  อีกอย่างหนึ่ง  ชื่อว่า <B>คุณาคุณวิทู</B>   เพราะย่อมรู้จัก
<span class="LineNumber"> 021 </span>ชัดซึ่งกุศลกรรมและอกุศลกรรมนั้น .  บทว่า  <B>กตญฺญู</B>  ความว่า  ชื่อว่า  <B>กตัญญู</B>
<span class="LineNumber"> 022 </span>เพราะรู้คุณที่คนเหล่าอื่นกระทำแล้ว,   ชื่อว่า  <B>กตัญญู</B>   เพราะสามารถเพื่อจะให้
<span class="LineNumber"> 023 </span>แม้ราชสมบัติ  แก่ผู้กระทำอุปการะด้วยการให้ภัตรเป็นต้นแม้ตลอดวันหนึ่งได้.
