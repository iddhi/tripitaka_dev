<span class="LineNumber"> 001 </span>     <H1>๕๕๐.   อรรถกถาจูฬสุคันธเถราปทาน</H1>

<span class="LineNumber"> 002 </span>         พึงทราบเรื่องราวในอปทานที่ ๑๐ ดังต่อไปนี้:-
<span class="LineNumber"> 003 </span>         อปทานของท่านพระจูฬสุคันธเถระ   อันมีคำเริ่มต้นว่า <B>อิมมฺหิ  ภทฺทเก
<span class="LineNumber"> 004 </span>กปฺเป</B>   ดังนี้.  
<span class="LineNumber"> 005 </span>          แม้พระเถระรูปนี้    ก็ได้เคยบำเพ็ญกุศลมาแล้ว  ในพระพุทธเจ้าพระ-
<span class="LineNumber"> 006 </span>องค์ดูก่อน ๆ  ได้สั่งสมบุญอันเป็นอุปนิสัยแห่งพระนิพพานไว้เป็นอันมากในภพ
<span class="LineNumber"> 007 </span>นั้น  ๆ  ในกาลแห่งพระสัมมาสัมพุทธเจ้าพระนามว่า กัสสปะ  ท่านได้บังเกิดใน
<span class="LineNumber"> 008 </span>ตระกูลซึ่งสมบูรณ์ด้วยสมบัติ    ในกรุงพาราณสี    บรรลุนิติภาวะแล้ว   ได้ฟัง
<span class="LineNumber"> 009 </span>ธรรมในสำนักของพระศาสดาแล้ว    นมัสการอยู่ทุกเมื่อ   ถวายมหาทาน  นำ
<span class="LineNumber"> 010 </span>เอาของหอมโดยชาติ ๔ อย่าง<SUP>๑</SUP>   ฉาบไล้พระคันธกุฎีพระผู้มีพระภาคเจ้าเดือน
<span class="LineNumber"> 011 </span>ละ ๗ ครั้ง.    เขาได้ส่งความปรารถนาไว้ว่า     ขอให้กลิ่นหอมอย่างดียิ่ง    จง
<span class="LineNumber"> 012 </span>บังเกิดแก่สรีระของข้าพระองค์ในสถานที่ที่ได้เกิดแล้วเกิดแล้วเถิด.     พระผู้มี
<span class="LineNumber"> 013 </span>พระภาคเจ้า   ได้ตรัสพยากรณ์กะเขาแล้ว.   เขาดำรงอยู่ในตลอดอายุ   บำเพ็ญ
<span class="LineNumber"> 014 </span>บุญไว้เป็นอันมาก  จุติจากอัตภาพนั้นไปบังเกิดในเทวโลก   กระทำกลิ่นสรีระ
<span class="LineNumber"> 015 </span>ให้หอมฟุ้งทั่วกามาวจรโลก   จึงได้ปรากฏชื่อว่า   <B>สุคันธเทวบุตร.</B>    เทพบุตร
<span class="LineNumber"> 016 </span>นั้น   ได้เสวยสมบัติเทวโลกแล้ว    จุติจากอัตภาพนั้น    ในพุทธุปบาทกาลนี้ได้
<span class="LineNumber"> 017 </span>บังเกิดในตระกูลที่มีโภคะมากมาย.  ด้วยกลิ่นแห่งสรีระของมารดาเขา    เรือน
<span class="LineNumber"> 018 </span>ทั้งสิ้นและพระนครทั้งสิ้น  ได้มีกลิ่นหอมเป็นอันเดียวกัน.  ในขณะเขาเกิดแล้ว
<span class="LineNumber"> 019 </span>สาวัตถีนครทั้งสิ้น    ได้เป็นคล้ายกับผอบของหอม.  ด้วยเหตุนั้น   มารดาบิดา
<span class="LineNumber"> 020 </span>จึงได้ตั้งชื่อเขาว่า  สุคันธะ.  เขาได้ถึงความเจริญวัยแล้ว.    ในคราวนั้นพระ-

<span class='footnote'>๑. กลิ่นหญ้าฝรั่น  กลิ่นกฤษณา  กลิ่นกำยาน  กลิ่นบุปผชาติ  กลิ่น ๔ อย่างนี้  เรียกว่า  จตุชาติ</span>
<span class='footnote'>คันธะ  หรือเรียกว่า  จตุชาติสุคันธะ.</span>
