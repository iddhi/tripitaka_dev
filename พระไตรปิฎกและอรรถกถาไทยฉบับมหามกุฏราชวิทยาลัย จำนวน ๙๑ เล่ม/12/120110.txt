<span class="LineNumber"> 001 </span>อย่างด้วยอำนาจสัมมัปปธาน  และสติปัฏฐาน.   ส่วนสัมมาสมาธิในบุพภาค 
<span class="LineNumber"> 002 </span>ก็ดี  ในขณะแห่งมรรคก็ดี   ย่อมเป็นสัมมาสมาธิอย่างเดียว.
<span class="LineNumber"> 003 </span>         ในธรรม ๘  อย่างนี้      สัมมาทิฏฐิอันพระผู้มีพระภาคเจ้าทรงแสดง
<span class="LineNumber"> 004 </span>ก่อน  เพราะความที่สัมมาทิฏฐิเป็นธรรมมีอุปการะมาก  แก่พระโยคีผู้ปฏิบัติ 
<span class="LineNumber"> 005 </span>เพื่อบรรลุนิพพาน.     ก็ปัญญานี้ท่านกล่าวว่าปัญญาปัชโชตะ  และปัญญา
<span class="LineNumber"> 006 </span>สัตถะ  เพราะฉะนั้น  พระโยคาวจร  จึงกำจัดความมืดคืออวิชชาด้วยสัมมา-
<span class="LineNumber"> 007 </span>ทิฏฐิ  กล่าวคือ  วิปัสสนาญาณในบุพภาคนั้น  ฆ่าโจรคือกิเลส บรรลุ
<span class="LineNumber"> 008 </span>นิพพานด้วยเขมะ.   เพราะเหตุนั้น    ท่านจึงกล่าวว่า  พระผู้มีพระภาคเจ้าทรง
<span class="LineNumber"> 009 </span>แสดงสัมมาทิฏฐิก่อน    เพราะความที่สัมมาทิฏฐิเป็นธรรมมีอุปการะมากแก่
<span class="LineNumber"> 010 </span>พระโยคี  ผู้ปฏิบัติเพื่อบรรลุนิพพาน.
<span class="LineNumber"> 011 </span>         ก็สัมมาสังกัปปะมีอุปการะมากแก่สัมมาทิฏฐินั้น       เพราะเหตุนั้น
<span class="LineNumber"> 012 </span>พระผู้มีพระภาคเจ้า  จึงตรัสไว้ในลำดับแห่งสัมมาทิฏฐินั้น. เหมือนเหรัญญิก
<span class="LineNumber"> 013 </span>เอามือพลิกไปพลิกมา  มองดูกหาปณะด้วยตา   ย่อมรู้ว่า   กหาปณะนี้ปลอม
<span class="LineNumber"> 014 </span>นี้แท้ ฉันใด   แม้พระโยคาวจรก็ฉันนั้น  ในบุพภาคตรึกตรองด้วยวิตกมองดู
<span class="LineNumber"> 015 </span>ด้วยวิปัสสนาปัญญา  ย่อมรู้ว่าธรรมเหล่านี้เป็นกามาวจร  เหล่านี้เป็นรูปาวจร
<span class="LineNumber"> 016 </span>เป็นต้น.  ก็หรือเหมือนช่างถาก  ถากไม้ใหญ่ที่คนจับปลายพลิกไปพลิกมาด้วย
<span class="LineNumber"> 017 </span>ขวาน  ย่อมนำไปใช้การงานได้  ฉันใด  พระโยคาวจรกำหนดธรรมทั้งหลาย
<span class="LineNumber"> 018 </span>ที่วิตกตรึกตรองให้แล้วโดยนัยว่า    ธรรมเหล่านี้เป็นกามาวจร    เหล่านี้เป็น
<span class="LineNumber"> 019 </span>รูปาวจรเป็นต้น  ด้วยปัญญา  ย่อมนำไปใช้การงานได้ฉันนั้น.   ด้วยเหตุนั้น
<span class="LineNumber"> 020 </span>ท่านจึงกล่าวว่า   ก็สัมมาสังกัปปะมีอุปการะมากแก่สัมมาทิฏฐินั้น  เพราะ
<span class="LineNumber"> 021 </span>เหตุนั้น  พระผู้มีพระภาคเจ้าจึงตรัสไว้ในลำดับแห่งสัมมาทิฏฐินั้น  ดังนี้.
