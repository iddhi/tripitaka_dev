<span class="LineNumber"> 001 </span>                                  <H1>อรรถกถาเจติยสูตร</H1>
 
<span class="LineNumber"> 002 </span>           <B>สูตรที่   ๑๐.</B>  คำว่า  <B>นิสีทนํ</B>  คือ หมายเอาท่อนหนัง.  ท่านเรียกวัด
<span class="LineNumber"> 003 </span>ที่สร้างไว้ที่เจดีย์สถานของอุเทนยักษ์ว่า  <B>อุเทนเจดีย์.</B>   แม้ใน  <B>โคตมกเจดีย์</B> 
<span class="LineNumber"> 004 </span>เป็นต้นก็นัยเดียวกันนี้เอง.     คำว่า   <B>ภาวิตา</B>     คือ    อันเจริญแล้ว .    คำว่า
<span class="LineNumber"> 005 </span><B>พหุลีกตา</B>    คือ  ที่กระทำเรื่อย ๆ ไป.    คำว่า   <B>ทำให้เป็นดุจยาน</B>   คือ
<span class="LineNumber"> 006 </span>ทำให้เหมือนยานที่เทียม   (โคไว้ที่แอก)   แล้ว.   คำว่า   <B>ทำให้เป็นที่ตั้ง</B>   คือ
<span class="LineNumber"> 007 </span>ทำให้เหมือนเป็นวัตถุ   เพราะอรรถว่าเป็นที่ตั้ง.   คำว่า  <B>ให้คล่องแคล่วแล้ว</B>
<span class="LineNumber"> 008 </span>คืออันมั่นคงยิ่ง.    คำว่า  <B>อันสั่งสมแล้ว</B>    ได้แก่  สั่งสมไว้โดยทุกด้าน   คือ
<span class="LineNumber"> 009 </span>อันเจริญดีแล้ว.    คำว่า    <B>อันปรารภดีแล้ว</B>    คือ   ที่เริ่มไว้แล้วเป็นอย่างดี.
<span class="LineNumber"> 010 </span>           ครั้นตรัสโดยไม่ชี้ชัดลงไปอย่างนี้แล้ว       เมื่อจะทรงแสดงชี้ชัดลงไป
<span class="LineNumber"> 011 </span>อีกครั้ง    จึงตรัสคำว่า   <B>ตถาคตสฺส  โข</B>   ดังนี้เป็นต้น.    และในคำเหล่านี้
<span class="LineNumber"> 012 </span>คำว่า  <B>กัป</B>    หมายเอาอายุกัป   (กำหนดอายุ).   ในกาลนั้น   อันใดเป็นประมาณ
<span class="LineNumber"> 013 </span>อายุของพวกมนุษย์    บุคคลพึงทำประมาณอายุนั้นให้บริบูรณ์ดำรงอยู่.  คำว่า
<span class="LineNumber"> 014 </span><B>กปฺปาวเสสํ</B>  คือ หรือเกินร้อยปีที่ตรัสว่า กัปหรือเกิน.  ฝ่ายท่านพระมหาสิว
<span class="LineNumber"> 015 </span>เถระ   กล่าวว่า   สำหรับพระพุทธเจ้าทั้งหลายแล้ว     ย่อมไม่มีการคุกคามในสิ่ง
<span class="LineNumber"> 016 </span>ที่เป็นไปไม่ได้   ก็เหมือนเมื่อทรงข่มเวทนาปางที่แทบจะสิ้นพระชนม์ที่เกิดขึ้น
<span class="LineNumber"> 017 </span>ในหมู่บ้าน  <B>เวฬุวะ</B>  (เวฬุวคาม)   ตั้งสิบเดือน  นั่นแหละ   ฉันใด  ก็ฉันนั้น
<span class="LineNumber"> 018 </span>เมื่อทรงเข้าสมาบัตินั้นบ่อยๆ พึงข่มไว้ได้เป็นสิบเดือน  ก็จะพึงทรงดำรงอยู่ได้
<span class="LineNumber"> 019 </span>ตลอดภัทรกัปนี้ทีเดียว.
