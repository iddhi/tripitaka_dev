<span class="LineNumber"> 001 </span>                               <H1>๓. อัญญาตาวินทริยสูตร</H1>
 
<span class="LineNumber"> 002 </span>                                  <H1>อินทรีย์ ๓ อีกอย่างหนึ่ง</H1>

<span class="LineNumber"> 003 </span>           [๘๙๘]  ดูก่อนภิกษุทั้งหลาย   อินทรีย์ ๓ ประการนี้ ๓ ประการเป็น
<span class="LineNumber"> 004 </span>ไฉน  คือ  อนัญญาตัญญัสสามีตินทรีย์ ๑ อัญญินทรีย์ ๑  อัญญาตาวินทรีย์ ๑
<span class="LineNumber"> 005 </span>อินทรีย์ ๓ ประการนี้แล.
<span class="LineNumber"> 006 </span>                                 <I>จบอัญญาตาวินทริยสูตรที่   ๓</I>

<span class="LineNumber"> 007 </span>                            <H1>อรรถกถาอัญญาตาวินทริยสูตร</H1>

<span class="LineNumber"> 008 </span>           <B>สูตรที่  ๓.</B>   อินทรีย์ที่เกิดขึ้นในขณะแห่งโสดาปัตติมรรคของผู้
<span class="LineNumber"> 009 </span>ปฏิบัติ ที่คิดว่า   เราจักรู้สิ่งที่ยังไม่เคยรู้ในสงสารที่มีที่สุดเบื้องต้นอันไม่มีใครรู้
<span class="LineNumber"> 010 </span>ได้  ชื่อว่า   <B>อนัญญาตัญญัสสามีตินทรีย์.</B>  อินทรีย์ที่เกิดขึ้นในฐานะทั้ง  ๖
<span class="LineNumber"> 011 </span>มีโสดาปัตติผลเป็นต้น    ด้วยอาการคือรู้สิ่งที่รู้ทั่วถึงแล้วเหล่านั้นแหละ   ชื่อว่า
<span class="LineNumber"> 012 </span><B>อัญญินทรีย์.</B>    ที่ชื่อว่า   <B>อัญญาตาวินทรีย์</B>     ได้แก่  อินทรีย์ที่เกิดขึ้นใน
<span class="LineNumber"> 013 </span>ธรรมทั้งหลาย      ในอรหัตผล  ที่รู้ทั่วถึงแล้วเป็นต้น.    คำว่า   <B>อินทรีย์</B>    นี้
<span class="LineNumber"> 014 </span>เป็นชื่อของญาณที่เกิดขึ้นด้วยอาการนั้น ๆ ในมรรคผลนั้น ๆ แม้สูตรนี้     ก็มี
<span class="LineNumber"> 015 </span>เหตุเกิดขึ้นแห่งเนื้อความเหมือนกัน     คือในท่ามกลางสงฆ์เกิดถ้อยคำขึ้นว่า
<span class="LineNumber"> 016 </span>อินทรีย์ที่เป็นโลกุตระ  มีเท่าไรหนอแล.  ลำดับนั้น  เมื่อพระผู้มีพระภาคเจ้าจะ
<span class="LineNumber"> 017 </span>ทรงแสดงอินทรีย์เหล่านั้น     จึงตรัสคำเป็นต้นว่า  ภิกษุทั้งหลาย  อินทรีย์ ๓
<span class="LineNumber"> 018 </span>อย่างเหล่านี้   ดังนี้.
<span class="LineNumber"> 019 </span>                            <I>จบอรรถกถาอัญญาตาวินทริยสูตรที่    ๓</I>
