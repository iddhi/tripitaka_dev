<span class="LineNumber"> 001 </span>ความประจวบด้วยสิ่งอันไม่เป็นที่รักก็เป็นทุกข์  ความพลัดพรากจากสิ่งอันเป็น
<span class="LineNumber"> 002 </span>ที่รักก็เป็นทุกข์  ปรารถนาสิ่งใดไม่ได้แม้สิ่งนี้   ก็เป็นทุกข์    โดยย่อ  อุปาทาน-
<span class="LineNumber"> 003 </span>ขันธ์ ๕ เป็นทุกข์    ก็ทุกขสมุทัยอริยสัจนี้แล   คือ  ตัณหา  ตัณหาให้มีภพใหม่
<span class="LineNumber"> 004 </span>ประกอบด้วยความกำหนัด   ด้วยอำนาจความพอใจ   ความเพลิดเพลินยิ่งนักใน
<span class="LineNumber"> 005 </span>อารมณ์นั้น  ๆ  ได้แก่กามตัณหา  ภวตัณหา   วิภววัตหา   ก็ทุกขนิโรธอริยสัจ
<span class="LineNumber"> 006 </span>นี้แล  คือ ความดับด้วยการสำรอกโดยไม่เหลือแห่งตัณหานั้นแหละ  ความสละ
<span class="LineNumber"> 007 </span>ความวาง   ความปล่อย   ความไม่อาลัย   ก็ทุกขนิโรธคามินีปฏิปทาอริยสัจนี้แล
<span class="LineNumber"> 008 </span>คือ อริยมรรคประกอบด้วยองค์ ๘ ประการ ซึ่งได้แก่สัมมาทิฏฐิ ฯลฯ สัมมาสมาธิ.
<span class="LineNumber"> 009 </span>           [๑๖๖๖]  ดูก่อนภิกษุทั้งหลาย  จักษุ  ญาณ  ปัญญา  วิชชา  แสงสว่าง
<span class="LineNumber"> 010 </span>ได้เกิดขึ้นแก่เรา    ในธรรมที่เราไม่เคยได้ฟังมาก่อนว่า     นี้ทุกขอริยสัจ  ฯลฯ
<span class="LineNumber"> 011 </span>ทุกขอริยสัจนั้นควรกำหนดรู้ ฯลฯ  ทุกขอริยสัจนั้นเรากำหนดรู้แล้ว .
<span class="LineNumber"> 012 </span>           [๑๖๖๗]  ดูก่อนภิกษุทั้งหลาย  จักษุ  ญาณ ปัญญา วิชชา แสงสว่าง
<span class="LineNumber"> 013 </span>ได้เกิดขึ้นแก่เรา  ในธรรมที่เรา ไม่เคยฟังมาก่อนว่า  นี้ทุกขสมุทัยอริยสัจ ฯลฯ
<span class="LineNumber"> 014 </span>ทุกขสมุทัยอริยสัจนั้นควรละ ฯลฯ  ทุกขสมุทัยอริยสัจนั้นเราละแล้ว.
<span class="LineNumber"> 015 </span>           [๑๖๖๘]  ดูก่อนภิกษุทั้งหลาย  จักษุ  ญาณ  ปัญญา  วิชชา  แสงสว่าง
<span class="LineNumber"> 016 </span>ได้เกิดขึ้นแก่เรา  ในธรรมที่เราไม่เคยได้ฟังมาก่อนว่า  นี้ทุกขนิโรธอริยสัจ ฯลฯ
<span class="LineNumber"> 017 </span>ทุกขนิโรธอริยสัจนั้นควรกระทำให้แจ้ง ฯลฯ ทุกขนิโรธอริยสัจนั้นเรากระทำให้
<span class="LineNumber"> 018 </span>แจ้งแล้ว.                                                               
<span class="LineNumber"> 019 </span>           [๑๖๖๙]   ดูก่อนภิกษุทั้งหลาย จักษุ  ญาณ ปัญญา  วิชชา  แสงสว่าง
<span class="LineNumber"> 020 </span>ได้เกิดขึ้นแก่เรา    ในธรรมที่เราไม่เคยได้ฟังมาก่อนว่า    นี้ทุกขนิโรธคามินี-
<span class="LineNumber"> 021 </span>ปฏิปทาอริยสัจ ฯลฯ  ทุกขนิโรธคามินีปฏิปทาอริยสัจนั้นควรเจริญ จักษุ  ญาณ
<span class="LineNumber"> 022 </span>ปัญญา   วิชชา   แสงสว่าง   ได้เกิดขึ้นแล้วแก่เรา   ในธรรมที่เราไม่เคยได้ฟัง
<span class="LineNumber"> 023 </span>มาก่อนว่าทุกขนิโรธคามินีปฏิปทาอริยสัจนั้นเราเจริญแล้ว.
