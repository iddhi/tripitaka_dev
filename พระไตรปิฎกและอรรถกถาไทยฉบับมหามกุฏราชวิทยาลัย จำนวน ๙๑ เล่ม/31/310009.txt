<span class="LineNumber"> 001 </span>                                <H1>อรรถกถาทัฏฐัพพสูตร</H1>
 
<span class="LineNumber"> 002 </span>           <B>สูตรที่ ๘.</B>  คำว่า <B>ดูก่อนภิกษุทั้งหลาย ก็จะพึงเห็นสัทธินทรีย์
<span class="LineNumber"> 003 </span>ในธรรมไหนเล่า</B>     ความว่า   พระผู้มีพระภาคเจ้าได้ตรัสคำเป็นต้น ว่า  <B>ใน
<span class="LineNumber"> 004 </span>โสตาปัตติยังคะ</B> ๔ ประการ  เพื่อทรงชี้ความที่อินทรีย์เหล่านี้สำคัญที่สุดใน
<span class="LineNumber"> 005 </span>วิสัย  (อารมณ์)  ของตน.
<span class="LineNumber"> 006 </span>           เหมือนอย่างว่า   ลูกชายเศรษฐี ๔ คน  ในเมื่อกลุ่มเพื่อนซึ่งมีพระราชา
<span class="LineNumber"> 007 </span>ธิราชเป็นที่ ๕ หยั่งลงสู่ถนน  ด้วยคิดว่า  พวกเราจะเล่นงานนักษัตรฤกษ์  เวลา
<span class="LineNumber"> 008 </span>ไปถึงเรือนลูกชายเศรษฐีคนหนึ่ง  นอกนี้  ๔ คนก็นั่งนิ่ง.  เจ้าของเรือนเท่านั้น
<span class="LineNumber"> 009 </span>ที่ได้เที่ยวสั่งงานในเรือนว่า   จงให้ของเคี้ยว   ของกิน   แก่ท่านเหล่านี้   จงให้
<span class="LineNumber"> 010 </span>เครื่องแต่งตัวมีของหอมและพวงมาลัยเป็นต้นแก่ท่านเหล่านี้.   ครั้นเวลาไปถึง
<span class="LineNumber"> 011 </span>เรือนคนที่ ๒ ที่ ๓ และที่ ๔ อีก   คนนอกนี้  ก็นั่งนิ่ง.  เจ้าของเรือนเท่านั้น
<span class="LineNumber"> 012 </span>ที่ได้เที่ยวสั่งงานในเรือนว่า    จงให้ของเคี้ยว    ของกินแก่ท่านเหล่านี้    จงให้
<span class="LineNumber"> 013 </span>เครื่องแต่งตัวมีของหอมและพวงมาลัยเป็นต้นแก่ท่านเหล่านี้  ฉันใด   ก็ฉันนั้น
<span class="LineNumber"> 014 </span>เหมือนกัน        แม้เมื่ออินทรีย์ที่มีศรัทธาเป็นที่  ๕  ซึ่งเกิดขึ้นในอารมณ์อัน
<span class="LineNumber"> 015 </span>เดียวกันเหมือนเมื่อพวกเพื่อนเหล่านั้น      หยั่งลงสู่ถนนไปด้วยกัน     เมื่อไปถึง
<span class="LineNumber"> 016 </span>โสดาปัตติยังคะ   (ส่วนประกอบแห่งการถึงกระแส)   สัทธินทรีย์ซึ่งมีการน้อมลง
<span class="LineNumber"> 017 </span>เชื่อเป็นลักษณะเท่านั้น     ย่อมเป็นใหญ่   เป็นหัวหน้า   อินทรีย์ที่เหลือต่างก็
<span class="LineNumber"> 018 </span>คล้อยไปตามสัทธินทรีย์นั้น    เหมือนในเรือนของคนแรก  อีก ๔ คน  นั่งนิ่ง
<span class="LineNumber"> 019 </span>เจ้าของเรือนเท่านั้นเที่ยวสั่งงาน       ฉะนั้น      เมื่อมาถึงความเพียรชอบ
<span class="LineNumber"> 020 </span>วิริยินทรีย์ซึ่งมีความประคับประคองเป็นลักษณะเท่านั้น   ที่มาเป็นใหญ่  เป็น
<span class="LineNumber"> 021 </span>หัวหน้า   อินทรีย์ที่เหลือต่างก็คล้อยไปตามวิริยินทรีย์นั้น    เหมือนในเรือนคน
<span class="LineNumber"> 022 </span>ที่ ๒ อีก ๔ คนนั่งนิ่ง      ปล่อยให้เจ้าของเรือนเท่านั้นเที่ยวสั่งงาน     ฉะนั้น
