<span class="LineNumber"> 001 </span>                                  <H1>๕.  ทุติยสาริปุตตสูตร</H1>

<span class="LineNumber"> 002 </span>                             <H1>ว่าด้วยองค์ธรรมเครื่องบรรลุโสดา</H1>

<span class="LineNumber"> 003 </span>           [๑๔๒๗]   ครั้งนั้น    ท่านพระสารีบุตรเข้าไปเฝ้าพระผู้มีพระภาคเจ้า
<span class="LineNumber"> 004 </span>ถึงที่ประทับ   ถวายบังคมพระผู้มีพระภาคเจ้าแล้ว   นั่ง  ณ  ที่ควรส่วนข้างหนึ่ง
<span class="LineNumber"> 005 </span>ครั้นแล้วพระผู้มีพระภาคเจ้าได้ตรัสถามท่านพระสารีบุตรว่า    ดูก่อนสารีบุตร
<span class="LineNumber"> 006 </span>ที่เรียกว่า  โสตาปัตติยังคะ*  ๆ   ดังนี้   โสตาปัตติยังคะเป็นไฉน.
<span class="LineNumber"> 007 </span>           [๑๔๒๘]   ท่านพระสารีบุตรกราบทูลว่า     ข้าแต่พระองค์ผู้เจริญ
<span class="LineNumber"> 008 </span>โสตาปัตติยังคะ  คือ  สัปปุริสสังเสวะ    การคบสัตบุรุษ  ๑    สัทธรรมสวนะ
<span class="LineNumber"> 009 </span>ฟังคำสั่งสอนของท่าน  ๑  โยนิโสมนสิการ    กระทำไว้ในใจโดยอุบายที่ชอบ ๑
<span class="LineNumber"> 010 </span>ธัมมานุธัมมปฏิปัตติ  ปฏิบัติธรรมสมควรแก่ธรรม ๑.
<span class="LineNumber"> 011 </span>           [๑๔๒๙]  พ.   ถูกละ ๆ  สารีบุตร    โสตาปัตติยังคะ  คือ  สัปปุริส-
<span class="LineNumber"> 012 </span>สังเสวะ ๑  สัทธรรมสวนะ ๑  โยนิโสมนสิการ ๑  ธัมมานุธัมมปฏิปัตติ   ๑.
<span class="LineNumber"> 013 </span>           [๑๔๓๐]  ดูก่อนสารีบุตร  ก็ที่เรียกว่า   ธรรมเพียงดังกระแส  ๆ ดังนี้
<span class="LineNumber"> 014 </span>ก็ธรรมเพียงดังกระแสเป็นไฉน   ท่านพระสารีบุตรกราบทูลว่า     ข้าแต่พระองค์
<span class="LineNumber"> 015 </span>ผู้เจริญ อริยมรรคประกอบด้วยองค์  ๘  นี้แล  คือ สัมมาทิฏฐิ   ฯลฯ สัมมาสมาธิ 
<span class="LineNumber"> 016 </span>ชื่อว่า   ธรรมเพียงดังกระแส.
<span class="LineNumber"> 017 </span>           [๑๔๓๑]  พ.  ถูกละ ๆ  สารีบุตร    อริยมรรคประกอบด้วยองค์  ๘
<span class="LineNumber"> 018 </span>นี้แล   คือ   สัมมาทิฏฐิ ฯลฯ   สัมมาสมาธิ   ชื่อว่าธรรมเพียงดังกระแส.
<span class="LineNumber"> 019 </span>           [๑๔๓๒]  ดูก่อนสารีบุตร   ที่เรียกว่า   โสดาบัน  ๆ ดังนี้    โสดาบัน
<span class="LineNumber"> 020 </span>เป็นไฉน.
<span class='footnote'> * องค์แห่งธรรมเป็นเครื่องบรรลุโสดา</span>
