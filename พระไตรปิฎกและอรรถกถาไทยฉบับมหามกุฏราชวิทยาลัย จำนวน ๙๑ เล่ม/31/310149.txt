<span class="LineNumber"> 001 </span>           [๑๑๕๖]   ครั้งนั้น  ภิกษุเหล่านั้นเกิดความสลดใจ  ขนพองสยองเกล้า
<span class="LineNumber"> 002 </span>ได้ไปยืนอยู่  ณ  ส่วนข้างหนึ่งแล้วพูดกันว่า   น่าอัศจรรย์หนอท่าน   ไม่เคยมี
<span class="LineNumber"> 003 </span>มาแล้ว    ลมก็ไม่มี    ทั้งปราสาทของมิคารมารดานี้    ก็มีรากลึก   ฝังไว้ดีแล้ว
<span class="LineNumber"> 004 </span>จะโยกคลอนไม่ได้   ก็แหละเมื่อเป็นเช่นนี้    อะไรสักอย่างหนึ่งที่ทำให้ปราสาท
<span class="LineNumber"> 005 </span>นี้สะเทือนสะท้านหวั่นไหว.
<span class="LineNumber"> 006 </span>           [๑๑๕๗]   ลำดับนั้น    พระผู้มีพระภาคเจ้าเสด็จเข้าไปยังที่ซึ่งภิกษุ
<span class="LineNumber"> 007 </span>เหล่านั้นยืนอยู่แล้วตรัสว่า     ดูก่อนภิกษุทั้งหลาย     พวกเธอเกิดความสลดใจ
<span class="LineNumber"> 008 </span>ขนพองสยองเกล้า  ไปยืนอยู่  ณ  ส่วนข้างหนึ่ง  เพราะเหตุอะไร  ภิกษุเหล่านั้น
<span class="LineNumber"> 009 </span>กราบทูลว่า    ข้าแต่พระองค์ผู้เจริญ    น่าอัศจรรย์   ไม่เคยมีมาแล้ว   ลมก็ไม่มี
<span class="LineNumber"> 010 </span>ทั้งปราสาทของมิคารมารดานี้     ก็มีรากลึก    ฝังไว้ดีแล้ว     จะโยกคลอนไม่ได้
<span class="LineNumber"> 011 </span>ก็แหละเมื่อเป็นเช่นนั้น     อะไรสักอย่างหนึ่งที่ทำให้ปราสาทนี้สะเทือนสะท้าน
<span class="LineNumber"> 012 </span>หวั่นไหว.
<span class="LineNumber"> 013 </span>           [๑๑๕๘]  พระผู้มีพระภาคเจ้าตรัสว่า    ดูก่อนภิกษุทั้งหลาย    ภิกษุ
<span class="LineNumber"> 014 </span>โมคคัลลานะประสงค์จะให้เธอทั้งหลายสังเวช    จึงทำปราสาทของมิคารมารดา
<span class="LineNumber"> 015 </span>ให้สะเทือนสะท้านหวั่นไหวด้วยนิ้วหัวแม่เท้า  ดูก่อนภิกษุทั้งหลาย เธอทั้งหลาย
<span class="LineNumber"> 016 </span>จะสำคัญความข้อนั้นเป็นไฉน  ภิกษุโมคคัลลานะมีฤทธิ์มากอย่างนี้   มีอานุภาพ
<span class="LineNumber"> 017 </span>มากอย่างนี้    เพราะได้เจริญธรรมเหล่าไหน   เพราะได้กระทำให้มากซึ่งธรรม
<span class="LineNumber"> 018 </span>เหล่าไหน.
<span class="LineNumber"> 019 </span>           ภิ.   ข้าแต่พระองค์ผู้เจริญ   ธรรมของข้าพระองค์ทั้งหลาย   มีพระผู้มี
<span class="LineNumber"> 020 </span>พระภาคเจ้าเป็นรากฐาน  มีพระผู้มีพระภาคเจ้าเป็นผู้นำ  มีพระผู้มีพระภาคเจ้า
<span class="LineNumber"> 021 </span>เป็นที่พึ่ง    ขอประทานพระวโรกาส     ขอเนื้อความแห่งภาษิตนี้จงแจ่มแจ้งกะ
<span class="LineNumber"> 022 </span>พระผู้มีพระภาคเจ้าเถิด  ภิกษุทั้งหลายได้ฟังแล้ว   จักทรงจำไว้.
