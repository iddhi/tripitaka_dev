<span class="LineNumber"> 001 </span>           [๑๘๒๒]   ที.   ข้าแต่พระองค์ผู้เจริญ     ธรรมอันเป็นไปในส่วนแห่ง
<span class="LineNumber"> 002 </span>วิชชา ๖ ประการเหล่าใด   ที่พระผู้มีพระภาคเจ้าทรงแสดงแล้ว  ธรรมเหล่านั้น
<span class="LineNumber"> 003 </span>มีอยู่ในข้าพระองค์    และข้าพระองค์ก็เห็นชัดในธรรมเหล่านั้น    ข้าพระองค์
<span class="LineNumber"> 004 </span>พิจารณาเห็นในสังขารทั้งปวงว่าเป็นของไม่เที่ยง   มีความสำคัญในสิ่งที่ไม่เที่ยง
<span class="LineNumber"> 005 </span>ว่าเป็นทุกข์ . . .   มีความสำคัญในความดับ   อีกอย่างหนึ่ง   ข้าพระองค์มีความ
<span class="LineNumber"> 006 </span>คิดอย่างนี้ว่า  โชติยคฤหบดีนี้    อย่าได้ถึงความทุกข์โดยล่วงไปแห่งข้าพระองค์
<span class="LineNumber"> 007 </span>เลย  โชติยคฤหบดีได้กล่าวว่า   พ่อทีฆาวุ   พ่ออย่าได้ใส่ใจถึงเรื่องนี้เลย    พ่อ
<span class="LineNumber"> 008 </span>ทีฆาวุ   จงใส่ใจพระพุทธพจน์ที่พระผู้มีพระภาคเจ้าตรัสแก่ท่านให้ดีเถิด.
<span class="LineNumber"> 009 </span>           [๑๔๒๓]  ครั้งนั้น      พระผู้มีพระภาคเจ้าตรัสสอนทีฆาวุอุบาสกด้วย
<span class="LineNumber"> 010 </span>พระโอวาทนี้แล้ว     เสด็จลุกจากอาสนะแล้วหลีกไป    เมื่อพระผู้มีพระภาคเจ้า
<span class="LineNumber"> 011 </span>เสด็จไปแล้วไม่นาน  ทีฆาวุอุบาสกกระทำกาละแล้ว.
<span class="LineNumber"> 012 </span>           [๑๔๒๔]   ครั้งนั้น     ภิกษุมากรูปเข้าไปเฝ้าพระผู้มีพระภาคเจ้าถึงที่
<span class="LineNumber"> 013 </span>ประทับ     ถวายบังคมพระผู้มีพระภาคเจ้าแล้ว     นั่ง   ณ   ที่ควรส่วนข้างหนึ่ง
<span class="LineNumber"> 014 </span>ครั้นแล้วได้ทูลถามพระผู้มีพระภาคเจ้าว่า  ข้าแต่พระองค์ผู้เจริญ  ทีฆาวุอุบาสก
<span class="LineNumber"> 015 </span>ที่พระผู้มีพระภาคเจ้าตรัสสอนด้วยพระโอวาทโดยย่อ     กระทำกาละแล้ว     คติ
<span class="LineNumber"> 016 </span>ของเขาเป็นอย่างไร   อภิสัมปรายภพของเขาเป็นอย่างไร   พระผู้มีพระภาคเจ้า
<span class="LineNumber"> 017 </span>ตรัสตอบว่า   ดูก่อนภิกษุทั้งหลาย    ทีฆาวุอุบาสกเป็นบัณฑิต   มีปกติพูดจริง
<span class="LineNumber"> 018 </span>ปฏิบัติธรรมสมควรแก่ธรรม    และไม่ยังตนให้ลำบาก    เพราะมีธรรมเป็นเหตุ
<span class="LineNumber"> 019 </span>ทีฆาวุอุบาสกเป็นอุปปาติกะ   จักปรินิพพานในภพที่เกิดนั้น   มีอันไม่กลับมา
<span class="LineNumber"> 020 </span>จากโลกนั้นเป็นธรรมดา  เพราะสังโยชน์เบื้องต่ำ  ๕  สิ้นไป.
<span class="LineNumber"> 021 </span>                                        <I>จบทีฆาวุสูตรที่  ๓</I>
