<span class="LineNumber"> 001 </span>                                        <H2>แก้อรรถ</H2> 
<span class="LineNumber"> 002 </span>         บรรดาบทเหล่านั้น  บทว่า <B>น ปุปฺผคนฺโธ</B>   ความว่า  ต้นปาริฉัตร
<span class="LineNumber"> 003 </span>ในภพชื่อดาวดึงส์    โดยด้านยาวและด้านกว้าง    มีประมาณ    (ด้านละ)
<span class="LineNumber"> 004 </span>๑๐๐  โยชน์,  รัศมีดอกไม้ของต้นปาริฉัตรนั้นแผ่ออกไปตลอด   ๕๐  โยชน์,
<span class="LineNumber"> 005 </span>กลิ่นฟุ้งไปได้  ๑๐๐ โยชน์.   แม้กลิ่นนั้น   ก็ฟุ้งไปได้ตามลมเท่านั้น.  แต่
<span class="LineNumber"> 006 </span>หาสามารถฟุ้งไปทวนลมได้แม้    ( เพียง)    ครึ่งองคุลีไม่.    กลิ่นดอกไม้
<span class="LineNumber"> 007 </span>แม้เห็นปานนี้   ฟุ้งไปทวนลมไม่ได้.   บทว่า  <B>จนฺทนํ</B>  ได้แก่  กลิ่นจันทน์.
<span class="LineNumber"> 008 </span>ด้วยบทว่า    <B>ตครมลฺลิกา<SUP>๑</SUP>  วา</B>  นี้    ทรงพระประสงค์กลิ่นของคันธชาต
<span class="LineNumber"> 009 </span>แม้เหล่านั้นเหมือนกัน.   แท้จริง   กลิ่นของจันทน์แดงก็ดี   ของกฤษณาและ
<span class="LineNumber"> 010 </span>กลัมพักก็ดี    ซึ่งเป็นยอดแห่งกลิ่นที่เกิดจากแก่นทั้งหลาย     ย่อมฟุ้งไปได้
<span class="LineNumber"> 011 </span>ตามลมเท่านั้น  ฟุ้งไปทวนลมไม่ได้.  สองบทว่า  <B>สตญฺจ  คนฺโธ</B>  ความว่า
<span class="LineNumber"> 012 </span>ส่วนกลิ่นศีลของสัตบุรุษ  คือของพระพุทธเจ้าและพระสาวกทั้งหลาย  ย่อม
<span class="LineNumber"> 013 </span>ฟุ้งไปทวนลมได้.
<span class="LineNumber"> 014 </span>         ถามว่า   เพราะเหตุไร  ?
<span class="LineNumber"> 015 </span>         แก้ว่า       เพราะสัตบุรุษย่อมฟุ้งขจรไปตลอดทุกทิศ.      อธิบายว่า
<span class="LineNumber"> 016 </span>เพราะสัตบุรุษย่อมฟุ้งปกคลุมไปตลอดทุกทิศด้วยกลิ่นศีล;  ฉะนั้น  สัตบุรุษ
<span class="LineNumber"> 017 </span>อันบัณฑิตควรกล่าวได้ว่า   "กลิ่นของท่านฟุ้งไปทวนลมได้"   เพราะเหตุนั้น
<span class="LineNumber"> 018 </span>พระผู้มีพระภาคเจ้า   จึงตรัสว่า  <B>" ปฏิวาตเมติ."</B>  บทว่า   <B>วสฺสิกี</B>   ได้แก่
<span class="LineNumber"> 019 </span>ดอกมะลิ.
<span class="LineNumber"> 020 </span>         บทว่า   <B>เอเตสํ</B>  เป็นต้น  ความว่า  กลิ่นศีลของสัตบุรุษผู้มีศีลนั่นแล
<span class="LineNumber"> 021 </span>เป็นกลิ่นยอดเยี่ยมกว่ากลิ่นแห่งคันธชาต   มีจันทน์  (แดง ) เป็นต้นเหล่านี้
<span class="LineNumber"> 022 </span>คือหากลิ่นที่เหมือนไม่มี ได้แก่ไม่มีส่วนเปรียบเทียบได้.
<span class='footnote'>๑.  กลิ่นกฤษณาและดอกมะลิ.</span>
