<span class="LineNumber"> 001 </span>                               <H1>๙.  เรื่องภิกษุ  ๕๐๐ รูป  [๖๗]</H1>
<span class="LineNumber"> 002 </span>                               <H2>ข้อความเบื้องต้น</H2>
<span class="LineNumber"> 003 </span>         พระศาสดาเมื่อประทับอยู่ในพระเชตวัน       ทรงปรารภภิกษุ  ๕๐๐ 
<span class="LineNumber"> 004 </span>รูป    ตรัสพระธรรมเทศนานี้ว่า  <B>" สพฺพตฺถ   เว   สปฺปุริสา   วชนฺติ "</B> 
<span class="LineNumber"> 005 </span>เป็นต้น.  
<span class="LineNumber"> 006 </span>         พระธรรมเทศนาตั้งขึ้นที่เมืองเวรัญชา.
<span class="LineNumber"> 007 </span>                      <H2>พระศาสดาเสด็จเมืองเวรัญชา</H2>
<span class="LineNumber"> 008 </span>         ความพิสดารว่า    ครั้งปฐมโพธิกาล    พระผู้มีพระภาคเจ้าเสด็จไป
<span class="LineNumber"> 009 </span>เมืองเวรัญชา  อันพราหมณ์ชื่อว่าเวรัญชะทูลนิมนต์แล้ว  จึงเสด็จจำพรรษา
<span class="LineNumber"> 010 </span>พร้อมด้วยภิกษุ  ๕๐๐ รูป.        เวรัญชพราหมณ์ถูกมารดลใจ<SUP>๑</SUP>มิให้เกิดสติ
<span class="LineNumber"> 011 </span>ปรารภถึงพระศาสดาแม้สักวันหนึ่ง.   แม้เมืองเวรัญชาได้เป็นเมืองข้าวแพง
<span class="LineNumber"> 012 </span>แล้ว.  พวกภิกษุเที่ยวไปบิณฑบาตตลอดเมืองเวรัญชา  ทั้งภายในภายนอก
<span class="LineNumber"> 013 </span>เมื่อไม่ได้บิณฑบาต จึงลำบากมาก.
<span class="LineNumber"> 014 </span>         พวกพ่อค้าม้าจัดแจงภิกษา    มีข้าวแดงราวแล่งหนึ่ง  ๆ    เพื่อภิกษุ 
<span class="LineNumber"> 015 </span>เหล่านั้น.   พระมหาโมคคัลลานเถระเห็นภิกษุเหล่านั้นลำบาก   ได้มีความ
<span class="LineNumber"> 016 </span>ประสงค์จะให้ภิกษุฉันง้วนดิน   และประสงค์จะให้พวกภิกษุเข้าไปสู่อุตตร-
<span class="LineNumber"> 017 </span>กุรุทวีป  เพื่อบิณฑบาต.  พระศาสดาได้ทรงห้ามท่านเสีย.   แม้ในวันหนึ่ง
<span class="LineNumber"> 018 </span>พวกภิกษุมิได้มีความสะดุ้งเพราะปรารภบิณฑบาต.       ภิกษุทั้งหลายเว้น
<span class="LineNumber"> 019 </span>ความประพฤติด้วยอำนาจความอยากแลอยู่แล้ว.
<span class='footnote'>๑.  มาราวฏฺฏเนน  อาวฏฺโฏ  อันเครื่องหมุนไปทั่วแห่งหารให้หมุนทั่วแล้ว.</span>
