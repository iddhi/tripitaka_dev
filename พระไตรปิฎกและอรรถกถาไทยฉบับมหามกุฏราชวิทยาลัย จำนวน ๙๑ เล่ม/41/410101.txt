<span class="LineNumber"> 001 </span>         นางวิสาขา   ทูลนิมนต์พระศาสดา   แม้เพื่อเสวยในวันรุ่งขึ้น.  แม้
<span class="LineNumber"> 002 </span>ในวันรุ่งขึ้น   แม่ผัวได้บรรลุโสดาปัตติผลแล้ว.   จำเดิมแต่กาลนั้น   เรือน
<span class="LineNumber"> 003 </span>หลังนั้น  ได้เปิดประตูแล้วเพื่อพระศาสนา. 
<span class="LineNumber"> 004 </span>           <H2>มิคารเศรษฐีทำเครื่องประดับให้นางวิสาขา</H2>
<span class="LineNumber"> 005 </span>         ลำดับนั้น    เศรษฐีคิดว่า    " สะใภ้ของเรา    มีอุปการะมาก,   เรา
<span class="LineNumber"> 006 </span>จักทำบรรณาการให้แก่นาง,     เพราะเครื่องประดับของสะใภ้นั้นหนัก,
<span class="LineNumber"> 007 </span>ไม่อาจเพื่อประดับตลอดกาลเป็นนิตย์ได้,     เราจักให้ช่างทำเครื่องประดับ
<span class="LineNumber"> 008 </span>อย่างเบา ๆ แก่นาง     ควรแก่การประดับในทุกอิริยาบถ    ทั้งในกลางวัน
<span class="LineNumber"> 009 </span>และกลางคืน"    ดังนี้แล้ว     จึงให้ช่างทำเครื่องประดับ    ชื่อฆนมัฏฐกะ
<span class="LineNumber"> 010 </span>อันมีราคาแสนหนึ่ง,    เมื่อเครื่องประดับนั้นเสร็จแล้ว,    นิมนต์พระภิกษุ
<span class="LineNumber"> 011 </span>สงฆ์มีพระพุทธเจ้าเป็นประมุขให้ฉัน      โดยความเคารพแล้ว      ให้นาง
<span class="LineNumber"> 012 </span>วิสาขาอาบน้ำด้วยหม้อน้ำหอม   ๑๖  หม้อ      ให้ยืนถวายบังคมพระศาสดา
<span class="LineNumber"> 013 </span>ในที่เฉพาะพระพักตร์ของพระศาสดาแล้ว.    พระศาสดาทรงทำอนุโมทนา
<span class="LineNumber"> 014 </span>แล้ว   เสด็จไปสู่วิหารตามเดิม.
<span class="LineNumber"> 015 </span>                     <H2>นางวิสาขามีกำลังเท่าช้าง  ๕  เชือก</H2>
<span class="LineNumber"> 016 </span>         จำเดิมแต่กาลนั้น     แม้นางวิสาขา     ทำบุญมีทานเป็นต้นอยู่    ได้
<span class="LineNumber"> 017 </span>พร  ๘  ประการ     จากสำนักพระศาสดา      ปรากฏประหนึ่งจันทเลขา
<span class="LineNumber"> 018 </span>(วงจันทร์)     ในกลางหาว     ถึงความเจริญด้วยบุตรและธิดาแล้ว.    ได้
<span class="LineNumber"> 019 </span>ทราบมาว่า  นางมีบุตร  ๑๐  คน  มีธิดา  ๑๐  คน,  บรรดาบุตร  (ชายหญิง )
<span class="LineNumber"> 020 </span>เหล่านั้น  คนหนึ่ง ๆ ได้มีบุตรคนละ  ๑๐ คน  มีธิดาคนละ  ๑๐ คน, บรรดา
