<span class="LineNumber"> 001 </span>พวกหญิงให้คนละ  ๒๕๐. ชนเหล่านั้นรวบรวมทรัพย์นั้นแล้วเริ่ม ( สร้าง )
<span class="LineNumber"> 002 </span>ชื่อบริเวณใหญ่   เพื่อประโยชน์เป็นที่ประทับของพระศาสดาซึ่งมีเรือนยอด 
<span class="LineNumber"> 003 </span>พันหลังเป็นบริวาร.    เมื่อทรัพย์ไม่เพียงพอ    เพราะความที่นวกรรมเป็น
<span class="LineNumber"> 004 </span>งานใหญ่,  จึงได้ออกอีกคนละกึ่ง  จากทรัพย์ที่ตนให้แล้วในก่อน.    เมื่อ
<span class="LineNumber"> 005 </span>บริเวณเสร็จแล้ว.  ชนเหล่านั้นเมื่อจะทำการฉลองวิหาร  จึงถวายมหาทาน
<span class="LineNumber"> 006 </span>แก่ภิกษุสงฆ์มีพระพุทธเจ้าเป็นประมุขตลอด  ๗  วัน  แล้วจัดจีวรเพื่อภิกษุ
<span class="LineNumber"> 007 </span>สองหมื่นรูป.
<span class="LineNumber"> 008 </span>                       <H2>ภรรยาของกุฎุมพีถวายดอกอังกาบ</H2>
<span class="LineNumber"> 009 </span>         ฝ่ายภรรยาของกุฎุมพีผู้เป็นหัวหน้า      ไม่ทำให้มีส่วนเสมอด้วยชน
<span class="LineNumber"> 010 </span>ทั้งหมด  ตั้งอยู่ด้วยปัญญาของตน   คิดว่า    "เราจักบูชาพระศาสดาทำให้
<span class="LineNumber"> 011 </span>ยิ่ง  (กว่าเขา)"   จึงถือเอาผอบดอกอังกาบ  กับผ้าสาฎกมีสีดังดอกอังกาบ
<span class="LineNumber"> 012 </span>ราคาพันหนึ่ง    ในเวลาอนุโมทนา    บูชาพระศาสดาด้วยดอกอังกาบแล้ว
<span class="LineNumber"> 013 </span>วางผ้าสาฎกนั้นไว้         แทบบาทมูลของพระศาสดาตั้งความปรารถนาว่า
<span class="LineNumber"> 014 </span>" ข้าแต่พระองค์ผู้เจริญ   ขอสรีระของหม่อมฉันจงมีสีดุจดอกอังกาบนี้แหละ
<span class="LineNumber"> 015 </span>ในที่หม่อมฉันเกิดแล้ว ๆ,  และขอหม่อมฉันจงมีนามว่า  อโนชา  นั้นแล."
<span class="LineNumber"> 016 </span>         พระศาสดาได้ทรงทำอนุโมทนาว่า   "จงสำเร็จอย่างนั้นเถิด."
<span class="LineNumber"> 017 </span>             <H2>กุฎุมพีภรรยาและบริวารเกิดในราชตระกูล</H2>
<span class="LineNumber"> 018 </span>         ชนเหล่านั้นแม้ทั้งหมด  ดำรงอยู่จนตลอดอายุแล้ว   จุติจากอัตภาพ
<span class="LineNumber"> 019 </span>นั้นแล้วก็เกิดในเทวโลก      ในพุทธุปบาทกาลนี้      จุติจากเทวโลกแล้ว.
<span class="LineNumber"> 020 </span>กุฎุมพีผู้เป็นหัวหน้าเกิดในราชตระกูล    ในกุกกุฏวดีนคร   ถึงความเจริญ
