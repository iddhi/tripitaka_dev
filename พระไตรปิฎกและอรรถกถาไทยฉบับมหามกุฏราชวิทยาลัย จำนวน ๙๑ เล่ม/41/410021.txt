<span class="LineNumber"> 001 </span>       	               <H2>พระศาสดาทรงย่อชาดก</H2> 
<span class="LineNumber"> 002 </span>         พระศาสดาครั้นทรงนำพระธรรมเทศนานี้มาแล้ว       ทรงประมวล
<span class="LineNumber"> 003 </span>ชาดก  ตรัสว่า " พระราชา  ในครั้งนั้น  ได้เป็นโมคคัลลานะ,   นารท-
<span class="LineNumber"> 004 </span>อำมาตย์    ได้เป็นสารีบุตร,    อันเตวาสิกชื่อกัปปกะ      ได้เป็นอานนท์,
<span class="LineNumber"> 005 </span>เกสวดาบส   เป็นเราเอง "   ดังนี้แล้ว     ตรัสว่า       อย่างนั้น   มหาบพิตร
<span class="LineNumber"> 006 </span>บัณฑิตในปางก่อน  ถึงเวทนาปางตาย  ได้ไปสู่ที่คนมีความคุ้นเคยกันแล้ว,
<span class="LineNumber"> 007 </span>สาวกทั้งหลายของอาตมภาพ       ชะรอยจะไม่ได้ความคุ้นเคยในสำนักของ
<span class="LineNumber"> 008 </span>พระองค์."
<span class="LineNumber"> 009 </span>             <H2>พระราชาทรงส่งสาสน์ไปขอธิดาเจ้าศากยะ</H2>
<span class="LineNumber"> 010 </span>         พระราชาทรงดำริว่า           เราควรจะทำความคุ้นเคยกับภิกษุสงฆ์,
<span class="LineNumber"> 011 </span>เราจักทำอย่างไรหนอ ?"   ดังนี้แล้ว   ทรงดำริ    ( อีก )   ว่า     "ควรทำ
<span class="LineNumber"> 012 </span>พระธิดาแห่งพระญาติของพระสัมมาสัมพุทธเจ้า    ไว้ในพระราชมนเฑียร,
<span class="LineNumber"> 013 </span>เมื่อเป็นเช่นนี้   พวกภิกษุหนุ่มและพวกสามเณร  ( ก็จะ)   คุ้นเคยแล้วมา
<span class="LineNumber"> 014 </span>ยังสำนักของเราเป็นนิตย์    ด้วยคิดว่า      "พระราชาเป็นพระญาติของพระ-
<span class="LineNumber"> 015 </span>สัมมาสัมพุทธเจ้า"   ดังนี้   ส่งพระราชสาสน์ไปสำนักเจ้าศากยะทั้งหลายว่า
<span class="LineNumber"> 016 </span>" ขอเจ้าศากยะทั้งหลาย    จงประทานพระธิดาคนหนึ่ง    แก่หม่อมฉัน,"
<span class="LineNumber"> 017 </span>แล้วรับสั่งบังคับทูตทั้งหลายว่า        "พวกท่านพึงถามว่า   'เป็นพระธิดา
<span class="LineNumber"> 018 </span>แห่งเจ้าศากยะองค์ไหน ?'   แล้ว   ( จึง )   มา." 
<span class="LineNumber"> 019 </span>            <H2>เจ้าศากยะให้ธิดานางทาสีแก่พระเจ้าปเสนทิ</H2>
<span class="LineNumber"> 020 </span>         พวกทูตไปแล้ว  ทูลขอเจ้าหญิง  (คนหนึ่ง )  กะเจ้าศากยะทั้งหลาย 
<span class="LineNumber"> 021 </span>เจ้าศากยะเหล่านั้นประชุมกันแล้ว  ทรงดำริว่า    พระราชาเป็นฝักฝ่ายอื่น;
