<span class="LineNumber"> 001 </span>" ทานที่สองผัวเมียนั่นถวายแล้ว  จะเป็นน้ำผักดองหรือรำกำมือหนึ่งก็ตามที,
<span class="LineNumber"> 002 </span>เราจักทำความสงเคราะห์แก่สองผัวเมียนั้น"   ดังนี้แล้ว  จึงได้ให้บาตรไป. 
<span class="LineNumber"> 003 </span>ท้าวสักกะนั้น  เสด็จเข้าไปภายในเรือนแล้ว     ทรงคดข้าวสุกออกจากหม้อ
<span class="LineNumber"> 004 </span>ใส่เต็มบาตรแล้ว  มอบถวายในมือพระเถระ.  บิณฑบาตนั้นได้มีสูปพยัญชนะ
<span class="LineNumber"> 005 </span>มากมาย  ได้หอมตลบทั่วกรุงราชคฤห์แล้ว.
<span class="LineNumber"> 006 </span>           <H2>ท้าวสักกะตรัสบอกความจริงแก่พระเถระ</H2>
<span class="LineNumber"> 007 </span>         ในกาลนั้น      พระเถระคิดว่า  "ชายนี้    มีศักดิ์น้อย,   บิณฑบาต
<span class="LineNumber"> 008 </span>มีศักดิ์มาก   เช่นกับโภชนะของท้าวสักกะ,   นั่น  ใครหนอ ?"    ครั้งนั้น
<span class="LineNumber"> 009 </span>พระเถระ  ทราบชายนั้นว่า    " ท้าวสักกะ"   จึงกล่าวว่า  "พระองค์ทรง
<span class="LineNumber"> 010 </span>แย่งสมบัติของคนเข็ญใจ   ( จัดว่า )   ทำกรรมหนักแล้ว .   ใคร ๆ  ก็ตาม
<span class="LineNumber"> 011 </span>ที่เป็นคนเข็ญใจ   ถวายทานแก่อาตมภาพในวันนี้    พึงได้ตำแหน่งเสนาบดี
<span class="LineNumber"> 012 </span>หรือตำแหน่งเศรษฐี."
<span class="LineNumber"> 013 </span>         สักกะ.   ผู้ที่เข็ญใจไปกว่ากระผม  ไม่มีเลย  ขอรับ.
<span class="LineNumber"> 014 </span>         พระเถระ,   พระองค์เสวยสิริราชสมบัติในเทวโลก   จะจัดว่าเป็นคน
<span class="LineNumber"> 015 </span>เข็ญใจ   เพราะเหตุไร ?
<span class="LineNumber"> 016 </span>         สักกะ.   อย่างที่พระผู้เป็นเจ้าว่า   ก็ถูกละ   ขอรับ.   แต่เมื่อพระ-
<span class="LineNumber"> 017 </span>พุทธเจ้า ยังมิทรงอุบัติ,  กระผมได้ทำกัลยาณกรรมไว้. เมื่อพุทธุปบาทกาล
<span class="LineNumber"> 018 </span>ยังเป็นไปอยู่,  เทพบุตรผู้มีศักดิ์เสมอกัน ๓ องค์เหล่านี้  คือ จูฬรถเทพบุตร,
<span class="LineNumber"> 019 </span>มหารถเทพบุตร,   อเนกวัณณเทพบุตรทำกัลยาณกรรมแล้ว    ได้เกิดในที่
<span class="LineNumber"> 020 </span>ใกล้ของกระผม  มีเดชมากกว่ากระผม;  ก็กระผม  เมื่อเทพบุตรทั้งสามนั้น
<span class="LineNumber"> 021 </span>พาพวกบริจาริกาลงสู่ระหว่างถนน  ด้วยคิดว่า  'จักเล่นนักขัตฤกษ์'   ต้อง
