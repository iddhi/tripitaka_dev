<span class="LineNumber"> 001 </span>ในท่ามกลาง,  ส่วนหนึ่งจงตกฝั่งนี้, ส่วนหนึ่งจงตกฝั่งโน้น"  นั่งอยู่ตาม 
<span class="LineNumber"> 002 </span>ปกตินั่นแหละ     เข้าสมาบัติมีเตโชธาตุเป็นอารมณ์.    เปลวไฟตั้งขึ้นแล้ว.
<span class="LineNumber"> 003 </span>สรีระแตกแล้วในท่ามกลาง.    ส่วนหนึ่งตกฝั่งนี้;    ส่วนหนึ่งตกที่ฝั่งโน้น.
<span class="LineNumber"> 004 </span>มหาชนร้องไห้แล้ว.      เสียงร้องไห้      ได้เป็นราวกะว่าเสียงแผ่นดินทรุด
<span class="LineNumber"> 005 </span>น่าสงสาร    แม้กว่าเสียงร้องไห้ในวันปรินิพพานแห่งพระศาสดา.    พวก
<span class="LineNumber"> 006 </span>มนุษย์ร้องไห้ร่ำไรอยู่ตลอด   ๔   เดือน  เที่ยวบ่นเพ้ออยู่ว่า   " เมื่อพระเถระ
<span class="LineNumber"> 007 </span>ผู้รับบาตรจีวรของพระศาสดายังดำรงอยู่,    ได้ปรากฏแก่พวกเรา   เหมือน
<span class="LineNumber"> 008 </span>การที่พระศาสดายังทรงพระชนม์อยู่,    บัดนี้   พระศาสดาของพวกเรา
<span class="LineNumber"> 009 </span>ปรินิพพานแล้ว."
<span class="LineNumber"> 010 </span>                <H2>พระศาสดาสนทนากับติสสสามเณร</H2>
<span class="LineNumber"> 011 </span>         พระศาสดา  ตรัสถามสามเณรอีกว่า  " ติสสะ  เธอไม่กลัวในเพราะ
<span class="LineNumber"> 012 </span>เสียงแห่งสัตว์ทั้งหลายมีเสือเหลืองเป็นต้น    ในชัฏป่านี้หรือ ?"
<span class="LineNumber"> 013 </span>         สามเณรกราบทูลว่า     " ข้าแต่พระผู้มีพระภาคเจ้า     ข้าพระองค์
<span class="LineNumber"> 014 </span>ย่อมไม่กลัว,    ก็แลอีกอย่างหนึ่ง    ชื่อว่าความยินดีในป่า   ย่อมเกิดขึ้นแก่
<span class="LineNumber"> 015 </span>ข้าพระองค์  เพราะฟังเสียงแห่งสัตว์เหล่านั้น"   แล้วกล่าวพรรณนาป่าด้วย 
<span class="LineNumber"> 016 </span>คาถาประมาณ   ๖๐  คาถา.
<span class="LineNumber"> 017 </span>         ครั้งนั้น  พระศาสดาตรัสเรียกสามเณรนั้นว่า   "ติสสะ."
<span class="LineNumber"> 018 </span>         สามเณร.   อะไร ?  พระเจ้าข้า.
<span class="LineNumber"> 019 </span>         พระศาสดา.  พวกเราจะไป   เธอจักไปหรือจักกลับ  ?
<span class="LineNumber"> 020 </span>         สามเณร.    เมื่ออุปัชฌายะของข้าพระองค์     พาข้าพระองค์ไป,
<span class="LineNumber"> 021 </span>ข้าพระองค์จักไป,  เมื่อให้ข้าพระองค์กลับ, ข้าพระองค์ก็จักกลับพระเจ้าข้า.
