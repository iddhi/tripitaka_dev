<span class="LineNumber"> 001 </span>       	[๖๓๘]  พ.  ดูก่อนราชกุมาร   ภิกษุในธรรมวินัยนี้     ย่อมเจริญสติ- 
<span class="LineNumber"> 002 </span>สัมโพชฌงค์  อันอาศัยวิเวก   อาศัยวิราคะ    อาศัยนิโรธ   น้อมไปในการสละ
<span class="LineNumber"> 003 </span>เธอเจริญสติสัมโพฌงค์อยู่    ย่อมรู้   ย่อมเห็นตามความเป็นจริง    ด้วยจิตนั้น
<span class="LineNumber"> 004 </span>แม้ข้อนี้แล   ก็เป็นเหตุ    เป็นปัจจัย    เพื่อความรู้    เพื่อความเห็น    ความรู้
<span class="LineNumber"> 005 </span>ความเห็น  มีเหตุ  มีปัจจัย   ด้วยประการฉะนี้.
<span class="LineNumber"> 006 </span>       	[๖๓๙]  ดูก่อนราชกุมาร     อีกประการหนึ่ง  ฯลฯ   ภิกษุย่อมเจริญ
<span class="LineNumber"> 007 </span>อุเบกขาสัมโพชฌงค์  อันอาศัยวิเวก   อาศัยวิราคะ   อาศัยนิโรธ   น้อมไปใน
<span class="LineNumber"> 008 </span>การสละ  เธอเจริญอุเบกขาสัมโพชฌงค์อยู่   ย่อมรู้  ย่อมเห็นตามความเป็นจริง
<span class="LineNumber"> 009 </span>ด้วยจิตนั้น   แม้ข้อนี้แล  ก็เป็นเหตุ  เป็นปัจจัย  เพื่อความรู้   เพื่อความเห็น
<span class="LineNumber"> 010 </span>ความรู้  ความเห็น  มีเหตุ  มีปัจจัย  ด้วยประการฉะนี้.
<span class="LineNumber"> 011 </span>       	[๖๔๐]  อ.  ข้าแต่พระองค์ผู้เจริญ  ธรรมปริยายนี้   ชื่ออะไร.
<span class="LineNumber"> 012 </span>             พ.  ดูก่อนราชกุมาร  ธรรมเหล่านั้น  ชื่อ  โพชฌงค์.
<span class="LineNumber"> 013 </span>             อ.  ข้าแต่พระผู้มีพระภาคเจ้า   โพชฌงค์เป็นอย่างนี้   ข้าแต่พระสุคต
<span class="LineNumber"> 014 </span>โพชฌงค์เป็นอย่างนี้    ข้าแต่พระองค์ผู้เจริญ    บุคคลผู้ประกอบด้วยโพชฌงค์
<span class="LineNumber"> 015 </span>แม้อย่างเดียว    พึงรู้    พึงเห็นตามความเป็นจริงได้     จะกล่าวไปไยถึงการที่
<span class="LineNumber"> 016 </span>ประกอบด้วยโพชฌงค์ทั้ง ๗ เล่า.   ข้าแต่พระองค์ผู้เจริญ    เมื่อข้าพระองค์ขึ้น
<span class="LineNumber"> 017 </span>ภูเขาคิชฌกูฏ  แม้ความเหน็ดเหนื่อยกาย  ความเหน็ดเหนื่อยใจ  ของข้าพระองค์
<span class="LineNumber"> 018 </span>ก็สงบระงับแล้ว   และธรรมข้าพระองค์ก็ได้บรรลุแล้ว.
<span class="LineNumber"> 019 </span>                                      <I>จบอภยสูตรที่ ๖</I>
