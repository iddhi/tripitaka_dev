<span class="LineNumber"> 001 </span>                           	<h1>๓.  มรรคสูตร *</h1> 

<span class="LineNumber"> 002 </span>                         <h2> ว่าด้วยทางเป็นที่ไปอันเอก</h2>
<span class="LineNumber"> 003 </span>       	[๘๒๐]  สาวัตถีนิทาน.    ดูก่อนภิกษุทั้งหลาย   ครั้งหนึ่ง   เมื่อแรก
<span class="LineNumber"> 004 </span>ตรัสรู้   เราอยู่ที่ควงไม้อชปาลนิโครธ   ใกล้ฝั่งแม่น้ำเนรัญชราในตำบลอุรุเวลา
<span class="LineNumber"> 005 </span>เมื่อเราหลีกเร้นอยู่ในที่ลับ   ได้เกิดความปริวิตกขึ้นในใจอย่างนั้นว่า
<span class="LineNumber"> 006 </span>      	[๘๒๑]  ทางนี้เป็นที่ไปอันเอก    เพื่อความบริสุทธิ์ของสัตว์ทั้งหลาย
<span class="LineNumber"> 007 </span>เพื่อก้าวล่วงความโศกและความร่ำไร      เพื่อความดับสูญแห่งทุกข์และโทมนัส
<span class="LineNumber"> 008 </span>เพื่อบรรลุญายธรรม    เพื่อทำนิพพานให้แจ้ง    ทางนี้    คือ    สติปัฏฐาน ๔
<span class="LineNumber"> 009 </span>สติปัฏฐาน  ๔  เป็นไฉน    ภิกษุพึงพิจารณาเห็นกายในกายอยู่     พิจารณาเห็น
<span class="LineNumber"> 010 </span>เวทนาในเวทนาอยู่     พิจารณาเห็นจิตในจิตอยู่      หรือพิจารณาเห็นธรรมใน
<span class="LineNumber"> 011 </span>ธรรมอยู่    มีความเพียร   มีสัมปชัญญะ     มีสติ   กำจัดอภิชฌาและโทมนัสใน
<span class="LineNumber"> 012 </span>โลกเสีย    ทางเป็นที่ไปอันเอกนี้     เพื่อความบริสุทธิ์ของสัตว์ทั้งหลาย     เพื่อ
<span class="LineNumber"> 013 </span>ก้าวล่วงความโศกและความร่ำไร   เพื่อความดับสูญแห่งทุกข์และโทมนัส   เพื่อ
<span class="LineNumber"> 014 </span>บรรลุญายธรรม   เพื่อทำนิพพานให้แจ้ง  ทางนี้    คือ   สติปัฏฐาน ๔.
<span class="LineNumber"> 015 </span>       	[๘๒๒]  ดูก่อนภิกษุทั้งหลาย  ครั้งนั้นแล  ท้าวสหัมบดีพรหมรู้ความ
<span class="LineNumber"> 016 </span>ปริวิตกในใจของเราด้วยใจ     จึงหายตัวจากพรหมโลกมาปรากฏเบื้องหน้าเรา
<span class="LineNumber"> 017 </span>เหมือนบุรุษมีกำลังเหยียดแขนที่คู้   หรือคู้แขนที่เหยียด  ฉะนั้น  ท้าวสหัมบดี-
<span class="LineNumber"> 018 </span>พรหมกระทำผ้าเฉวียงบ่าข้างหนึ่ง   ประนมมือมาทางเราแล้วได้กล่าวว่า
<span class="LineNumber"> 019 </span>       	[๘๒๓]   ข้าแต่พระผู้มีพระภาคเจ้า  ข้อนี้เป็นอย่างนั้น  ข้าแต่พระสุคต
<span class="LineNumber"> 020 </span>ข้อนี้เป็นอย่างนั้น     ข้าแต่พระองค์ผู้เจริญ   ทางนี้เป็นที่ไปอันเอก   เพื่อความ
<span class="LineNumber"> 021 </span>บริสุทธิ์ของสัตว์ทั้งหลาย     เพื่อก้าวล่วงความโศกและความร่ำไร     เพื่อความ
<span class='footnote'>*     ไม่มีอรรถกถาแก้</span>
