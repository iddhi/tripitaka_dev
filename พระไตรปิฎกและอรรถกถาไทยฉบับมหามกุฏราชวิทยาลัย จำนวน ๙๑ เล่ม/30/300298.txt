<span class="LineNumber"> 001 </span>       	[๕๔๙]  ครั้งนั้น       ภิกษุเหล่านั้นครั้นเที่ยวบิณฑบาตในกรุงสาวัตถี
<span class="LineNumber"> 002 </span>เวลาปัจฉาภัต   กลับจากบิณฑบาตแล้ว เข้าไปเฝ้าพระผู้มีพระภาคเจ้าถึงที่ประทับ
<span class="LineNumber"> 003 </span>ถวายบังคมแล้ว    จึงนั่ง   ณ   ที่ควรส่วนข้างหนึ่ง.    ครั้นแล้วได้กราบทูลว่า
<span class="LineNumber"> 004 </span>ข้าแต่พระองค์ผู้เจริญ    ขอประทานพระวโรกาส    เมื่อเช้าวันนี้     ข้าพระองค์
<span class="LineNumber"> 005 </span>ทั้งหลายนุ่งแล้ว    ถือบาตรและจีวรเข้าไปบิณฑบาตยังกรุงสาวัตถี    ข้าพระองค ์
<span class="LineNumber"> 006 </span>ทั้งหลายได้มีความดำริว่า      เวลานี้เราจะเที่ยวไปบิณฑบาตในกรุงสาวัตถีก่อน
<span class="LineNumber"> 007 </span>ก็ยังเช้านัก     ถ้ากระไร    เราพึงเข้าไปยังอารามของพวกอัญญเดียรถีย์ปริพาชก
<span class="LineNumber"> 008 </span>เถิด.   ลำดับนั้น   ข้าพระองค์ทั้งหลาย   เข้าไปยังอารามของพวกอัญญเดียรถีย์-
<span class="LineNumber"> 009 </span>ปริพาชก    ได้ปราศรัยกับพวกอัญญเดียรถีย์ปริพาชก    ครั้นผ่านการปราศรัย
<span class="LineNumber"> 010 </span>พอให้ระลึกถึงกันไปแล้ว   จึงนั่ง  ณ  ที่ควรส่วนข้างหนึ่ง.  พวกอัญเดียรถีย์-
<span class="LineNumber"> 011 </span>ปริพาชกได้พูดกะข้าพระองค์ทั้งหลายว่า ดูก่อนผู้มีอายุทั้งหลาย พระสมณโคดม
<span class="LineNumber"> 012 </span>แสดงธรรมแก่สาวกทั้งหลายอย่างนี้ว่า     มาเถิด     ภิกษุทั้งหลาย   เธอทั้งหลาย
<span class="LineNumber"> 013 </span>จงละนิวรณ์  ๕  อันเป็นอุปกิเลสของใจ   ทอนกำลังปัญญา   แล้วเจริญโพชฌงค์
<span class="LineNumber"> 014 </span>๗    ตามเป็นจริง     ดังนี้      แม้พวกเราก็แสดงธรรมแก่สาวกทั้งหลายอย่างนี้ว่า
<span class="LineNumber"> 015 </span>มาเถิด   ผู้มีอายุทั้งหลาย    ท่านทั้งหลายจงละนิวรณ์  ๕  อันเป็นอุปกิเลสของใจ
<span class="LineNumber"> 016 </span>ทอนกำลังปัญญา   แล้วเจริญโพชฌงค์  ๗  ตามเป็นจริง.  ดูก่อนผู้มีอายุทั้งหลาย
<span class="LineNumber"> 017 </span>ในการแสดงธรรมของเรานี้    อะไรเป็นความแปลกกัน       อะไรเป็นประโยชน์
<span class="LineNumber"> 018 </span>อันยิ่ง    อะไรเป็นความต่างกัน   ของพระสมณโคดมหรือของพวกเรา    คือว่า
<span class="LineNumber"> 019 </span>ธรรมเทศนาของพวกเรา  กับธรรมเทศนาของพระสมณโคดม   หรืออนุศาสนี
<span class="LineNumber"> 020 </span>ของพวกเรากับอนุศาสนีของพระสมณโคดม.
<span class="LineNumber"> 021 </span>      	[๕๕๐]  ครั้งนั้น    ข้าพระองค์ทั้งหลาย  ไม่ชื่นชม   ไม่คัดค้านคำพูด
<span class="LineNumber"> 022 </span>ของอัญญเดียรถีย์ปริพาชกเหล่านั้น    ครั้นแล้วลุกจากอาสนะหลีกไป  ด้วยตั้งใจ
<span class="LineNumber"> 023 </span>ว่า   เราทั้งหลายจักทราบเนื้อความของคำพูดนี้ในสำนักพระผู้มีพระภาคเจ้า. 
