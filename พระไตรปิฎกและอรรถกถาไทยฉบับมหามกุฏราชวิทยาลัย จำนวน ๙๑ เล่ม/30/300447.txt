<span class="LineNumber"> 001 </span>ประทักษิณแล้วหลีกไป. ท่านพระพาหิยะหลีกออกจากหมู่อยู่ผู้เดียว ไม่ประมาท
<span class="LineNumber"> 002 </span>มีความเพียร    มีใจเด็ดเดี่ยว   ไม่นานนัก  ก็กระทำให้แจ้งซึ่งที่สุดแห่งพรหม-
<span class="LineNumber"> 003 </span>จรรย์อันยอดเยี่ยม ที่กุลบุตรทั้งหลายออกบวชเป็นบรรพชิตโดยชอบต้องการนั้น
<span class="LineNumber"> 004 </span>ด้วยปัญญาอันยิ่งเอง ในปัจจุบัน  เข้าถึงอยู่  รู้ชัดว่า  ชาติสิ้นแล้ว  พรหมจรรย์
<span class="LineNumber"> 005 </span>อยู่จบแล้ว   กิจที่ควรทำ  ทำเสร็จแล้ว  กิจอื่นเพื่อความเป็นอย่างนี้มิได้มี.  และ
<span class="LineNumber"> 006 </span>ท่านพระพาหิยะเป็นพระอรหันต์องค์หนึ่ง  ในจำนวนพระอรหันต์ทั้งหลาย.
<span class="LineNumber"> 007 </span>                  	                 <I>จบพาหิยสูตรที่  ๕</I>

<span class="LineNumber"> 008 </span>         	                       <h1>อรรถกถาพาหิยสูตร</h1>

<span class="LineNumber"> 009 </span>       	พึงทรามอธิบายใน<B>พาหิยสูตรที่  ๕.</B>
<span class="LineNumber"> 010 </span>       	บทว่า <B>ความเห็น</B>  ได้แก่   ความเห็นว่าสัตว์มีกรรมเป็นของตน.
<span class="LineNumber"> 011 </span>                             <I>จบอรรถกถาพาหิยสูตรที่  ๕</I>

<span class="LineNumber"> 012 </span>                                  <h1> ๖.  อุตติยสูตร</h1>

<span class="LineNumber"> 013 </span>                            <h2> อาศัยศีลเจริญสติปัฏฐาน  ๔</h2>
<span class="LineNumber"> 014 </span>       	[๗๕๐]    สาวัตถีนิทาน.  ครั้งนั้น  <B>ท่านพระอุตติยะ</B>เข้าไปเฝ้าพระ-
<span class="LineNumber"> 015 </span>ผู้มีพระภาคเจ้าถึงที่ประทับ ฯลฯ  ครั้นแล้ว   ได้กราบทูลพระผู้มีพระภาคเจ้าว่า
<span class="LineNumber"> 016 </span>ข้าแต่พระองค์ผู้เจริญ    ขอประทานพระวโรกาส    ขอพระผู้มีพระภาคเจ้าทรง
<span class="LineNumber"> 017 </span>แสดงธรรมโดยย่อแก่ข้าพระองค์   ซึ่งข้าพระองค์ได้ฟังแล้ว    จะพึงเป็นผู้หลีก
