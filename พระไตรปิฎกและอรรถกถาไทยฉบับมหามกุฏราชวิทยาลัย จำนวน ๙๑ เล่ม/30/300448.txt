<span class="LineNumber"> 001 </span>ออกจากหมู่อยู่ผู้เดียว  ไม่ประมาท  มีความเพียร  มีใจเด็ดเดี่ยวเถิด.  พระผู้มี 
<span class="LineNumber"> 002 </span>พระภาคเจ้าตรัสว่า    ดูก่อนอุตติยะ    เพราะฉะนั้น      เธอจงชำระเบื้องต้นใน
<span class="LineNumber"> 003 </span>กุศลธรรมให้บริสุทธิ์เสียก่อน.   ก็อะไรเป็นเบื้องต้นของกุศลธรรม    คือ  ศีล
<span class="LineNumber"> 004 </span>ที่บริสุทธิ์ดี  และความเห็นอันตรง.
<span class="LineNumber"> 005 </span>       	[๗๕๑]  ดูก่อนอุตติยะ  เมื่อใดแล  ศีลของเธอจักบริสุทธิ์ดีและความ
<span class="LineNumber"> 006 </span>เห็นของเธอจักตรง เมื่อนั้น  เธอพึงอาศัยศีล  ตั้งมั่นในศีลแล้ว  เจริญสติปัฏฐาน
<span class="LineNumber"> 007 </span>๔.   สติปัฏฐาน ๔ เป็นไฉน.  ดูก่อนอุตติยะ  เธอจงพิจารณาเห็นกายในกายอยู่
<span class="LineNumber"> 008 </span>มีความเพียร   มีสัมปชัญญะ      มีสติ    กำจัดอภิชฌาและโทมนัสในโลกเสีย.
<span class="LineNumber"> 009 </span>พิจารณาเห็นเวทนาในเวทนาอยู่. . .    พิจารณาเห็นจิตในจิตอยู่ . .   พิจารณา
<span class="LineNumber"> 010 </span>เห็นธรรมในธรรมอยู่   มีความเพียร  มีสัมปชัญญะ  มีสติ   กำจัดอภิชฌาและ
<span class="LineNumber"> 011 </span>โทมนัสในโลกเสีย.  เมื่อใดเธออาศัยศีล  ตั้งมั่นในศีล  แล้วจักเจริญสติปัฏฐาน
<span class="LineNumber"> 012 </span>๔ เหล่านี้อย่างนี้   เมื่อนั่น   เธอจักไปสู่ฝั่งแห่งวัฏฏะเป็นที่ตั้งแห่งมัจจุ.
<span class="LineNumber"> 013 </span>      	[๗๕๒]  ครั้งนั้น    ท่านพระอุตติยะชื่นชมอนุโมทนาภาษิตของพระ-
<span class="LineNumber"> 014 </span>ผู้มีพระภาคเจ้า   แล้วลุกจากอาสนะ   ถวายบังคมพระผู้มีพระภาคเจ้า    กระทำ
<span class="LineNumber"> 015 </span>ประทักษิณแล้วหลีกไป.  ท่านอุตติยะหลีกออกจากหมู่   อยู่ผู้เดียว  ไม่ประมาท
<span class="LineNumber"> 016 </span>มีความเพียร  มีใจเด็ดเดียว ไม่นานนัก   ก็กระทำให้แจ้งซึ่งที่สุดแห่งพรหมจรรย์
<span class="LineNumber"> 017 </span>อันยอดเยี่ยม      ที่กุลบุตรทั้งหลายออกบวชเป็นบรรพชิตโดยชอบต้องการนั้น 
<span class="LineNumber"> 018 </span>ด้วยปัญญาอันยิ่งเอง  ในปัจจุบัน  เข้าถึงอยู่   รู้ชัดว่า  ชาติสิ้นแล้ว  พรหมจรรย์
<span class="LineNumber"> 019 </span>อยู่จบแล้ว    กิจที่ควรทำ   ทำเสร็จแล้ว     กิจอื่นเพื่อความเป็นอย่างนั้นมิได้มี. 
<span class="LineNumber"> 020 </span>และท่านพระอุตติยะเป็นพระอรหันต์องค์หนึ่งในจำนวนพระอรหันต์ทั้งหลาย.
<span class="LineNumber"> 021 </span>                                            <I>จบอุตติยสูตรที่  ๖</I>
