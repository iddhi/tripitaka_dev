<span class="LineNumber"> 001 </span>ครั้นแล้วได้กราบทูลพระผู้มีพระภาคเจ้าว่า   ข้าแต่พระองค์ผู้เจริญ   ข้าพระองค์
<span class="LineNumber"> 002 </span>เห็นพระผู้มีพระภาคเจ้าทรงอดทน   ข้าพระองค์เห็นพระผู้มีพระภาคเจ้าทรงยัง 
<span class="LineNumber"> 003 </span>อัตภาพให้เป็นไป   กายของข้าพระองค์ประหนึ่งจะงอมระงมไป  แม้ทิศทั้งหลาย
<span class="LineNumber"> 004 </span>ก็ไม่ปรากฏแก่ข้าพระองค์         แม้ธรรมทั้งหลายก็ไม่แจ่มแจ้งแก่ข้าพระองค์
<span class="LineNumber"> 005 </span>เพราะความประชวรของพระผู้มีพระภาคเจ้า    แต่ข้าพระองค์มาเบาใจอยู่หน่อย
<span class="LineNumber"> 006 </span>หนึ่งว่า  พระผู้มีพระภาคเจ้ายังไม่ทรงปรารภภิกษุสงฆ์  แล้วตรัสพระพุทธพจน์
<span class="LineNumber"> 007 </span>อันใดอันหนึ่ง    จักยังไม่เสด็จปรินิพพานก่อน.     พระผู้มีพระภาคเจ้าตรัสว่า
<span class="LineNumber"> 008 </span>ดูก่อนอานนท์     ก็บัดนี้ภิกษุสงฆ์จะยังมาหวังอะไรในเราเล่า.     ธรรมอันเรา
<span class="LineNumber"> 009 </span>แสดงแล้ว กระทำไม่ให้มีในภายใน  ไม่ให้มีในภายนอก.  กำมืออาจารย์ในธรรม
<span class="LineNumber"> 010 </span>ทั้งหลาย  มิได้มีแก่ตถาคต.  ผู้ใดพึงมีความดำริฉะนี้ว่า  เราจักบริหารภิกษุสงฆ์
<span class="LineNumber"> 011 </span>หรือว่าภิกษุสงฆ์ยังมีตัวเราเป็นที่เชิดชู      ผู้นั้นจะพึงปรารภภิกษุสงฆ์     แล้ว
<span class="LineNumber"> 012 </span>กล่าวคำอันใดอันหนึ่งแน่นอน.   ดูก่อนอานนท์    ตถาคตมิได้มีความดำริอย่าง
<span class="LineNumber"> 013 </span>นี้ว่า    เราจักบริหารภิกษุสงฆ์    หรือว่าภิกษุสงฆ์มีตัวเราเป็นที่เชิดชู    ดังนี้.  
<span class="LineNumber"> 014 </span>ตถาคตจักปรารภภิกษุสงฆ์แล้วกล่าวคำอันใดอัน  หนึ่งทำไมอีกเล่า.   บัดนี้เราก็
<span class="LineNumber"> 015 </span>แก่เฒ่า     เป็นผู้ใหญ่ล่วงกาลผ่านวัยแล้ว      วัยของเราเป็นมาถึง  ๘๐  ปีแล้ว.
<span class="LineNumber"> 016 </span>เกวียนเก่ายังจะใช้ไปได้ก็เพราะการซ่อมแซมด้วยไม้ไผ่     ฉันใด     กายของ
<span class="LineNumber"> 017 </span>ตถาคตก็ฉันนั้นเหมือนกัน     ยังเป็นไปได้ก็คล้ายกับเกวียนเก่าที่ซ่อมแซมแล้ว
<span class="LineNumber"> 018 </span>ด้วยไม้ไผ่  ฉะนั้น.
<span class="LineNumber"> 019 </span>       	[๗๑๑]  ดูก่อนอานนท์  สมัยใด    ตถาคตเข้าเจโตสมาธิอันไม่มีนิมิต
<span class="LineNumber"> 020 </span>เพราะไม่กระทำไว้ในใจซึ่งนิมิตทั้งปวง         เพราะดับเวทนาบางเหล่าแล้วอยู่
<span class="LineNumber"> 021 </span>สมัยนั้น    กายของตถาคตย่อมผาสุก   เพราะฉะนั้นแหละ   เธอทั้งหลายจงมีตน
<span class="LineNumber"> 022 </span>เป็นเกาะ   มีตนเป็นที่พึ่ง   อย่ามีสิ่งอื่นเป็นที่พึ่ง   คือ   จงมีธรรมเป็นเกาะ  มี
<span class="LineNumber"> 023 </span>ธรรมเป็นที่พึ่ง   อย่ามีสิ่งอื่นเป็นที่พึ่งอยู่เถิด.
