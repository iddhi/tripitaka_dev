<span class="LineNumber"> 001 </span>                 <H1>๑๔๐. อรรถกถาปิยาลผลทายกเถราปทาน</H1><SUP>๑</SUP> 
<span class="LineNumber"> 002 </span>         อปทานของ<B>ท่านพระปิยาลผลทายกเถระ</B>  มีคำเริ่มต้นว่า  <B>ปโรธโก
<span class="LineNumber"> 003 </span>ตทา  อาสึ</B>   ดังนี้.
<span class="LineNumber"> 004 </span>         แม้พระเถระรูปนี้   ก็ได้เคยบำเพ็ญกุศลมาแล้วในพระพุทธเจ้าพระ-
<span class="LineNumber"> 005 </span>องค์ก่อน ๆ  ทุก ๆ ภพนั้นจะสั่งสมแต่บุญอันเป็นอุปนิสัยแห่งพระนิพพาน
<span class="LineNumber"> 006 </span>เป็นประจำเสมอ    ในกาลแห่งพระผู้มีพระภาคเจ้า    ทรงพระนามว่า <B>สิขี</B> 
<span class="LineNumber"> 007 </span>ท่านได้บังเกิดในตระกูลนายพราน   ฆ่าเนื้อทั้งหลายที่เงื้อมเขาแห่งหนึ่งใน
<span class="LineNumber"> 008 </span>ป่าหิมวันต์   เลี้ยงชีวิตอยู่   ในกาลนั้น   เขาได้พบเห็นพระผู้มีพระภาคเจ้า
<span class="LineNumber"> 009 </span>พระนามว่า  <B>สิขี</B>    เสด็จไปยังที่นั้นแล้ว   มีใจเลื่อมใส   นมัสการอยู่ทั้งเวลา
<span class="LineNumber"> 010 </span>เย็นและเวลาเช้า       มองไม่เห็นไทยธรรมอะไร ๆ     จึงได้เลือกเก็บผลไม้
<span class="LineNumber"> 011 </span>หวาน ๆ ไปถวาย    พระผู้มีพระภาคเจ้าได้เสวยผลไม้เหล่านั้นแล้ว.    นาย
<span class="LineNumber"> 012 </span>พรานนั้น       มีสรีระอันปีติมีพระพุทธเจ้าเป็นอารมณ์กระทบถูกต้องแล้ว
<span class="LineNumber"> 013 </span>หาระหว่างมิได้   มีจิตอันงดเว้นแล้วจากบาปกรรม     มีเหง้าไม้และผลไม้
<span class="LineNumber"> 014 </span>เป็นอาหาร  ไม่นานนักก็ได้ทำกาละไปบังเกิดในเทวโลก.
<span class="LineNumber"> 015 </span>         เขาได้เสวยทิพยสมบัติในเทวโลกนั้นแล้ว ได้มาบังเกิดในมนุษยโลก
<span class="LineNumber"> 016 </span>เสวยสมบัติอีกหลายอย่างในมนุษย์  ในพุทธุปบาทกาลนี้   เขาได้บังเกิดใน
<span class="LineNumber"> 017 </span>ตระกูลคฤหบดี    บรรลุนิติภาวะแล้ว    ดำรงอยู่ในเพศฆราวาส    แต่ไม่มี
<span class="LineNumber"> 018 </span>ความยินดีในเพศฆราวาสนั้น          จึงละเรือนออกบวชในสำนักของพระ-
<span class="LineNumber"> 019 </span>ศาสดา   เจริญวิปัสสนา   ไม่นานนักก็ได้บรรลุพระอรหัต   ระลึกถึงกรรม
<span class="LineNumber"> 020 </span>คือการถวายผลไม้ที่ตนบำเพ็ญไว้ได้  เกิดความโสมนัส   เมื่อจะประกาศถึง
<span class="LineNumber"> 021 </span>เรื่องราวที่ตนเคยได้ประพฤติมาแล้วในกาลก่อน        จึงกล่าวคำเริ่มต้นว่า
<span class='footnote'>๑.  บาลี  เป็น  ผลทายกเถราปทาน.</span>
