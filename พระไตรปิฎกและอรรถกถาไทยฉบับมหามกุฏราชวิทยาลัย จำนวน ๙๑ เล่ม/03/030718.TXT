<span class="LineNumber"> 001 </span>ไตรจีวรว่า  บริขารโจล  แล้วใช้สอย  ควรอยู่.  ส่วนในอุทโทสิตสิกขาบท
<span class="LineNumber"> 002 </span>ตรัสการบริหารไว้สำหรับภิกษุผู้อธิษฐานไตรจีวรแล้วบริหารอยู่.
<span class="LineNumber"> 003 </span>        ได้ยินว่า  แม้พระมหาติสสเถระผู้กล่าวอุภโตวิภังค์   ซึ่งอยู่ที่ปุณณ-
<span class="LineNumber"> 004 </span>วาลิการามได้กล่าวว่า     ในกาลก่อน     พวกเราได้ฟังจากพระมหาเถระว่า
<span class="LineNumber"> 005 </span>พวกภิกษุผู้ชอบอยู่ในป่าเก็บจีวรไว้ในโพรงไม้เป็นต้น    ไปเพื่อต้องการจะ
<span class="LineNumber"> 006 </span>เริ่มบำเพ็ญเพียร,    และเมื่อภิกษุเหล่านั้นไปเพื่อประสงค์จะฟังธรรมในวัด
<span class="LineNumber"> 007 </span>ใกล้เคียง   เมื่อดวงอาทิตย์ขึ้นแล้ว    พวกสามเณร   หรือพวกภิกษุหนุ่มจึง
<span class="LineNumber"> 008 </span>ถือบาตรจีวรมา  (ให้);   เพราะฉะนั้น  การจะอธิษฐานไตรจีวรเป็นบริขาร-
<span class="LineNumber"> 009 </span>โจล   เพื่อใช้สอยสะดวก   ควรอยู่.
<span class="LineNumber"> 010 </span>        แม้ในมหาปัจจรีท่านก็กล่าวว่า   ในกาลก่อน    พวกภิกษุผู้อยู่ป่าได้
<span class="LineNumber"> 011 </span>อธิษฐานไตรจีวรเป็นบริขารโจลนั่นแล    แล้วใช้สอย    ด้วยใส่ใจว่า   ใน
<span class="LineNumber"> 012 </span>แดนที่ไม่ผูกสีมารักษาได้ยาก.
<span class="LineNumber"> 013 </span>        วัสสิกสาฏกที่ไม่เกินประมาณ        อันภิกษุพึงระบุชื่อแล้วอธิษฐาน
<span class="LineNumber"> 014 </span>สิ้น ๔ เดือนฤดูฝนโดยนัยดังกล่าวแล้วนั่นแล,   ต่อจากนั้นพึงถอนวิกัปไว้.
<span class="LineNumber"> 015 </span>ก็วัสสิกสาฎกนี้   แม้ย้อมพอทำให้เสียสี   ก็ควร.   แต่สองผืนไม่ควร.
<span class="LineNumber"> 016 </span>         ผ้านิสีทนะพึงอธิษฐานโดยนัยดังกล่าวแล้วนั่นแล.    ก็แลผ้านิสีทนะ
<span class="LineNumber"> 017 </span>นั้น  ได้ประมาณ  มีได้เพียงผืนเดียวเท่านั้น.   สองผืนไม่ควร.
<span class="LineNumber"> 018 </span>        แม้ผ้าปูนอนก็ควรอธิษฐานเหมือนกัน.    ก็ผ้าปูนอนนั้น     ถึงใหญ่
<span class="LineNumber"> 019 </span>ก็ควร   แม้ผืนเดียวก็ควร   แม้มากผืนก็ควร.   มีลักษณะเป็นต้นว่า   สีเขียว
<span class="LineNumber"> 020 </span>ก็ดี  สีเหลืองก็ดี  มีชายก็ดี  มีชายเป็นลายดอกไม้ก็ดี   ย่อมควรทุกประการ.
<span class="LineNumber"> 021 </span>ภิกษุอธิษฐานคราวเดียว  ย่อมเป็นอันอธิษฐานแล้วทีเดียว.
