<span class="LineNumber"> 001 </span>         ข้อว่า     <B>กปฺปิยํ  อาจิกฺขิตพฺพํ  สปฺปิ  วา</B>   มีความว่า   พึงบอก
<span class="LineNumber"> 002 </span>อย่างนี้ว่า  อุบาสก  เนยใส  หรือน้ำมัน    ย่อมควรแก่บรรพชิตทั้งหลาย. 
<span class="LineNumber"> 003 </span>              [ปัจจัยที่ได้จากรูปิยะที่ภิกษุรับ  ไม่ควรแก่เธอผู้รับ]
<span class="LineNumber"> 004 </span>          ข้อว่า   <B>รูปิยปฏิคฺคาหกํ   €เปตฺวา  สพฺเพเหว  ปริภุญฺชิตพฺพํ</B>
<span class="LineNumber"> 005 </span>มีความว่า     ภิกษุทั้งหมดพึงแจกกันบริโภค.     ภิกษุผู้รับรูปิยะไม่พึงรับ
<span class="LineNumber"> 006 </span>ส่วนแบ่ง.  แม้ได้ส่วนที่ถึงแก่พวกภิกษุอื่นหรืออารามิกชนแล้ว  จะบริโภค
<span class="LineNumber"> 007 </span>ก็ไม่ควร.    โดยที่สุด  เนยใส  หรือน้ำมันนั้น     อันดิรัจฉานมีลิงเป็นต้น
<span class="LineNumber"> 008 </span>ลักเอาไปจากส่วนแบ่งนั้น       วางไว้ในป่า      หรือที่หล่นจากมือของสัตว์
<span class="LineNumber"> 009 </span>เหล่านั้น   ยังเป็นของอันดิรัจฉานหวงแหนก็ดี    เป็นของบังสุกุลก็ดี   ไม่
<span class="LineNumber"> 010 </span>สมควรทั้งนั้น.   แม้จะอบเสนาสนะ   ด้วยน้ำอ้อยที่นำมาจากส่วนแบ่งนั้น  
<span class="LineNumber"> 011 </span>ก็ไม่ควร.    จะตามประทีปด้วยเนยใส    หรือน้ำมันแล้วนอนก็ดี   กระทำ
<span class="LineNumber"> 012 </span>กสิณบริกรรมก็ดี    สอนหนังสือก็ดี   ด้วยแสงสว่างแห่งประทีป   ไม่ควร.
<span class="LineNumber"> 013 </span>อนึ่ง  จะทาแผลที่ร่างกายด้วยน้ำมัน    น้ำผึ้งและน้ำอ้อยเป็นต้น    จากส่วน
<span class="LineNumber"> 014 </span>แบ่งนั้น  ก็ไม่ควรเหมือนกัน.
<span class="LineNumber"> 015 </span>         คนทั้งหลาย    เอาวัตถุนั้น     จ่ายหาเตียงและตั่งเป็นต้นก็ดี    สร้าง
<span class="LineNumber"> 016 </span>อุโบสถาคารก็ดี  สร้างโรงฉันก็ดี    จะบริโภคใช้สอย  ก็ไม่ควร.   แม้ร่มเงา
<span class="LineNumber"> 017 </span>(แห่งโรงฉัน เป็นต้น)  อันแผ่ไปอยู่ตามเขตของเรือน   ก็ไม่ควร.    ร่มเงา
<span class="LineNumber"> 018 </span>ที่เลยเขตไป      ควรอยู่     เพราะเป็นของจรมา.     จะเดินไปตามทางก็ดี
<span class="LineNumber"> 019 </span>สะพานก็ดี  เรือก็ดี  แพก็ดี  ที่เขาจำหน่ายวัตถุนั้นสร้างไว้ไม่ควร. จะดื่ม
<span class="LineNumber"> 020 </span>หรือใช้สอยน้ำที่เอ่อขึ้นเต็มปริ่มสระโบกขรณี      ซึ่งเขาให้ขุดด้วยวัตถุนั้น
<span class="LineNumber"> 021 </span>ก็ไม่ควร.  แต่ว่า  เมื่อน้ำภายใน  (สระ)  ไม่มี    น้ำที่ไหลมาใหม่   หรือ
