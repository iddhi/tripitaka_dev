<span class="LineNumber"> 001 </span>เมื่อเสด็จจาริกโดยลำดับ      ได้เสด็จถึงรัฐอาฬวีแล้ว      ทราบว่าพระองค์
<span class="LineNumber"> 002 </span>ประทับอยู่ที่อัคคาฬวเจดีย์ในรัฐอาฬวีนั้น  จึงท่านพระมหากัสสปเข้าไปเฝ้า
<span class="LineNumber"> 003 </span>ถวายบังคมแล้วนั่ง ณ ที่ควรส่วนข้างหนึ่ง      ได้กราบทูลเนื้อความนั้นแด่
<span class="LineNumber"> 004 </span>พระผู้มีพระภาคเจ้า. 
<span class="LineNumber"> 005 </span>                      <H2>ประชุมสงฆ์ทรงบัญญัติสิกขาบท</H2>
<span class="LineNumber"> 006 </span>          ลำดับนั้น     พระผู้มีพระภาคเจ้ารับสั่งให้ประชุมภิกษุสงฆ์ในเพราะ
<span class="LineNumber"> 007 </span>เหตุเป็นเค้ามูลนั้น   ในเพราะเหตุแรกเกิดนั้น   แล้วทรงสอบถามภิกษุชาว
<span class="LineNumber"> 008 </span>รัฐอาฬวีว่า  ดูก่อนภิกษุทั้งหลาย   ข่าวว่า   พวกเธอให้สร้างกุฎี    ซึ่งมี
<span class="LineNumber"> 009 </span>อุปกรณ์ที่ตนต้องขอเขามาเอง     อันหาเจ้าของมิได้    เป็นส่วนเฉพาะ
<span class="LineNumber"> 010 </span>ตนเอง   ใหญ่ไม่มีกำหนด   กุฎีเหล่านั้นจงไม่สำเร็จ    พวกเธอจึงต้อง
<span class="LineNumber"> 011 </span>มีการวิงวอน  มีการขอเขาอยู่ร่ำไปว่า   ท่านทั้งหลายจงให้บุรุษ    จงให้
<span class="LineNumber"> 012 </span>แรงบุรุษ   จงให้โค   จงให้เกวียน  จงให้มีด   จงให้ขวาน   จงให้ผึ่ง
<span class="LineNumber"> 013 </span>จงให้จอบ  จงให้สิ่ว  จงให้เถาวัลย์  จงให้ไม้ไผ่  จงให้หญ้ามุงกระต่าย
<span class="LineNumber"> 014 </span>จงให้หญ้าปล้อง   จงให้หญ้าสามัญ  จงให้ดิน ดังนี้เป็นต้น  ประชาชน
<span class="LineNumber"> 015 </span>ที่ถูกเบียดเบียนด้วยการวิงวอน  ด้วยการขอ   พอเห็นภิกษุทั้งหลายเข้า
<span class="LineNumber"> 016 </span>บ้างก็หวาด    บ้างก็สะดุ้ง    บ้างก็หลบหนีไป     บ้างก็เลี่ยงไปทางอื่น
<span class="LineNumber"> 017 </span>บ้างก็เมินหน้า  บ้างก็ปิดประตูบ้าน  แม้พบแม่โคก็หลบหนี   สำคัญว่า
<span class="LineNumber"> 018 </span>พวกภิกษุ ดังนี้  จริงหรือ.                                                      
<span class="LineNumber"> 019 </span>           ภิกษุเหล่านั้น ทูลรับว่า  จริง  พระพุทธเจ้าข้า.
<span class="LineNumber"> 020 </span>           พระผู้มีพระภาคพุทธเจ้าทรงติเตียนว่า     ดูก่อนโมฆบุรุษทั้งหลาย
<span class="LineNumber"> 021 </span>การกระทำของพวกเธอนั่น  ไม่เหมาะ  ไม่สม  ไม่ควร   ไม่ใช่กิจของ
