<span class="LineNumber"> 001 </span>อุปสมบทให้ด้วยญัตติจตุตถกรรม   อันไม่กำเริบ  ควรแก่ฐานะ    บรรดา
<span class="LineNumber"> 002 </span>ภิกษุเหล่านั้น   ภิกษุที่สงฆ์พร้อมเพรียงกันอุปสมบทให้ด้วยญัตติจตุตถกรรม
<span class="LineNumber"> 003 </span>อันไม่กำเริบ  ควรแก่ฐานะ  นี้ชื่อว่า  ภิกษุ  ที่ทรงประสงค์ในอรรถนี้.
<span class="LineNumber"> 004 </span>        ที่มีชื่อว่า  <B>สันถัต</B>  ได้แก่   ผ้ารองนั่งที่เขาหล่อ  ไม่ใช่ทอ.
<span class="LineNumber"> 005 </span>        บทว่า   <B>ให้ทำ</B>   ความว่า    ทำเองก็ดี    ใช้ให้ทำก็ดี    เจือด้วยไหม
<span class="LineNumber"> 006 </span>แม้เส้นเดียว    เป็นทุกกฏในประโยคที่ทำ    เป็นนิสสัคคีย์ด้วยได้สันถัตมา
<span class="LineNumber"> 007 </span>ต้องเสียสละแก่สงฆ์  คณะ  หรือบุคคล
<span class="LineNumber"> 008 </span>         ดูก่อนภิกษุทั้งหลาย   ก็แลภิกษุพึงเสียสละสันถัตนั้น อย่างนี้:-
<span class="LineNumber"> 009 </span>                                           <H2>วิธีเสียสละ</H2>
<span class="LineNumber"> 010 </span>                                       <H2>เสียสละแก่สงฆ์</H2>
<span class="LineNumber"> 011 </span>        ภิกษุรูปนั้นพึงเข้าไปหาสงฆ์    ห่มผ้าอุตราสงค์เฉวียงบ่า  กราบเท้า
<span class="LineNumber"> 012 </span>ภิกษุผู้แก่พรรษากว่า   นั่งกระโหย่งเท้าประนมมือ   กล่าวอย่างนี้ว่า
<span class="LineNumber"> 013 </span>         ท่านเจ้าข้า      สันถัตเจือด้วยไหมผืนนี้     ของข้าพเจ้าได้ทำแล้ว
<span class="LineNumber"> 014 </span>เป็นของจำจะสละ  ข้าพเจ้าสละสันถัตผืนนี้แก่สงฆ์
<span class="LineNumber"> 015 </span>         ครั้นสละแล้วพึงแสดงอาบัติ   ภิกษุผู้ฉลาด   ผู้สามารถ  พึงรับอาบัติ
<span class="LineNumber"> 016 </span>พึงคืนสันถัตที่เสียสละให้  ด้วยญัตติกรรมวาจา  ว่าดังนี้
<span class="LineNumber"> 017 </span>        ท่านเจ้าข้า   ขอสงฆ์จงฟังข้าพเจ้า    สันถัตผืนนี้ของภิกษุมีชื่อนี้
<span class="LineNumber"> 018 </span>เป็นของจำจะสละ  เธอสละแล้วแก่สงฆ์   ถ้าความพร้อมพรั่งของสงฆ์
<span class="LineNumber"> 019 </span>ถึงที่แล้ว   สงฆ์พึงให้สันถัตผืนนี้แก่ภิกษุมีชื่อนี้.                     
