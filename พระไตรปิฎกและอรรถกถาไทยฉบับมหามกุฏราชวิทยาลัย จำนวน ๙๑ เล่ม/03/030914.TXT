<span class="LineNumber"> 001 </span>ภิกษุผู้มีพรรษาหย่อน ๑๐    ไม่พึงให้กุลบุตรบวช,    ภิกษุใดพึงให้บวช, 
<span class="LineNumber"> 002 </span>ภิกษุนั้นต้องทุกกฏ   โดยนัยมีอาทิอย่างนี้ว่า   ดูก่อนโมฆบุรุษ !   อย่างไร
<span class="LineNumber"> 003 </span>กันน๊ะ    เธอยังเป็นผู้ที่คนอื่นควรโอวาทควรพร่ำสอน     จักสำคัญเพื่อจะ
<span class="LineNumber"> 004 </span>โอวาท    เพื่อจะพร่ำสอนผู้อื่น    จึงคิดว่า     พระศาสดาทรงอาศัยบริษัท 
<span class="LineNumber"> 005 </span>ของเราได้ทรงประทานการตำหนิแก่เรา,  บัดนี้   เรานั้นจักยังพระผู้มีพระ-
<span class="LineNumber"> 006 </span>ภาคเจ้าให้เปล่งพระสุรเสียงดุจพรหม         ด้วยพระพักตร์อันบริบูรณ์ด้วย
<span class="LineNumber"> 007 </span>อาการทุกอย่าง    มีสิริดังพระจันทร์เพ็ญนั้นนั่นแล     แล้วจักให้ประทาน
<span class="LineNumber"> 008 </span>สาธุการ    เพราะอาศัยบริษัทนั่นแหละ    เป็นกุลบุตรผู้มีหทัยงามเดินทาง
<span class="LineNumber"> 009 </span>ล่วงไปได้ ๑๐๐ กว่าโยชน์     ได้แนะนำบริษัท     เป็นผู้อันภิกษุประมาณ
<span class="LineNumber"> 010 </span>๕๐๐  รูปแวดล้อมแล้ว  จึงเข้าไปเฝ้าพระผู้มีพระภาคเจ้าอีก.  เพราะเหตุนั้น
<span class="LineNumber"> 011 </span>พระธรรมสังคีติกาจารย์จงกล่าวว่า   <B>สปริโส  เยน  ภควา  เตนูปสงฺกมิ</B>
<span class="LineNumber"> 012 </span>เป็นต้น.   จริงอยู่   ใคร ๆ  ไม่อาจจะให้พระพุทธเจ้าทั้งหลายโปรดปราน
<span class="LineNumber"> 013 </span>ได้โดยประการอื่นนอกจากวัตรสมบัติ.
<span class="LineNumber"> 014 </span>        ข้อว่า  <B>ภควโต   อวิทูเร    นิสินฺโน</B>   มีความว่า    ภิกษุนั้นเป็นผู้
<span class="LineNumber"> 015 </span>หมดความระแวง    เพราะเป็นผู้บริสุทธิ์ด้วยวัตรสมบัติ    จึงนั่งในที่ไม่ไกล
<span class="LineNumber"> 016 </span>พระผู้มีพระภาคเจ้า  ดุจสีหะนั่งอยู่ใกล้ถ้ำแห่งภูเขาทองฉะนั้น.
<span class="LineNumber"> 017 </span>         บทว่า   <B>เอตทโวจ</B>   คือ  พระผู้มีพระภาคเจ้าได้ตรัสคำนี้    เพื่อยก
<span class="LineNumber"> 018 </span>เรื่องราวขึ้น.
<span class="LineNumber"> 019 </span>         ข้อว่า  <B>มนาปานิ  เต  ภิกฺขุ  ปํสุกูลานิ</B>    ความว่า   ดูก่อนภิกษุ  ! 
<span class="LineNumber"> 020 </span>ผ้าบังสุกุลเหล่านี้เป็นที่ชอบใจของเธอหรือ ?  คือ  เธอถือตามความชอบใจ
<span class="LineNumber"> 021 </span>ตามความพอใจของตนหรือ  ?
