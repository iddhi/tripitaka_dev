<span class="LineNumber"> 001 </span>คือ   เปลวหมี,   เปลวปลา,   เปลวปลาฉลาม,    เปลวสุกร,    เปลวลา*    ก็ 
<span class="LineNumber"> 002 </span>บรรดาเปลวมัน  ๕ ชนิดนี้   ด้วยคำว่า   เปลวหมี  พระผู้มีพระภาคเจ้าทรง
<span class="LineNumber"> 003 </span>อนุญาตเปลวมันแห่งสัตว์ที่มีมังสะเป็นอกัปปิยะทั้งหมด    เว้นเปลวมันแห่ง
<span class="LineNumber"> 004 </span>มนุษย์เสีย.    อนึ่ง  แม้ปลาฉลาม    ก็เป็นอันพระองค์ทรงถือเอาแล้วด้วย
<span class="LineNumber"> 005 </span>ศัพท์ว่าปลา.      แต่เพราะปลาฉลามเป็นปลาร้าย     พระองค์จึงตรัสแยกไว้
<span class="LineNumber"> 006 </span>ต่างหาก.    ในบาลีนี้     พระองค์ทรงอนุญาตเปลวมันแห่งพวกสัตว์มีมังสะ
<span class="LineNumber"> 007 </span>เป็นกัปปิยะแม้ทุกชนิด  ด้วยศัพท์ว่าปลาเป็นต้น .
<span class="LineNumber"> 008 </span>        จริงอยู่   ในจำพวกมังสะ   มังสะแห่งมนุษย์,  ช้าง,  ม้า,  สุนัข,  งู,
<span class="LineNumber"> 009 </span>สีหะ,   เสือโคร่ง,  เสือเหลือง,   หมี,  เสือดาว;  ๑๐ ชนิด   เป็นอกัปปิยะ.
<span class="LineNumber"> 010 </span>บรรดาเปลวมัน  เปลวมันแห่งมนุษย์   อย่างเดียว  เป็นอกัปปิยะ.  บรรดา
<span class="LineNumber"> 011 </span>อวัยวะอย่างอื่น   มีน้ำนมเป็นต้น   ชื่อว่า   เป็นอกัปปิยะ  ไม่มี.   น้ำมัน
<span class="LineNumber"> 012 </span>เปลวที่พวกอนุปสัมบันทำและกรองแล้ว    ภิกษุรับประเคนก่อนฉัน     แม้
<span class="LineNumber"> 013 </span>เจืออามิส    ก็ควรก่อนฉัน.    ตั้งแต่หลังฉันไปไม่เจืออามิสเลย    จึงควร
<span class="LineNumber"> 014 </span>ตลอด  ๗  วัน.  วัตถุใดที่คล้ายกับธุลีอันละเอียด  เป็นมังสะก็ดี  เอ็นก็ดี
<span class="LineNumber"> 015 </span>กระดูกก็ดี   เลือดก็ดี  ปนอยู่ในเปลวมันนั้น,  วัตถุนั้นจัดเป็นอัพโพหาริก
<span class="LineNumber"> 016 </span>         ก็ถ้าว่า    ภิกษุรับประเคนเปลวมันกระทำน้ำมันเอง,    รับประเคน
<span class="LineNumber"> 017 </span>แล้วเจียว  กรองเสร็จในปุเรภัต     พึงบริโภค    โดยบริโภคปราศจากอามิส
<span class="LineNumber"> 018 </span>ตลอด ๗ วัน.     แท้จริง      พระผู้มีพระภาคเจ้าทรงหมายถึงการบริโภค
<span class="LineNumber"> 019 </span>ปราศจากอามิส   จึงตรัสคำนี้ว่า  รับประเคนในกาล  เจียวเสร็จในกาล กรอง
<span class="LineNumber"> 020 </span>ในกาล  ควรเพื่อบริโภคอย่างบริโภคน้ำมัน.  มังสะที่ละเอียดเป็นต้น    แม้
<span class='footnote'>  *  วิ.  มหา.  ๕/๔๑.</span>
