<span class="LineNumber"> 001 </span>และในการใช้ให้เก็บ)  เพื่อต้องการประทุษร้ายตระกูล   เป็นปาจิตตีย์ด้วย
<span class="LineNumber"> 002 </span>เป็นทุกกฏด้วย.     ในเพราะการร้อยดอกไม้    มีการร้อยตรึงเป็นต้น    มี
<span class="LineNumber"> 003 </span>พวงดอกไม้สำหรับประดับอกเป็นที่สุด     เป็นทุกกฏอย่างเดียว    แก่ภิกษุ
<span class="LineNumber"> 004 </span>ผู้ทำเพื่อต้องการประทุษร้ายตระกูล  หรือเพื่อประการอื่น.
<span class="LineNumber"> 005 </span>          ถามว่า   เพราะเหตุไร. 
<span class="LineNumber"> 006 </span>         ตอบว่า   เพราะเป็นอนาจาร  และเพราะเป็นปาปสมาจารดังตรัสไว้
<span class="LineNumber"> 007 </span>ในคำว่า  <B>ปาปสมาจาโร</B>  นี้.
<span class="LineNumber"> 008 </span>         หากโจทก์ท้วงว่า   เหตุไร   ในการปลูกต้นไม้เพื่อประโยชน์แก่การ
<span class="LineNumber"> 009 </span>บูชาพระรัตนตรัย      จึงไม่เป็นอนาบัติ      เหมือนในการปลูกต้นไม้เพื่อ
<span class="LineNumber"> 010 </span>ประโยชน์แก่อารามเป็นต้นเล่า ?
<span class="LineNumber"> 011 </span>        เฉลย  เป็นอนาบัติเหมือนกัน.  เหมือนอย่างว่า ในการปลูกต้นไม้
<span class="LineNumber"> 012 </span>เพื่อประโยชน์แก่อารามเป็นต้นนั้น    เป็นอนาบัติ  เพราะกัปปิยโวหาร  และ
<span class="LineNumber"> 013 </span>อาการมีปริยายเป็นต้น     ฉันใด,     แม้ในการปลูกต้นไม้เพื่อประโยชน์แก่
<span class="LineNumber"> 014 </span>การบูชาพระรัตนตรัย  ก็คงเป็นอนาบัติ  ฉันนั้น.
<span class="LineNumber"> 015 </span>        โจทก์ท้วงว่า   ก็ในการปลูกต้นไม้นั้น    แม้ปลูกเองในกัปปิยปฐพี
<span class="LineNumber"> 016 </span>ย่อมควรมิใช่หรือ ?
<span class="LineNumber"> 017 </span>         เฉลยว่า   คำนั้นท่านกล่าวแล้วในมหาปัจจรีและกุรุนที,   แต่ในมหา
<span class="LineNumber"> 018 </span>อรรถกถามิได้กล่าวไว้.     ถ้าแม้นท่านจะพึงฉงนไปว่า    ถึงคำที่กล่าวแล้ว
<span class="LineNumber"> 019 </span>ในอรรถกถานอกนี้จะเป็นประมาณได้ก็จริง,     แต่การรดน้ำที่เป็นกัปปิยะ
<span class="LineNumber"> 020 </span>ท่านได้กล่าวไว้ในมหาอรรถกถา, การรดน้ำที่เป็นกัปปิยะนั้นเป็นอย่างไร ?
<span class="LineNumber"> 021 </span>แม้การรดน้ำที่เป็นกัปปิยะนั้น  ก็ไม่ผิด.
