<span class="LineNumber"> 001 </span>         คำว่า  <B>โน  จสฺส   ปาริปูริ</B>   คือ  ถ้าผ้านั้นยังไม่พอ.    อธิบายว่า
<span class="LineNumber"> 002 </span>จีวรที่ควรอธิษฐานได้  อันภิกษุทำอยู่ด้วยผ้าประมาณเท่าใดจึงจะพอ,  ถ้า
<span class="LineNumber"> 003 </span>จีวรนั้น     ประมาณเท่านั้นยังไม่มี  คือขาดไป
<span class="LineNumber"> 004 </span>         ในคำว่า   <B>ปจฺจาสา โหติ   สงฺฆโต   วา</B>  เป็นต้น   มีวินิจฉัย  ดังนี้:-
<span class="LineNumber"> 005 </span>         มีความหวังจากสงฆ์  หรือจากคณะอย่างนี้ว่า  ณ วันชื่อโน้น   สงฆ์
<span class="LineNumber"> 006 </span>จักได้จีวร,   คณะจักได้จีวร,     จีวรจักเกิดขึ้นแก่เรา   จากสงฆ์  หรือจาก
<span class="LineNumber"> 007 </span>คณะนั้น.   อีกอย่างหนึ่ง   ความว่า    มีความหวังจากญาติ    หรือจากมิตร
<span class="LineNumber"> 008 </span>อย่างนี้ว่า   ผ้าพวกญาติส่งมาแล้ว   พวกมิตรส่งมาแล้วแก่เราเพื่อประโยชน์
<span class="LineNumber"> 009 </span>แก่จีวร,   ชนเหล่านั้นมาแล้ว   จักถวายจีวร.
<span class="LineNumber"> 010 </span>         ก็ในบทว่า   <B>ปํสุกูลโต    วา</B>   ผู้ศึกษาพึงประกอบคำว่า    มีความ
<span class="LineNumber"> 011 </span>หวังจะได้   อย่างนี้ว่า   เราจักได้ผ้าบังสกุลก็ตาม.
<span class="LineNumber"> 012 </span>         สองบทว่า  <B>อตฺตโน  วา  ธเนน</B>  ความว่า   มีความหวังอย่างนี้ว่า
<span class="LineNumber"> 013 </span>เราจักได้ในวันชื่อโน้นด้วยทรัพย์มีฝ้ายและด้ายเป็นต้น   ของตนก็ตาม.
<span class="LineNumber"> 014 </span>           ข้อว่า  <B>ตโต   เจ  อุตฺตรึ   นิกฺขิเปยฺย     สติยาปิ     ปจฺจาสาย</B>  มีความว่า
<span class="LineNumber"> 015 </span>ถ้าหากภิกษุพึงเก็บไว้เกินกว่าเดือนหนึ่งเป็นอย่างยิ่ง,         เป็นนิสสัคคิย-
<span class="LineNumber"> 016 </span>ปาจิตตีย์.
<span class="LineNumber"> 017 </span>         แต่พระผู้มีพระภาคเจ้าไม่ตรัสไว้อย่างนี้    เพราะเมื่อจีวรที่หวังจะได้
<span class="LineNumber"> 018 </span>มาเกิดขึ้นในระหว่าง    จีวรที่หวังจะได้มาซึ่งเกิดขึ้นตั้งแต่วันที่จีวรเดิมเกิด
<span class="LineNumber"> 019 </span>ในรูป  จนถึงวันที่  ๒๐  ย่อมทำจีวรเดิมให้มีคติแห่งตน,   ต่อจากวันที่ ๒๐
<span class="LineNumber"> 020 </span>นั้นไป   จีวรเดิมย่อมทำจีวรที่หวังจะได้มาให้มีคติแห่งตน;  ก็เพราะเหตุนั้น
<span class="LineNumber"> 021 </span>เพื่อทรงแสดงความพิเศษนั้นจึงตรัสบทภาชนะโดยนัยมีอาทิว่า      <B>ตทหุปฺ-
<span class="LineNumber"> 022 </span>ปนฺเน มูลจีวเร</B>  ดังนี้.  คำว่า.  คำว่า  <B>ตทหุปฺปนฺเน</B>  เป็นต้น  มีอรรถกระจ่างทีเดียว.
