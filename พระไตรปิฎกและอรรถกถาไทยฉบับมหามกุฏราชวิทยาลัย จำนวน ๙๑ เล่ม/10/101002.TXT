<span class="LineNumber"> 001 </span>           ก็ภิกษุสงฆ์ทำอปโลกนกรรมใด   ในโรงสลาก    โรงยาคู      โรงภัตต์  
<span class="LineNumber"> 002 </span>และโรงอุโบสถ,  อปโลกนกรรมแม้นั้น  เป็นกรรมลักษณะแท้.
<span class="LineNumber"> 003 </span>           อันการที่ภิกษุผู้ฉลาด   ให้ประชุมสงฆ์แล้ว     สวดประกาศเพียงครั้งที่
<span class="LineNumber"> 004 </span>๓ ทำอปโลกนกรรม   ให้จีวรแก่ภิกษุทั้งหลาย   ผู้มีจีวรถูกโจรชิง   ผู้มีจีวรเก่า
<span class="LineNumber"> 005 </span>และผู้มีจีวรหาย    ย่อมควร.   แต่ของเล็กน้อยมีเข็มเป็นต้น     มีประเภทซึ่งกล่าว
<span class="LineNumber"> 006 </span>แล้วในเสนาสนขันธกวัณณนา  อันภิกษุผู้แจกของเล็กน้อย  แม้ไม่ต้องอปโลกน์
<span class="LineNumber"> 007 </span>ก็ให้แก่ภิกษุผู้ทำจีวรได้.  ภิกษุผู้แจกของเล็กน้อยนั้นเท่านั้น    เป็นใหญ่ในการ
<span class="LineNumber"> 008 </span>ให้ของเล็กน้อยเหล่านั้น.  เมื่อจะให้ของที่เกินกว่านั้น  ต้องอปโลกน์ให้.  เพราะ
<span class="LineNumber"> 009 </span>ว่าสงฆ์เป็นเจ้าของในการให้ของที่เกินกว่านั้น.                   
<span class="LineNumber"> 010 </span>           แม้คิลานเภสัช ซึ่งมีประการดังกล่าวแล้วในเสนาสนขันธกวัณณนานั้น
<span class="LineNumber"> 011 </span>อันภิกษุผู้แจกของเล็กน้อย     พึงให้เองก็ได้.     พึงอปโลกน์ให้แก่ภิกษุผู้ต้อง
<span class="LineNumber"> 012 </span>การมาก.
<span class="LineNumber"> 013 </span>           ก็แต่ว่า   ภิกษุใด  ไม่มีกำลังก็ดี   เป็นง่อยก็ดี    ขาดทางภิกษาจารก็ดี
<span class="LineNumber"> 014 </span>อาพาธหนักก็ดี,   สำหรับภิกษุนั้น   เมื่อจะให้ข้าวสารหนึ่งทะนาน  หรือกึ่งทะนาน
<span class="LineNumber"> 015 </span>ทุก ๆ วัน  หรือจะให้ข้าวสาร  ๕  ทะนานหรือ ๑๐  ทะนานเฉพาะวันเดียว  จาก
<span class="LineNumber"> 016 </span>กัลปนาสงฆ์ที่เกิดในที่นั้น  ในอาวาสใหญ่ทั้งหลาย  ต้องทำอปโลกนกรรมให้.
<span class="LineNumber"> 017 </span>เพื่อจะปลดกังวลคือหนี้แก่ภิกษุผู้มีศีลเป็นที่รักก็ดี   จะให้เสนาสนะที่ไม่ต้องย้าย
<span class="LineNumber"> 018 </span>แก่ภิกษุผู้เป็นพหูสูตช่วยภาระของสงฆ์ก็ดี  จะให้เบี้ยเลี้ยงแก่อารามิกชนมีกัปปิย-
<span class="LineNumber"> 019 </span>การกเป็นต้น   ผู้ทำกิจของสงฆ์ก็ดี  จากกัลปนาสงฆ์ที่เกิดในอาวาสนั้น   ควรให้
<span class="LineNumber"> 020 </span>ด้วยอปโลกนกรรมเท่านั้น.
