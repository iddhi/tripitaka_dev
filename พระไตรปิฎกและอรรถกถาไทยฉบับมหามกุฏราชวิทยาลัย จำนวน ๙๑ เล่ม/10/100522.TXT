<span class="LineNumber"> 001 </span>           ภิกษุผู้ไม่ตั้งอยู่ในธรรม ๑๕ ประการ    ฟ้องด้วยวัตถุไม่จริง    ชื่อว่า   
<span class="LineNumber"> 002 </span>ผู้ฟ้องไม่เป็นธรรม.  ภิกษุผู้จำเลยถูกโจทก์นั้นฟ้องอย่างนั้น    ชื่อว่า   ผู้ถูกฟ้อง
<span class="LineNumber"> 003 </span>ไม่เป็นธรรม.
<span class="LineNumber"> 004 </span>           โจทก์และจำเลยที่เป็นธรรม   พึงทราบโดยปริยายอันแผกกัน.
<span class="LineNumber"> 005 </span>           บุคคลผู้ประกอบด้วยธรรมทั้งหลาย  อันเที่ยงโดยความเป็นธรรมผิดก็ดี
<span class="LineNumber"> 006 </span>อันเที่ยงโดยความเป็นธรรมชอบก็ดี   ชื่อว่าผู้เที่ยง.
<span class="LineNumber"> 007 </span>           บุคคลผู้แผกไป  ชื่อว่าผู้ไม่เที่ยง. 
<span class="LineNumber"> 008 </span>           พระสาวกทั้งหลาย  ชื่อว่าผู้พอเพื่อต้องอาบัติ.  พระพุทธเจ้าและพระ
<span class="LineNumber"> 009 </span>ปัจเจกพุทธเจ้าทั้งหลาย   ชื่อว่าผู้ไม่พอเพื่อต้องอาบัติ.
<span class="LineNumber"> 010 </span>           บุคคลที่ถูกสงฆ์ลงอุกเขปนียกรรม  ชื่อว่าผู้ถูกสงฆ์ยกวัตร.
<span class="LineNumber"> 011 </span>           บุคคลที่ถูกสงฆ์ลงกรรม  ๔    อย่างที่เหลือ     มีตัชชนียกรรมเป็นต้น
<span class="LineNumber"> 012 </span>ชื่อว่าผู้ไม่ถูกสงฆ์ยกวัตร.
<span class="LineNumber"> 013 </span>           จริงอยู่    ภิกษุที่ถูกสงฆ์ลงตัชชนียกรรมเป็นต้นนี้    ไม่ยังอุโบสถหรือ
<span class="LineNumber"> 014 </span>ปวารณาหรือธรรมบริโภค  หรืออามิสบริโภคให้กำเริบ.
<span class="LineNumber"> 015 </span>           เฉพาะบุคคลที่พระผู้มีพระภาคเจ้าให้ฉิบหายเสียด้วยลิงคนาสนาทัณฑ-
<span class="LineNumber"> 016 </span>กัมมนาสนาและสังวาสนาสนา   อย่างนี้ว่า   สงฆ์พึงยิ่งเมตติยาภิกษุณีให้ฉิบหาย
<span class="LineNumber"> 017 </span>บุคคลผู้ประทุษร้ายพึงให้ฉิบหาย     สมณุทเทสชื่อกัณฏกะ    สงฆ์พึงให้ฉิบหาย
<span class="LineNumber"> 018 </span>ดังนี้  ชื่อว่าผู้ถูกนาสนา  บุคคลทั้งปวงที่เหลือ  ชื่อว่าผู้ไม่ถูกนาสนา.
<span class="LineNumber"> 019 </span>           ธรรมที่เป็นที่อยู่ร่วมกัน มีอุโบสถเป็นอาทิ  กับบุคคลใดมีอยู่ บุคคลนี้
<span class="LineNumber"> 020 </span>ชื่อว่าผู้มีสังวาสเสมอกัน.   บุคคลนอกนั้น   ชื่อว่าผู้มีสังวาสต่างกัน.  
<span class="LineNumber"> 021 </span>           บุคคลผู้มีสังวาสต่างกันนั้น   มี  ๒ พวก  คือกัมมนานาสังวาสพวกหนึ่ง
<span class="LineNumber"> 022 </span>ลัทธินานาสังวาสพวกหนึ่ง.
