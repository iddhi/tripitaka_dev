<span class="LineNumber"> 001 </span>           บาทคาถาว่า    <B>โจทนา  สารณตฺถาย</B>  มีความว่า  วาจาสำหรับไล่เลียง  
<span class="LineNumber"> 002 </span>มีประการดังกล่าวแล้ว     เพื่อประโยชน์ที่จะเตือนให้นึกถึงโทษที่บุคคลผู้เป็น
<span class="LineNumber"> 003 </span>จำเลยนั้นได้กระทำแล้ว.
<span class="LineNumber"> 004 </span>           บาทคาถาว่า   <B>นิคฺคหตฺถาย  สารณา</B>    มีความว่า   ส่วนวาจาที่จะ
<span class="LineNumber"> 005 </span>เตือนให้นึกถึงโทษ  เพื่อประโยชน์ที่จะข่มบุคคลนั้น.
<span class="LineNumber"> 006 </span>           บาทคาถาว่า  <B>สงฺโฆ  ปริคฺคหตฺถาย</B>  มีความว่า  สงฆ์ผู้ประชุมกัน
<span class="LineNumber"> 007 </span>ณ ที่นั้น  เพื่อประโยชน์ที่จะช่วยกันวินิจฉัย.   อธิบายว่า   เพื่อประโยชน์ที่จะ
<span class="LineNumber"> 008 </span>พิจารณาว่า    เป็นธรรมหรือไม่เป็นธรรม     คือเพื่อประโยชน์ที่จะทราบว่า
<span class="LineNumber"> 009 </span>อธิกรณ์นั้นได้วินิจฉัยถูกต้องหรือไม่ถูกต้อง.
<span class="LineNumber"> 010 </span>           บาทคาถาว่า  <B>มติกมฺมํ  ปน   ปาฏิเยกฺกํ</B>   มีความว่า   ความเข้าใจ
<span class="LineNumber"> 011 </span>ความประสงค์ของพระเถระผู้เป็นนักพระสูตร     และพระเถระผู้เป็นนักวินัย
<span class="LineNumber"> 012 </span>ทั้งหลาย   ก็เพื่อให้วินิจฉัยสำเร็จเป็นแผนก ๆ.
<span class="LineNumber"> 013 </span>           หลายบทว่า  <B>มา  โข  ปฏิฆํ</B>  มีความว่า  อย่าก่อความโกรธในจำเลย
<span class="LineNumber"> 014 </span>หรือโจทก์.
<span class="LineNumber"> 015 </span>           หลายบทว่า  <B>สเจ  อนุวิชฺชโก  ตุวํ</B>  มีความว่า  ถ้าว่าท่านเป็นพระ-
<span class="LineNumber"> 016 </span>วินัยธรนั่งวินิจฉัยอธิกรณ์  ซึ่งหยั่งลงในท่ามกลางสงฆ์.
<span class="LineNumber"> 017 </span>           บทว่า  <B>วิคฺคาหิยํ</B>  มีความว่า   (ท่านอย่าได้กล่าวถ้อยคำชวนวิวาท)
<span class="LineNumber"> 018 </span>ซึ่งเป็นไปโดยนัยเป็นต้นว่า  ท่านไม่รู้ทั่วถึงธรรมวินัยนี้หรือ ?
<span class="LineNumber"> 019 </span>           บทว่า  <B>อนตฺถสญฺหิติ</B>   มีความว่า  อย่ากล่าวถ้อยคำที่ก่อให้เกิดความ
<span class="LineNumber"> 020 </span>เสื่อมเสีย  คือทำบริษัทให้ปั่นป่วนลุกลามขึ้น.                                    
