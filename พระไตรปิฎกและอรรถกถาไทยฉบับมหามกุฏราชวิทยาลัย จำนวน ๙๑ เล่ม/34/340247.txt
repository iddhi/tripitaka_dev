<span class="LineNumber"> 001 </span>แล้ว   เพราะฉะนั้น   ท่านเมื่อพิจารณากิจที่ตนจะต้องทำ   ย่อมรู้ชัดว่า   กิจที่
<span class="LineNumber"> 002 </span>ควรทำเราทำเสร็จแล้ว.  บทว่า  <B>นาปรํ  อิตฺถตฺตาย</B>  ความว่า  ท่านย่อมรู้
<span class="LineNumber"> 003 </span>ชัดว่า  กิจคือการบำเพ็ญมรรค  เพื่อความเป็นอย่างนี้อีก  คือเพื่อความเป็นกิจ 
<span class="LineNumber"> 004 </span>๑๖ อย่าง   หรือเพื่อความสิ้นกิเลสอย่างนี้   ไม่มีแก่เรา.
<span class="LineNumber"> 005 </span>         อีกอย่างหนึ่ง    บทว่า  <B>อิตฺถตฺตาย</B> ความว่า  รู้ชัดว่า   การสืบต่อ
<span class="LineNumber"> 006 </span>แห่งขันธ์  อื่นจากความเป็นอย่างนี้   คือจากการสืบต่อแห่งขันธ์    ที่มีอยู่ใน
<span class="LineNumber"> 007 </span>ปัจจุบันมีประการอย่างนี้   นี้ไม่มีแก่เรา  เบญจขันธ์เหล่านี้   ที่เรากำหนดรู้แล้ว
<span class="LineNumber"> 008 </span>ยังดำรงอยู่    (แต่เป็น)   เหมือนต้นไม้ที่มีรากขาดแล้ว    เบญจขันธ์เหล่านั้น
<span class="LineNumber"> 009 </span>จักดับไปเพราะวิญญาณดวงสุดท้ายดับ  เหมือนเปลวไฟที่หมดเชื้อแล้วดับไป
<span class="LineNumber"> 010 </span>ฉะนั้น.   <B>วิชชา</B>  คือ  <B>อรหัตมัคคญาณ</B>  ชื่อว่า  วิชชาในที่นี้.  อวิชชา  ที่
<span class="LineNumber"> 011 </span>ปิดบังอริยสัจ ๔ ไว้  ชื่อว่า  อวิชชา.  คำที่เหลือมีนัยดังกล่าวแล้ว.
<span class="LineNumber"> 012 </span>         บทว่า  <B>อนุจฺจาวจสีลสฺสํ</B>    ความว่า  ผู้ที่มีศีล  บางเวลาเสื่อม  บาง
<span class="LineNumber"> 013 </span>เวลาเจริญ    ชื่อว่า   มีศีลลุ่ม ๆ ดอน ๆ.    ส่วนพระขีณาสพมีศีลเจริญ   โดย
<span class="LineNumber"> 014 </span>ส่วนเดียวเท่านั้น.  เพราะฉะนั้น ท่านจึงชื่อว่า  มีศีลไม่ลุ่ม ๆ ดอน ๆ   บทว่า
<span class="LineNumber"> 015 </span><B>วสีภูตํ</B>  ได้แก่ ถึงความชำนาญ.  บทว่า  <B>สุสมาหิตํ</B>  ได้แก่ตั้งไว้ด้วยดี  คือ
<span class="LineNumber"> 016 </span>ตั้งไว้ดีแล้วในอารมณ์.   บทว่า   <B>ธีรํ</B>  ได้แก่ ผู้สมบูรณ์ด้วยปัญญาที่จำทรง.
<span class="LineNumber"> 017 </span>บทว่า <B>มจฺจุหายินํ</B> ได้แก่ละทิ้งมัจจุราชแล้วดำรงอยู่. บทว่า <B>สพฺพปฺปหายินํ</B>
<span class="LineNumber"> 018 </span>ได้แก่  ละบาปธรรมทั้งหมดแล้วดำรงอยู่.   บทว่า  <B>พุทฺธํ</B>  ได้แก่  ตรัสรู้สัจจะ
<span class="LineNumber"> 019 </span>ทั้ง ๔.    บทว่า   <B>อนฺติมเทหธารํ</B>  ความว่า  ทรงไว้ซึ่งร่างกายครั้งหลังสุด.
<span class="LineNumber"> 020 </span>บทว่า  <B>ตํ  นมสฺสนติ   โคตมํ</B>   ความว่า   สาวกของพระพุทธเจ้าทั้งหลาย
<span class="LineNumber"> 021 </span>นมัสการพระองค์ผู้โคตมโคตร.  อีกอย่างหนึ่ง  มีอธิบายว่า  แม้สาวกของ
<span class="LineNumber"> 022 </span>พระพุทธเจ้า   ทรงพระนามว่า  โคตมะ  ก็ชื่อว่า  โคตมะ  เทวดาและมนุษย์
<span class="LineNumber"> 023 </span>ทั้งหลาย  นมัสการสาวกผู้ชื่อว่า  โคตมะนั้น.
