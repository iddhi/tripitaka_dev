<span class="LineNumber"> 001 </span>                                      <H1>๘.  นวสูตร</H1>

<span class="LineNumber"> 002 </span>            <H1>ว่าด้วยบุคคลที่เปรียบได้กับผ้าเปลือกไม้ ๓ ชนิด</H1> 

<span class="LineNumber"> 003 </span>         [๕๓๙]  ดูก่อนภิกษุทั้งหลาย ผ้าเปลือกไม้ แม้ใหม่ก็สีทราม  สัมผัส-
<span class="LineNumber"> 004 </span>หยาบ   และราคาถูก   แม้กลางใหม่กลางเก่าก็สีทราม สัมผัสหยาบ  และราคาถูก
<span class="LineNumber"> 005 </span>แม้เก่าแล้วก็สีทราม     สัมผัสหยาบ     และราคาถูก   ผ้าเปลือกไม้ที่คร่ำคร่าแล้ว
<span class="LineNumber"> 006 </span>เขาก็ทำเป็นผ้าเช็ดหม้อข้าวบ้าง  ทิ้งเสียที่กองขยะบ้างฉันใด
<span class="LineNumber"> 007 </span>         ฉันนั้นนั่นแหละ   ภิกษุทั้งหลาย   ภิกษุนวกะก็ดี     ภิกษุมัชฌิมะก็ดี
<span class="LineNumber"> 008 </span>ภิกษุเถระก็ดี    ถ้าเป็นผู้ทุศีลมีธรรมอันเลว    เรากล่าวความทุศีลมีธรรมเลวนี้
<span class="LineNumber"> 009 </span>ในความมีสีทรามของภิกษุ  กล่าวบุคคลนี้ว่าเหมือนผ้าเปลือกไม้มีสีทรามฉะนั้น
<span class="LineNumber"> 010 </span>         อนึ่ง   ชนเหล่าใดคบหาสมาคม    ทำตามเยี่ยงอย่างภิกษุนั้น     ข้อนั้น
<span class="LineNumber"> 011 </span>ย่อมเป็นไปเพื่อสิ่งอันไม่เกื้อกูลเพื่อทุกข์แก่ชนเหล่านั้น  ตลอดกาลนาน เรากล่าว
<span class="LineNumber"> 012 </span>การคบหาสมาคมทำตามเยี่ยงอย่างที่เป็นเหตุให้เกิดสิ่งอันไม่เกื้อกูลเกิดทุกข์นี้
<span class="LineNumber"> 013 </span>ในความมีสัมผัสหยาบของภิกษุ กล่าวบุคคลนี้ว่า  ดุจผ้าเปลือกไม้มีสัมผัสหยาบ
<span class="LineNumber"> 014 </span>ฉะนั้น
<span class="LineNumber"> 015 </span>         อนึ่ง  ภิกษุนั้นรับจีวร บิณฑบาต เสนาสนะ  คิลานปัจจัย ... ของ
<span class="LineNumber"> 016 </span>ชนเหล่าใด  ข้อนั้น   ย่อมไม่เป็นการมีผลานิสงส์มากแก่ชนเหล่านั้น   เรากล่าว
<span class="LineNumber"> 017 </span>การรับปัจจัยอันไม่เป็นการมีผลานิสงส์มากแก่ทายกนี้      ในความมีราคาถูกของ
<span class="LineNumber"> 018 </span>ภิกษุ  กล่าวบุคคลนี้ว่าเป็นดังผ้าเปลือกไม้มีราคาถูกฉะนั้น
<span class="LineNumber"> 019 </span>         อนึ่ง  ภิกษุเถระชนิดนั้น   กล่าวอะไรในท่ามกลางสงฆ์  ภิกษุทั้งหลาย
<span class="LineNumber"> 020 </span>ก็กล่าวเอาว่า    ประโยชน์อะไรด้วยถ้อยคำของท่านผู้โง่เขลาอย่างท่านก็เผยอจะ
<span class="LineNumber"> 021 </span>พูดด้วย  ภิกษุเถระนั้นโกรธน้อยใจ ก็จะใช้ถ้อยคำชนิดที่เป็นเหตุให้สงฆ์ลงอุก-
<span class="LineNumber"> 022 </span>เขปนียกรรม  (คือห้ามไม่ให้ติดต่อเกี่ยวข้องกับภิกษุทั้งหลาย)    เหมือนเขาทิ้ง
<span class="LineNumber"> 023 </span>ผ้าเปลือกไม้เก่าเสียที่กองขยะฉะนั้น
