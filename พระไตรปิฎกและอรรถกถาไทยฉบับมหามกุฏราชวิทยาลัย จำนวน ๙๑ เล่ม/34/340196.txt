<span class="LineNumber"> 001 </span>เหาะมาทางอากาศนั่นแล   เข้าไปสู่กูฏาคาร   นั่งบนเตียงที่สองแล้วปรินิพพาน
<span class="LineNumber"> 002 </span>ด้วยอนุปาทิเสสนิพพานธาตุ.   พระราชาทรงถือเอาของหอม   ดอกไม้   และ 
<span class="LineNumber"> 003 </span>จุณจันทน์  แล้วเสด็จไปบูชากูฏาคารที่สถิตอยู่ในอากาศ. ในขณะนั้น  กูฏาคาร
<span class="LineNumber"> 004 </span>ได้ลอยมาประดิษฐานที่พื้นดิน.   พระราชารับสั่งให้ทำสรีรกิจด้วยสักการะเป็น
<span class="LineNumber"> 005 </span>อันมาก  แล้วทรงรับเอาพระธาตุไปสร้างเจดีย์.  ท่านผู้ทรงศีลเห็นปานนี้  มีผู้
<span class="LineNumber"> 006 </span>ประสงค์จะพบเห็นเป็นธรรมดา.    พระเจ้าสัทธาติสสมหาราชจักเป็นอัครสาวก
<span class="LineNumber"> 007 </span>รูปที่  ๒  ของพระศรีอาริยเมตไตรย  (ต่อไปในอนาคต).
<span class="LineNumber"> 008 </span>         บทว่า   <B>สทฺธมฺมํ   โสตุมิจฺฉติ</B>   ความว่า   เป็นผู้ประสงค์จะสดับ
<span class="LineNumber"> 009 </span>พระสัทธรรม   ที่พระคถาคตเจ้าทรงประกาศแล้ว      ดุจพระปิณฑปาติกเถระ
<span class="LineNumber"> 010 </span>เป็นต้น

<span class="LineNumber"> 011 </span>                             <H1>เรื่องพระปิณฑปาติกเถระ</H1>

<span class="LineNumber"> 012 </span>         เล่ากันมาว่า  ภิกษุ  ๓๐ รูป เข้าจำพรรษาบนเนิน  ชื่อว่า <B>ควรวาฬะ</B>
<span class="LineNumber"> 013 </span>ทุก ๆ กึ่งเดือน  ในวันอุโบสถ   จะพูดกันถึงมหาอริยวงศ์   ที่พรรณนาถึงการ
<span class="LineNumber"> 014 </span>สันโดษด้วยปัจจัย ๔ และการยินดีในภาวนา. พระเถระผู้ถือบิณฑบาตเป็นวัตร
<span class="LineNumber"> 015 </span>รูปหนึ่ง  มาภายหลังนั่งในที่กำบัง   ลำดับนั้น   งูขว้างฆ้อนตัวหนึ่งได้กัดท่าน
<span class="LineNumber"> 016 </span>(จนเนื้อหลุด)    เหมือนเอาคีมคีบเนื้อออกจากปลีแข้ง.   พระเถระมองดูเห็นงู
<span class="LineNumber"> 017 </span>ขว้างฆ้อน  คิดว่า  วันนี้   เราจักไม่ทำอันตรายแก่การฟังธรรม   จับงูใส่ลงใน
<span class="LineNumber"> 018 </span>ย่าม  ผูกปากย่ามไว้  แล้ววางไว้ในที่ไม่ไกล   นั่งฟังธรรมอยู่.   อรุณขึ้นไป ๑
<span class="LineNumber"> 019 </span>พิษงูสงบ พระเถระได้บรรลุผลทั้งสาม ๑ พิษงูไหลออกจากปากแผลลงดินไป ๑
<span class="LineNumber"> 020 </span>พระเถระผู้แสดงธรรม   จบธรรมกถา ๑    (อย่างนี้)   ได้มีในขณะเดียวกัน
<span class="LineNumber"> 021 </span>นั่นแหละ.  ต่อนั้นพระเถระได้พูดว่า  อาวุโสทั้งหลาย   เราจับ โจรได้ตัวหนึ่ง
<span class="LineNumber"> 022 </span>แล้วแก้ถุงย่ามออก     ปล่อยงูขว้างฆ้อนไป.   ภิกษุทั้งหลายเห็นแล้วจึงถามว่า
<span class="LineNumber"> 023 </span>มัน กัดท่านเวลาไหนขอรับ.
