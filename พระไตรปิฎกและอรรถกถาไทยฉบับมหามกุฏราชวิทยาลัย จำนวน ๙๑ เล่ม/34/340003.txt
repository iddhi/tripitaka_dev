<span class="LineNumber"> 001 </span>                  <H1>อรรถกถาอังคุตตรนิกาย ชื่อ มโนรถปูรณี</H1>  

<span class="LineNumber"> 002 </span>                                    <H1>ติกนิปาตวรรณนา</H1>

<span class="LineNumber"> 003 </span>                                <H1>พาลวรรควรรณนาที่  ๑</H1>                                               

<span class="LineNumber"> 004 </span>	                            <H1>อรรถกถาภยสูตร</H1>

<span class="LineNumber"> 005 </span>         พึงทราบวินิจฉัยในภยสูตรที่  ๑    แห่ง<B>ติกนิบาต</B>  ดังต่อไปนี้ :-
<span class="LineNumber"> 006 </span>         ในบทว่า  <B>ภยานิ</B>  เป็นต้น    ความที่จิตสะดุ้งกลัว  ชื่อว่า ภัย.  อาการ
<span class="LineNumber"> 007 </span>ที่จิตไม่เป็นสมาธิ   ชื่อว่า  <B>อุปัทวะ</B>.  อาการที่จิตติดขัด  คืออาการที่จิตข้องอยู่
<span class="LineNumber"> 008 </span>ในอารมณ์นั้น ๆ  ชื่อว่า  <B>อุปสรรค</B>.
<span class="LineNumber"> 009 </span>         พึงทราบความแตกต่างกันแห่งภัย    อุปัทวะ    และอุปสรรคเหล่านั้น
<span class="LineNumber"> 010 </span>ดังต่อไปนี้
<span class="LineNumber"> 011 </span>         พวกโจรอาศัยอยู่ตามภูเขา  และถิ่นทุรกันดาร  ส่งข่าวไปถึงชาวชนบท
<span class="LineNumber"> 012 </span>ว่า   พวกเราจักเข้าปล้นหมู่บ้านของพวกท่านในวันโน้น     ตั้งแต่เวลาที่ได้สดับ
<span class="LineNumber"> 013 </span>ข่าวนั้น  ชาวชนบทเหล่านั้นก็พากันหวาดกลัว.  อาการอย่างนี้   ชื่อว่า  อาการ
<span class="LineNumber"> 014 </span>ที่จิตสะดุ้งกลัว.
<span class="LineNumber"> 015 </span>         ชาวชนบทก็พากันคิดว่า  ทำอย่างไรดีเล่า  พวกโจรโกรธพวกเราแล้ว
<span class="LineNumber"> 016 </span>จะพึงนำความฉิบหายมาให้เราเป็นแน่   ดังนี้แล้ว    ฉวยคว้าทรัพย์สมบัติที่พอ
<span class="LineNumber"> 017 </span>หยิบฉวยติดมือไปได้   เข้าป่าพร้อมกับฝูงสัตว์ทวิบทจตุบาท   นอนตามพื้นดิน
<span class="LineNumber"> 018 </span>อยู่ในป่านั้น  ๆ    ถูกแมลงมีเหลือบและยุงเป็นต้นกัด     ก็พากันหลบเข้าไปยัง
<span class="LineNumber"> 019 </span>ระหว่างพุ่มไม้  เหยียบตอไม้และหนาม.   ความฟุ้งซ่านของชาวชนบทเหล่านั้น
<span class="LineNumber"> 020 </span>ผู้ท่องเที่ยวไปอยู่อย่างนั้น    ชื่อว่า  อาการที่จิตไม่เป็นสมาธิ.
