<span class="LineNumber"> 001 </span>                              <H1>การสร้างปราสาท ๓ ฤดู</H1> 

<span class="LineNumber"> 002 </span>         บทว่า   <B>ตโย   ปาสาทา   อเหสํ</B>    ความว่า  ได้ยินว่า   เมื่อพระ-
<span class="LineNumber"> 003 </span>โพธิสัตว์ประสูติแล้วมีพระขนมายุได้ ๑๖ พรรษา พระเจ้าสุทโธทนะทรงดำริว่า
<span class="LineNumber"> 004 </span>จักให้สร้างปราสาทสำหรับพระราชโอรสประทับอยู่      จึงรับสั่งให้ช่างไม้มา
<span class="LineNumber"> 005 </span>ประชุมพร้อมกัน  แล้วรับสั่งให้ทำโครงร่างปราสาท ๙ ชั้น  ตามฤกษ์ยามดีแล้ว
<span class="LineNumber"> 006 </span>ให้สร้างปราสาท ๓ หลัง  พระผู้มีพระภาคเจ้าทรงหมายเอาปราสาททั้ง ๓ หลัง
<span class="LineNumber"> 007 </span>นั้น จึงตรัสคำนี้ว่า  <B>ตโย  ปาสาทา  อเหสุํ.</B>
<span class="LineNumber"> 008 </span>         ในบทว่า  <B>เหมนฺติโก</B>   เป็นต้น   มีอธิบายว่า   ปราสาทหลังที่ทรง
<span class="LineNumber"> 009 </span>ประทับอยู่ได้อย่างสำราญในฤดูเหมันต์  ชื่อว่า <B>เหมันติกปราสาท</B>  (ปราสาท
<span class="LineNumber"> 010 </span>หลังที่ประทับอยู่ในฤดูเหมันต์).  แม้ในสองบทนอกนี้ก็มีนัย  นี้แล.   ก็ในบท
<span class="LineNumber"> 011 </span>เหล่านี้   มีความหมายของคำดังนี้   การอยู่ในฤดูเหมันต์   ชื่อว่า  <B>เหมันตะ</B>
<span class="LineNumber"> 012 </span>ปราสาทชื่อว่า <B>เหมันติกะ</B> เพราะเหมาะสมกับฤดูเหมันต์.  แม้ในสองบทนอกนี้ 
<span class="LineNumber"> 013 </span>ก็มีนัย  นี้แล.

<span class="LineNumber"> 014 </span>                                <H1>ปราสาทฤดูหนาว</H1>

<span class="LineNumber"> 015 </span>         บรรดาปราสาททั้ง  ๓ หลังนั้น ปราสาทในฤดูเหมันต์มี ๙ ชั้น  ก็แลชั้น
<span class="LineNumber"> 016 </span>(แต่ละชั้น)  ของปราสาทนั้น  ได้ต่ำลงต่ำลง  (ตามลำดับ)  ก็เพื่อให้รับไออุ่น
<span class="LineNumber"> 017 </span>ประตูและหน้าต่างที่ปราสาทหลังนั้นก็มีบานติดสนิทดีไม่มีช่อง  ช่างไม้ทั้งหลาย
<span class="LineNumber"> 018 </span>แม้เมื่อทำจิตรกรรมก็เขียนเป็นกองไฟลุกสว่างอยู่ในชั้นนั้น ๆ ก็เครื่องลาดพื้น
<span class="LineNumber"> 019 </span>ในปราสาทนี้ทำจากผ้ากัมพล.   ผ้าม่าน   เพดาน   ผ้านุ่ง    ผ้าห่ม    และ
<span class="LineNumber"> 020 </span>ผ้าโพกศีรษะก็เหมือนกัน  (คือทำจากผ้ากัมพล). หน้าต่างก็เปิดในตอนกลางวัน
<span class="LineNumber"> 021 </span>แล้วปิดในตอนกลางคืน  เพื่อให้รับความร้อน.
