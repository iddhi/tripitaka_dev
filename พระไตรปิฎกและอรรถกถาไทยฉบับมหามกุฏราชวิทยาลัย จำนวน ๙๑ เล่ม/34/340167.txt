<span class="LineNumber"> 001 </span>                         <H1>อธิบายบทว่า  วุสิตวา  เป็นต้น</H1> 

<span class="LineNumber"> 002 </span>         บทว่า   <B>วุสิตวา</B>   ได้แก่   มีการอยู่จบแล้ว.   บทว่า   <B>กตกรณีโย</B>
<span class="LineNumber"> 003 </span>ได้แก่   ทำกิจที่ควรทำด้วยมรรค  ๔  อยู่.     บทว่า    <B>โอหิตภาโร</B>    ได้แก่
<span class="LineNumber"> 004 </span>ปลงขันธภาระ  กิเลสภาระและอภิสังขารภาระอยู่.  บทว่า  <B>อนุปฺปตฺตสทตฺโถ</B>
<span class="LineNumber"> 005 </span>ความว่า   อรหัตผลเรียกว่า   ประโยชน์ของตน   บรรลุประโยชน์ของตนนั้น.
<span class="LineNumber"> 006 </span>บทว่า  <B>ปริกฺขีณภวสํโยชโน</B>   ความว่า   ชื่อว่ามีสังโยชน์เครื่องผูกสัตว์ไว้ใน
<span class="LineNumber"> 007 </span>ภพหมดสิ้นแล้ว   เพราะสังโยชน์ที่เป็นเหตุให้ผูกสัตว์   แล้วฉุดคร่าไปในภพ
<span class="LineNumber"> 008 </span>ทั้งหลายสิ้นแล้ว.  บทว่า  <B>สมฺมทญฺาวิมุตฺโต</B>     ความว่า   หลุดพ้นเพราะรู้
<span class="LineNumber"> 009 </span>โดยเหตุ โดยนัย โดยการณะ.                     
<span class="LineNumber"> 010 </span>         บทว่า  <B>กลฺลํ   วจนาย</B>  แปลว่า  ควรเพื่อจะกล่าว.  บทว่า <B>โยปสฺส
<span class="LineNumber"> 011 </span>มาทิโส  นโร</B>  ความว่า แม้บุคคลใดจะพึงเป็นพระขีณาสพเช่นกับเรา  บุคคล
<span class="LineNumber"> 012 </span>แม้นั้นพึงเข้าจำอุโบสถเห็นปานนี้  คือ เมื่อรู้คุณของอุโบสถกรรมพึงอยู่อย่างนี้.
<span class="LineNumber"> 013 </span>อีกนัยหนึ่ง   บทว่า  <B>โยปสฺส  มาทิโส  นโร</B> ความว่า  สัตว์แม้ใดพึงเป็น
<span class="LineNumber"> 014 </span>เช่นกับเรา.   อธิบายว่า  พึงปรารถนาเพื่อได้รับมหาสมบัติ.  ในบทนี้มีอธิบาย
<span class="LineNumber"> 015 </span>ดังนี้ว่า   ก็บุคคลสามารถที่จะได้รับสมบัติของพระขีณาสพ   ด้วยอุโบสถกรรม
<span class="LineNumber"> 016 </span>เห็นปานนี้.
<span class="LineNumber"> 017 </span>                                       <I>จบอรรถกถาราชสูตรที่   ๗</I>
