<span class="LineNumber"> 001 </span>                                      <H1>๒.  ทุติยชนสูตร</H1>

<span class="LineNumber"> 002 </span>                           <H1>ว่าด้วยที่พึ่งในภพหน้า</H1>

<span class="LineNumber"> 003 </span>         [๔๙๒]  ครั้งนั้น  พราหมณ์ ๒ คน  แก่เฒ่าเป็นผู้ใหญ่ล่วงมัชฌิมวัย 
<span class="LineNumber"> 004 </span>ถึงปัจฉิมวัยอายุไค้ ๑๒๐ ปีแล้ว   เข้าไปเฝ้า<B>พระผู้มีพระภาคเจ้า</B>    ครั้นเข้า
<span class="LineNumber"> 005 </span>ไปถึงแล้ว ถวายอภิวาทพระผู้มีพระภาคเจ้าแล้ว    นั่ง  ณ  ที่ควรส่วนหนึ่ง
<span class="LineNumber"> 006 </span>พราหมณ์ทั้ง ๒ นั้น   นั่ง ณ ที่ควรส่วนหนึ่งแล้ว   กราบทูลพระผู้มีพระภาคเจ้า
<span class="LineNumber"> 007 </span>ว่า   ข้าแต่พระโคคมผู้เจริญ    ข้าพระเจ้าเป็นพราหมณ์   แก่เฒ่าเป็นผู้ใหญ่ล่วง
<span class="LineNumber"> 008 </span>มัชฌิมวัยถึงปัจฉิมวัยอายุได้ ๑๒๐ ปีแล้ว ยังมิได้ทำความดี ยังไม่ได้สร้างกุศล
<span class="LineNumber"> 009 </span>ยังไม่ทำที่ป้องกันภัย ขอพระโคดมผู้เจริญทรงโอวาทข้าพระเจ้า  ขอพระโคดม
<span class="LineNumber"> 010 </span>ผู้เจริญทรงพร่ำสอนข้าพระเจ้า   ซึ่งจะพึงเป็นเพื่อประโยชน์     เพื่อความสุข
<span class="LineNumber"> 011 </span>แก่ข้าพระเจ้า   สิ้นกาลนานเถิด.
<span class="LineNumber"> 012 </span>         จริงแล้ว   พราหมณ์  ท่านแก่เฒ่า ฯลฯ   ยังไม่ทำที่ป้องกันภัย   แน่ะ
<span class="LineNumber"> 013 </span>พราหมณ์  โลกนี้อันชราพยาธิมรณะไหม้แล้ว  เมื่อโลกอันชราพยาธิมรณะไหม้
<span class="LineNumber"> 014 </span>อยู่อย่างนี้  ความสำรวมทางกาย ทางวาจา ทางใจ  อันใดในโลกนี้  ความสำรวม
<span class="LineNumber"> 015 </span>อันนั้นเป็นที่ต้านทาน ที่เร้น  (ภัย)  เป็นที่เกาะที่อาศัย  เป็นที่ไปในเบื้องหน้า
<span class="LineNumber"> 016 </span>ของบุคคล   (ผู้สำรวม)   ผู้ละ  (โลกนี้)  ไปแล้ว.
<span class="LineNumber"> 017 </span>                                   <B>ครั้นเมื่อเรือนถูกไฟไหม้    เจ้าของ
<span class="LineNumber"> 018 </span>                   ขนของสิ่งใดออกได้        ของสิ่งนั้นก็เป็น
<span class="LineNumber"> 019 </span>                   ประโยชน์แก่เจ้าของ  ส่วนของที่ไม่ได้ขน 
<span class="LineNumber"> 020 </span>                   ออกก็ไหม้อยู่ในนั้น.</B>
