<span class="LineNumber"> 001 </span>                                <H1>เรื่องมหาวาตกาลอุบาสก</H1>  

<span class="LineNumber"> 002 </span>         ก็ในระหว่างแม่น้ำคงคา ได้มีอุบาสกชื่อว่า มหาวาตกาละ. เขาสาธยาย
<span class="LineNumber"> 003 </span>อาการ ๓๒ เพื่อมุ่งโสดาปัตติมรรคถึง  ๓๐ ปี   ถึงทิฏฐิวิปลาสว่า  เราสาธยาย
<span class="LineNumber"> 004 </span>อาการ ๓๒ อยู่อย่างนี้ ก็ไม่อาจให้เกิดแม้เพียงโอภาสได้ ชะรอยพระพุทธศาสนา
<span class="LineNumber"> 005 </span>จักไม่เป็นศาสนาเครื่องนำสัตว์ออกจากภพ  (เป็นแน่)   กระทำกาลกิริยาแล้ว
<span class="LineNumber"> 006 </span>ได้ไปเกิดเป็นลูกจรเข้ยาว ๙ อุสภะ ที่แม่น้ำมหาคงคา. คราวหนึ่ง เกวียนบรรทุก
<span class="LineNumber"> 007 </span>เสาหิน ๖๐ เล่ม เดินทางไปตามท่ากัจฉปะ. จรเข้นั้นฮุบกินทั้งโคทั้งหินเหล่านั้น
<span class="LineNumber"> 008 </span>จนหมดสิ้น.  นี้เป็นเรื่อง  (ตัวอย่าง)  ในอกุศลกรรม.

<span class="LineNumber"> 009 </span>                              <H1>อธิบายกฏัตตาวาปนกรรม</H1>

<span class="LineNumber"> 010 </span>         ส่วนกรรมนอกเหนือจากกรรม ๓ ดังกล่าวมาแล้วนี้      ทำไปโดยไม่รู้
<span class="LineNumber"> 011 </span>ชื่อว่า    <B>กฏัตตาวาปนกรรม</B>.   กฏัตตาวาปนกรรมนั้น    อำนวยวิบากได้ใน
<span class="LineNumber"> 012 </span>กาลบางครั้ง    เพราะไม่มีกรรม ๓ อย่างเหล่านั้น    เหมือนท่อนไม้<SUP>๑</SUP>  ที่คนบ้า
<span class="LineNumber"> 013 </span>ขว้างไป  จะตกไปในที่ ๆ ไม่มีจุดหมายฉะนั้น.

<span class="LineNumber"> 014 </span>                                  <H1>อธิบายชนกกรรม</H1>

<span class="LineNumber"> 015 </span>         กรรมที่ให้เกิดปฏิสนธิอย่างเดียว    ไม่ให้เกิดปวัตติกาล<SUP>๒</SUP>    กรรมอื่น
<span class="LineNumber"> 016 </span>ย่อมให้เกิดวิบากในปวัตติกาล    ชื่อว่า    <B>ชนกกรรม</B>.    อุปมาเสมือนหนึ่งว่า
<span class="LineNumber"> 017 </span>มารดาให้กำเนิดอย่างเดียว  ส่วนพี่เลี้ยง นางนม  ประคบประหงมฉันใด  ชนก
<span class="LineNumber"> 018 </span>กรรมก็เช่นนั้นเหมือนกัน      ให้เกิดปฏิสนธิเหมือนมารดา  (ส่วน)  กรรมที่มา
<span class="LineNumber"> 019 </span>ประจวบเข้าในปวัตติกาล<SUP>๓</SUP>  เหมือนพี่เลี้ยงนางนม.
<span class='footnote'>๑.   ปาฐะว่า    ขิตฺตํ  กณฺฑํ  ฉบับพม่าเป็น ขิตตทณฺฑํ  แปลตามฉบับพม่า. </span>
<span class='footnote'>๒.   ปาฐะว่า    ปวตฺตํ  ชเนติ  ฉบับพม่าเป็น  ปวตฺตึ  น  ชเนติ  แปลตามฉบับพม่า.</span>
<span class='footnote'>๓.   ปาฐะว่า    ปวตฺเต  ปวตฺติกํ  ฉบับพม่าเป็น  ปวตเต  สปฺปตฺกมฺมํ  แปลตามฉบับพม่า.</span>
