<span class="LineNumber"> 001 </span>ความทุรพลแห่งกรชกาย   (กายเกิดแต่ธุลี)<SUP>๑</SUP>  เมื่อภวังค์นั้นไม่ระคนด้วยอารมณ์ 
<span class="LineNumber"> 002 </span>อื่นเป็นไปอยู่   พระขีณาสพเหล่านั้นย่อมหลับ    นั้นชื่อว่า   ความหลับย่อมมีแก่
<span class="LineNumber"> 003 </span>พระขีณาสพเหล่านั้น  ด้วยเหตุนั้น  พระผู้มีพระภาคเจ้าจึงตรัสว่า   ดูก่อนอัคคิ- 
<span class="LineNumber"> 004 </span>เวสสนะ     ก็เราแลย่อมรู้เฉพาะ  ในท้ายเดือนฤดูร้อน   เรากลับจากบิณฑบาต
<span class="LineNumber"> 005 </span>ภายในกาลภายหลังภัตปูผ้าสังฆาฏิ  ๔  ชั้น  แล้วเป็นผู้มีสติสัมปชัญญะก้าวลงสู่
<span class="LineNumber"> 006 </span>ความหลับโดยปรัศว์เบื้องขวา  ดังนี้.<SUP>๒</SUP>

<span class="LineNumber"> 007 </span>                                   <H1>ว่าด้วยมิทธะมิใช่อกุศล</H1>
<span class="LineNumber"> 008 </span>           ก็ความที่กรชกายอ่อนเพลีย   (ทุรพล)  นี้   เห็นปานนี้   ไม่ใช่ภาวะที่
<span class="LineNumber"> 009 </span>มรรคพึงฆ่า  ความที่กายทุรพลนี้ย่อมได้ทั้งในรูปที่มีใจครอง   และในรูปที่ไม่มี
<span class="LineNumber"> 010 </span>ใจครอง  เมื่อจะได้ในรูปที่มีใจครอง  ย่อมได้ในเวลาที่พระขีณาสพเดินทางไกล
<span class="LineNumber"> 011 </span>หรือทำการงานอย่างใดอย่างหนึ่งเหน็ดเหนื่อย  เมื่อได้ในรูปที่ไม่มีใจครอง  ย่อม
<span class="LineNumber"> 012 </span>ได้ในใบไม้ดอกไม้ทั้งหลาย   จริงอยู่    ใบไม้ของต้นไม้บางชนิดย่อมคลี่ออกไป
<span class="LineNumber"> 013 </span>ด้วยแสงแดด ในเวลาราตรีย่อมงอกลับ  ดอกปทุมเป็นต้น  ย่อมบานด้วยแสงพระ
<span class="LineNumber"> 014 </span>อาทิตย์     แต่ในเวลาราตรีย่อมหุบ     ก็มิทธะนี้ย่อมมีแก่พระขีณาสพทั้งหลาย
<span class="LineNumber"> 015 </span>เพราะความที่มิทธะนั้นไม่เป็นอกุศล  ฉะนี้แล.
<span class="LineNumber"> 016 </span>           ในอธิการแห่งมิทธะนั้น    ถ้าพึงมีผู้สงสัยว่า   มิทธะมิใช่อกุศล   เพราะ
<span class="LineNumber"> 017 </span>เหตุไร  เพราะมิทธะเป็นรูป  ก็รูปเป็นอัพยากตะและมิทธะนี้ก็เป็นรูป   ด้วยเหตุ
<span class="LineNumber"> 018 </span>นั้นในอธิการนี้    พระผู้มีพระภาคเจ้าจึงตรัสกระทำกายศัพท์ว่า   <B>ความไม่สม-
<span class="LineNumber"> 019 </span>ประกอบแห่งนามกาย  ความไม่ควรแก่การงานแห่งนามกาย</B>   ดังนี้.
<span class="LineNumber"> 020 </span>           ข้อนี้  พึงเฉลยว่า  ถ้าว่ามิทธะนี้เป็นรูปด้วยเพียงคำที่ตรัสว่า   <B>กายสฺส</B>
<span class="LineNumber"> 021 </span>(แห่งกาย)  เท่านั้นไซร้   ธรรมทั้งหลายแม้มีกายปัสสัทธิเป็นต้นก็พึงเป็นรูปไป.
<span class='footnote'>๑.  รูปอันเกิดสืบต่อมาด้วยสมุฏฐาน  ๔   ๒. ม.  มู.  เล่มที่  ๑๒   ๔๓๐/๔๖๑</span>
