<span class="LineNumber"> 001 </span>แม้กายก็ฉันนั้นเหมือนกัน   มีอัชฌาสัยในอุปาทินนกรูป   (มีใจครอง)   มีโผฏ- 
<span class="LineNumber"> 002 </span>ฐัพพะอาศัยปฐวีธาตุเป็นอารมณ์.    จริงอย่างนั้น    ชนทั้งหลายเมื่อไม่ได้
<span class="LineNumber"> 003 </span>อุปาทินนกรูปอื่น ก็เอาฝ่ามือของตนนั่นแหละรองศีรษะนอน  ปฐวีธาตุของกาย
<span class="LineNumber"> 004 </span>บุคคลนั้น    แม้อยู่ภายในและภายนอกก็เป็นปัจจัยในการรับอารมณ์.     จริงอยู่
<span class="LineNumber"> 005 </span>ที่นอนแม้ปูไว้อย่างดียังไม่ทันนั่งหรือนอนก็ไม่รู้ความแข็งและอ่อนได้    หรือ
<span class="LineNumber"> 006 </span>ผลไม้ที่เขาวางไว้บนฝ่ามือยังไม่ทันบีบดูก็ไม่อาจรู้ถึงความแข็งและอ่อนได้.
<span class="LineNumber"> 007 </span>ปฐวีธาตุที่อยู่ภายในหรือภายนอกจึงเป็นปัจจัยโดยการรู้การกระทบของประสาท
<span class="LineNumber"> 008 </span>นี้.  พึงทราบความไม่ปะปนกันแห่งประสาทรูปเหล่านั้น    โดยการกำหนดธรรม
<span class="LineNumber"> 009 </span>มีลักษณะเป็นอย่างนี้.
<span class="LineNumber"> 010 </span>           จริงอยู่   ลักษณะ  รส  ปัจจุปัฏฐาน  ปทัฏฐาน   อารมณ์   อัชฌาสัย
<span class="LineNumber"> 011 </span>และวัตถุที่อาศัยของจักษุประสาทเป็นอย่างหนึ่ง  ของโสตประสาทเป็นต้นก็อย่าง
<span class="LineNumber"> 012 </span>หนึ่ง  เพราะฉะนั้น  จักขายตนะเป็นต้น   จึงไม่ปะปนกันโดยแท้.
<span class="LineNumber"> 013 </span>           อีกอย่างหนึ่ง    พึงทราบแม้อุปมาในความที่ประสาทรูปเหล่านั้นไม่
<span class="LineNumber"> 014 </span>ปะปนกัน   ดังต่อไปนี้.                                        
<span class="LineNumber"> 015 </span>           เหมือนอย่างว่า   เงาแห่งธงทั้งหลาย  ๕  สี  ที่เขายกขึ้นแล้ว   เนื่องเป็น
<span class="LineNumber"> 016 </span>อันเดียวกันก็จริง   ถึงอย่างนั้น   เงาของธงก็ไม่ปะปนกันและกันฉันใด   อนึ่ง
<span class="LineNumber"> 017 </span>เมื่อเขาเอาฝ้าย   ๕  สี   ควั่นทำเป็นไส้ประทีป   (ตะเกียง)   จุดให้ลุกโพลงแล้ว
<span class="LineNumber"> 018 </span>เปลวไฟดูเหมือนเป็นอันเดียวกันก็จริง    ถึงอย่างนั้นเปลวไฟแห่งรัศมีของฝ้าย
<span class="LineNumber"> 019 </span>นั้น ๆ ก็เป็นคนละอย่าง    ไม่ปะปนกันและกันฉันใด    อายตนะ  ๕ เหล่านี้แม้
<span class="LineNumber"> 020 </span>รวมกันอยู่ในอัตภาพเดียวกัน    แต่ก็ไม่ปะปนกันและกันฉันนั้นเหมือนกัน   ใช่
<span class="LineNumber"> 021 </span>แต่อายตนะ ๕ เหล่านี้เท่านั้นก็หาไม่   แม้รูปที่เหลือก็ไม่ปะปนกัน.               
