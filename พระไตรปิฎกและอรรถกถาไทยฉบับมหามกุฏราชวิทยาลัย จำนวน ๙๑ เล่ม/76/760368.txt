<span class="LineNumber"> 001 </span><B>สัตบุรุษ</B>  บุคคลเหล่าใดเป็นสัตบุรุษ  บุคคลเหล่านั้นนั่นแหละ  ชื่อว่า  <B>พระ- 
<span class="LineNumber"> 002 </span>อริยเจ้า</B>  ธรรมใดเป็นของพระอริยเจ้าทั้งหลาย   ธรรมนั้น ๆ นั่นแหละ  ชื่อว่า
<span class="LineNumber"> 003 </span><B>เป็นของสัตบุรุษ</B>  ธรรมใดเป็นของสัตบุรุษ  ธรรมนั้น ๆ  นั่นแหละ  ชื่อว่า
<span class="LineNumber"> 004 </span><B>เป็นธรรมของพระอริยเจ้า</B>  วินัยของพระอริยะ  ก็คือวินัยของสัตบุรุษ  วินัย
<span class="LineNumber"> 005 </span>ของสัตบุรุษก็คือวินัยของพระอริยะ  คำว่า  อริยะ  หรือคำว่า สัตบุรุษ  ก็ได้แก่
<span class="LineNumber"> 006 </span>อริยธรรมหรือสัปปุริสธรรม  คำว่า อริยวินัย  หรือสัปปุริสวินัยนี้นั้น  เป็นอัน
<span class="LineNumber"> 007 </span>เดียวกัน     ตั้งอยู่ในที่เดียวกัน     เสมอกัน    มีส่วนเสมอกัน    หรือมีความเป็น
<span class="LineNumber"> 008 </span>อันเดียวกันนั่นแหละ.
<span class="LineNumber"> 009 </span>           คำว่า   <B>รูปํ  อตฺตโต  สมนุปสฺสติ</B>  (ย่อมเห็นรูปเป็นตน)  ความว่า
<span class="LineNumber"> 010 </span>บุคคลบางคนในโลกนี้ย่อมเห็นรูปเป็นตน ย่อมเห็นรูปและตนไม่ใช่เป็นภาวะ ๒
<span class="LineNumber"> 011 </span>อย่าง  คือเห็นว่า รูปอันใดเราก็อันนั้น  เราอันใดรูปก็อันนั้น   เปรียบเหมือนเมื่อ
<span class="LineNumber"> 012 </span>ประทีปน้ำมันลุกขึ้นไหม้อยู่     บุคคลย่อมเห็นเปลวไฟและสีไฟนั้นไม่ใช่เป็น ๒
<span class="LineNumber"> 013 </span>อย่างว่าเปลวไฟอันใดสีก็อันนั้น     สีไฟอันใดเปลวก็อันนั้นดังนี้    ชื่อแม้ฉันใด
<span class="LineNumber"> 014 </span>บุคคลบางคนในโลกนี้ย่อมเห็นรูปเป็นตนฉันนั้นเหมือนกัน    บุคคลย่อมเห็นรูป
<span class="LineNumber"> 015 </span>เป็นตนด้วยการเห็นอันเป็นทิฏฐิอย่างนี้  ด้วยประการฉะนี้.
<span class="LineNumber"> 016 </span>           คำว่า  <B>รูปวนฺตํ  วา  อตฺตานํ</B>  (หรือเห็นตนมีรูป)  ความว่า บุคคล
<span class="LineNumber"> 017 </span>ถือว่า  อรูป  (นาม)  เป็นตน  จึงเห็นตนนั้นมีรูป เหมือนเห็นต้นไม้มีเงาฉะนั้น.
<span class="LineNumber"> 018 </span>           คำ  <B>อตฺตนิ  วา  รูปํ</B>   (เห็นรูปในตน)   ความว่า   บุคคลถืออรูป   
<span class="LineNumber"> 019 </span>(นาม)  นั่นแหละว่าเป็นตน  ย่อมเห็นรูปในตน  เหมือนกลิ่นมีในดอกไม้ฉะนั้น.
<span class="LineNumber"> 020 </span>           คำว่า  <B>รูปสฺมึ   วา  อตฺตานํ</B>  (เห็นตนในรูป)  ความว่า  บุคคลถือ
<span class="LineNumber"> 021 </span>อรูปนั่นแหละเป็นตน  ย่อมเห็นตนในรูป  เหมือนเห็นแก้วมณีในขวดฉะนั้น.
<span class="LineNumber"> 022 </span>           แม้ในขันธ์มีเวทนาเป็นต้น  ก็นัยนี้เหมือนกัน.
