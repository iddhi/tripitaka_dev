<span class="LineNumber"> 001 </span>ถึงขันธ์เป็นกามาพจร   บุพเพนิวาสญาณนั้น    ก็มี<B>อารมณ์เป็นปริตตะ</B>   ใน 
<span class="LineNumber"> 002 </span>เวลาที่ตามระลึกถึงขันธ์เป็นรูปาวจรและอรูปาวจร  <B>ก็มีอารมณ์เป็นมหัคคตะ</B>
<span class="LineNumber"> 003 </span>ในเวลาที่ตามระลึกถึงมรรคที่ตนเองหรือบุคคลอื่นเจริญแล้ว    และผลที่ตนหรือ
<span class="LineNumber"> 004 </span>คนอื่นทำให้แจ้งแล้วในอดีต  <B>ก็มีอารมณ์เป็นอัปปมาณะ</B>  แม้บุพเพนิวาสญาณ
<span class="LineNumber"> 005 </span>โดยการพิจารณา   มรรค   ผล   พระนิพพาน     ด้วยอำนาจการตามระลึกถึง
<span class="LineNumber"> 006 </span>พระพุทธเจ้าผู้มีวัฏฏะอันขาดแล้วอย่างนี้ว่า   พระพุทธเจ้าทั้งหลายในอดีตเจริญ-
<span class="LineNumber"> 007 </span>มรรคแล้ว   กระทำผลให้แจ้งแล้ว   ปรินิพพานแล้วด้วยนิพพานธาตุ  ดังนี้  <B>ก็มี
<span class="LineNumber"> 008 </span>อารมณ์เป็นอัปปมาณะ</B>  บุพเพนิวาสญาณมี<B>อารมณ์ที่ไม่พึงกล่าว</B>  (นวัต-
<span class="LineNumber"> 009 </span>ตัพพารัมมณะ)  ในเวลาที่ตามระลึกนาม    โคตร    และนิมิตปฐวีกสิณเป็นต้น
<span class="LineNumber"> 010 </span>โดยนัยมีอาทิว่า   พระผู้มีพระภาคเจ้า   พระนามว่า วิปัสสี  ได้มีแล้วในอดีตกาล
<span class="LineNumber"> 011 </span>พระนครของพระองค์มีนามว่า  พันธุมดี   พระราชบิดามีพระนามว่า   พระเจ้า-
<span class="LineNumber"> 012 </span>พันธุมราช  พระราชมารดามีพระนามว่า  พันธุมดี  ดังนี้.
<span class="LineNumber"> 013 </span>           แม้ในจตุตถฌานที่เป็นไปในอนาคตังสญาณก็นัยนี้เหมือนกัน.  จริงอยู่
<span class="LineNumber"> 014 </span>จตุตถฌานที่เป็นไปในอนาคตังสญาณแม้นั้น  <B>มีอารมณ์เป็นปริตตะ</B>  ในเวลา
<span class="LineNumber"> 015 </span>ที่รู้ว่า  บุคคลนี้ในอนาคตกาลจักเกิดขึ้นกามาพจร  ดังนี้.   อนาคตังสญาณนั้นมี
<span class="LineNumber"> 016 </span>อารมณ์เป็นมหัคคตะ   ในเวลาที่รู้ว่า   บุคคลนี้ในอนาคตกาลจักเกิดในรูปาวจร
<span class="LineNumber"> 017 </span>หรืออรูปาวจรดังนี้  <B>มีอารมณ์เป็นอัปปมาณะ</B>  ในเวลาที่รู้ถึงบุคคลผู้มีวัฏฏะ
<span class="LineNumber"> 018 </span>อันขาดแล้วว่า    ในอนาคตกาล    บุคคลนี้จักเจริญมรรค   จักกระทำผลให้แจ้ง
<span class="LineNumber"> 019 </span>จักปรินิพพานด้วยนิพพานธาตุ  ดังนี้  และมีอารมณ์ที่ไม่พึงกล่าว  (นวัตตัพพา-
<span class="LineNumber"> 020 </span>รัมมณะ)  ในเวลาที่รู้ชื่อและโคตรโดยนัยมีอาทิว่า    ในอนาคตกาล   พระผู้มี-
<span class="LineNumber"> 021 </span>พระภาคเจ้า  พระนามว่า  <B>เมตไตย</B>จักเสด็จอุบัติขึ้น  พราหมณ์นามว่า  <B>สุพรหม</B>
<span class="LineNumber"> 022 </span>จักเป็นพระพุทธบิดา   พราหมณีนามว่า   <B>พรหมวดี</B>   จักเป็นพระพุทธมารดา
<span class="LineNumber"> 023 </span>ดังนี้.
