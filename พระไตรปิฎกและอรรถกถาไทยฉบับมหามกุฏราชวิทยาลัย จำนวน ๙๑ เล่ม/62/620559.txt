<span class="LineNumber"> 001 </span>           <B>นิตย์เหมือนต้นไม้มีพิษ    หญิงทั้งหลายเป็นผู้กอบกำ 
<span class="LineNumber"> 002 </span>           รัตนะทั้งหลายไว้ในมือจนนับไม่ถ้วน   ทำโภคสมบัติ
<span class="LineNumber"> 003 </span>           ในเรือนให้พินาศ.</B>
<span class="LineNumber"> 004 </span>           คำว่า     <B>ซึ่งหายจากไข้</B>  อธิบายว่า    เป็นไข้มาก่อนแล้วจึงหายใน
<span class="LineNumber"> 005 </span>ภายหลัง.  คำว่า <B>เราเคยเห็นมาแล้วดังนี้</B>   พระอรรถกถาจารย์นำเรื่องพิสดาร
<span class="LineNumber"> 006 </span>มาสาธกไว้ว่า ได้ยินว่า ในกาลอันล่วงมาแล้ว  พระเจ้าพรหมทัต  ผู้เป็นพระราชา
<span class="LineNumber"> 007 </span>ในแคว้นกาสี เสด็จไปที่ได้ราชสมบัติในแคว้นโกศลเพราะพระองค์มีพลพาหนะ
<span class="LineNumber"> 008 </span>อันมากมาย   ฆ่าพระเจ้าโกศลเสียแล้ว    พาพระอัครมเหสีของพระเจ้าโกศลราช
<span class="LineNumber"> 009 </span>ซึ่งกำลังทรงพระครรภ์อ่อน ๆ  มาด้วย   เสด็จไปยังเมืองพาราณสี    ทรงตั้งให้
<span class="LineNumber"> 010 </span>เป็นพระอัครมเหสีของพระองค์  ไม่ช้านางก็ประสูติพระธิดา   โดยปกติพระเจ้า
<span class="LineNumber"> 011 </span>พรหมทัตมิได้มีพระโอรสพระธิดา   ท้าวเธอจึงทรงยินดีมากถึงกับออกพระโอฐ
<span class="LineNumber"> 012 </span>ว่า ดูก่อนนางผู้เจริญ  เราจะให้พร   พระอัครมเหสีก็ทรงยึดเป็นคำมั่นสัญญาไว้
<span class="LineNumber"> 013 </span>พระประยูรญาติทั้งหลาย  ถวายพระนามพระราชกุมารีนั้นว่า <B>นางกัณหา</B> เมื่อ
<span class="LineNumber"> 014 </span>นางเจริญวัยแล้ว  พระมารดาจึงบอกว่า พระราชบิดาของเจ้า พระราชทานพรไว้
<span class="LineNumber"> 015 </span>แม่ได้ถือเป็นคำมั่นสัญญาไว้แล้ว   เจ้าจงเลือกตามความพอใจของเจ้าเถิด   นาง
<span class="LineNumber"> 016 </span>กัณหาทูลว่า   ทรัพย์สมบัติใด ๆ  ของหม่อมฉัน    ซึ่งจะไม่มีนั้นหามิได้  ขอ
<span class="LineNumber"> 017 </span>อนุญาตให้หม่อมฉันเลือกสามีได้ตามความชอบใจเถิด    ที่นางหมดความอาย
<span class="LineNumber"> 018 </span>ความกลัวทูลพระราชมารดาได้ดังนั้น      ก็เพราะกิเลสแรงกล้า     พระมารดาจึง
<span class="LineNumber"> 019 </span>นำความกราบทูลต่อพระเจ้าพรหมทัต  ๆ  ตรัสรับว่าดีแล้ว    จึงป่าวร้องบุรุษ
<span class="LineNumber"> 020 </span>มาแล้ว   ให้ธิดาเลือกตามความชอบใจ   พวกบุรุษทั้งหลายก็พากันประดับประดา
<span class="LineNumber"> 021 </span>ด้วยเครื่องอลังการมาประชุมพร้อมหน้ากันที่หน้าพระลาน    นางกัณหาถือผอบ
<span class="LineNumber"> 022 </span>ดอกไม้ยืนอยู่ที่ช่องพระแกลอันสูงแลดูบุรุษเหล่านั้นก็มิได้ชอบใจสักคนหนึ่ง.
