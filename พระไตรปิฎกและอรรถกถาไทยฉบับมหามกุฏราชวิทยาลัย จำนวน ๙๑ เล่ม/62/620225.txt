<span class="LineNumber"> 001 </span>ที่พระโพธิสัตว์เจ้าซ่อนอยู่นั้น     ทรงใคร่จะเก็บ    จึงทรงเอื้อมพระหัตถ์ออกไป.  
<span class="LineNumber"> 002 </span>ลำดับนั้น     พระราชา   จึงทรงเปิดใบบัวออกแล้ว  เข้าคว้าพระนางด้วยพระหัตถ์
<span class="LineNumber"> 003 </span>พลางร้องว่า    เราคือพระเจ้ากุสราช.    พระนางพอได้ทอดพระเนตรเห็นพระ-
<span class="LineNumber"> 004 </span>พักตร์ของพระโพธิสัตว์เจ้านั้นแล้ว     ทรงร้องขึ้นด้วยสำคัญว่า     ยักษ์จับเรา
<span class="LineNumber"> 005 </span>แล้วทรงถึงวิสัญญีภาพ    สิ้นพระสติสมฤดีอยู่     ในที่ตรงนั้นเอง.    ลำดับนั้น
<span class="LineNumber"> 006 </span>พระราชา   จึงทรงปล่อยพระหัตถ์ละจากพระนาง.   ครั้นพอพระนาง   ทรงรู้สึก
<span class="LineNumber"> 007 </span>พระองค์ได้แล้ว  จึงทรงดำริว่า  ได้ยินว่า  พระเจ้ากุสราช  ทรงจับมือเรา   ก็เรา
<span class="LineNumber"> 008 </span>ถูกพระเจ้ากุสราชนี้    ขว้างด้วยก้อนคูถช้างที่โรงช้าง  แล้วขว้างด้วยก้อนคูถม้าที่ 
<span class="LineNumber"> 009 </span>โรงม้า   ก็พระเจ้ากุสราชนี้แล    ประทับนั่งบนอาสน์หลังช้างทรงเกี้ยวเรา    เรา
<span class="LineNumber"> 010 </span>ไม่มีความต้องการพระภัสดาผู้มีพักตร์อันน่าเกลียดถึงขนาดนี้     เราจักทิ้งพระ-
<span class="LineNumber"> 011 </span>ภัสดานี้เสีย  เมื่อยังมีชีวิตอยู่  ก็จักได้สามีคนอื่น  ดังนี้แล้ว   จึงให้คนเรียกพวก
<span class="LineNumber"> 012 </span>อำมาตย์ที่ตามเสด็จมากับพระนางแล้ว    ตรัสว่า  พวกท่านจงทำการตระเตรียม
<span class="LineNumber"> 013 </span>ยานพาหนะให้เรา   เราจักไปในวันนี้แหละ.   พวกอำมาตย์เหล่านั้นจึงกราบทูล
<span class="LineNumber"> 014 </span>แด่พระราชาให้ทรงทราบ.   พระราชาจึงทรงพระดำริว่า   ถ้าพระนางไม่ได้เพื่อ
<span class="LineNumber"> 015 </span>จะกลับไป   ดวงหทัยของพระนางคงจักแตกเป็นแน่    ขอให้พระนางกลับไปก่อน
<span class="LineNumber"> 016 </span>เถิด    เราจักนำพระนางกลับมาด้วยกำลังของตนเองอีกครั้ง    พอทรงดำริแล้ว
<span class="LineNumber"> 017 </span>ต่อนั้นมาจึงทรงอนุญาตให้พระนางประภาวดีนั้นเสด็จกลับไป.     พระนางเสด็จ
<span class="LineNumber"> 018 </span>กลับไปยังเมืองของพระราชบิดาตามเดิม.   แม้พระมหาสัตว์เจ้า   ก็เสด็จออกจาก
<span class="LineNumber"> 019 </span>พระราชอุทยานเข้าไปสู่พระนคร  เสด็จขึ้นสู่พระปราสาทอันประดับแล้ว.  จริงอยู่
<span class="LineNumber"> 020 </span>พระนางมิได้ทรงมีความยินดีพระโพธิสัตว์เจ้า  ด้วยอำนาจการที่ได้ทรงตั้งความ
<span class="LineNumber"> 021 </span>ปรารถนาไว้ในปางก่อน.    แม้พระโพธิสัตว์เจ้านั้น      ที่มีพระรูปกายไม่งดงาม
<span class="LineNumber"> 022 </span>ก็ด้วยอำนาจบุรพกรรมขอพระองค์เอง.
