<span class="LineNumber"> 001 </span>           <B>ผมจักไปในสถานที่ที่ผมได้รสเช่นนี้    ผมเป็นลุกที่  
<span class="LineNumber"> 002 </span>           คุณพ่อไม่อยากจะเห็นหน้า   ผมจักออกจากบ้านไป
<span class="LineNumber"> 003 </span>           จักไม่อยู่ในสำนักของคุณพ่อ.</B>
<span class="LineNumber"> 004 </span>           คำว่า  <B>รส</B>  ในคาถานั้น  อธิบายว่า  รสทั้ง  ๗  อย่างบรรดามี  กล่าวคือ
<span class="LineNumber"> 005 </span>รสเค็ม  รสเปรี้ยว   รสขม  รสเผ็ด  รสขื่น  รสหวาน  รสฝาดนั้น    ขึ้นชื่อว่า
<span class="LineNumber"> 006 </span>น้ำเมานี้    จัดว่าเป็นรสอันหนึ่ง.    คำว่า   <B>ผม</B>   หมายถึงตัวผมผู้เดียวเท่านั้น.
<span class="LineNumber"> 007 </span>คำว่า  <B>จักออก</B>  คือ  จักออกไปจากบ้าน.
<span class="LineNumber"> 008 </span>           ครั้นกล่าวอย่างนี้แล้ว    มาณพจึงกล่าวต่อไปว่า    ผมจักไม่งดจากการ
<span class="LineNumber"> 009 </span>ดื่มสุรา     คุณพ่อจะกระทำอย่างใดก็จงกระทำตามความพอใจของคุณพ่อเถิด
<span class="LineNumber"> 010 </span>พราหมณ์กล่าวว่า   เมื่อเจ้าทิ้งข้าได้  แม้ข้าก็จักทิ้งเจ้าได้เหมือนกันแหละ  แล้ว
<span class="LineNumber"> 011 </span>กล่าวคาถาว่า
<span class="LineNumber"> 012 </span>                 <B>พ่อมาณพเอ๋ย      ข้าจักได้บุตรที่เป็นทายาทแม้
<span class="LineNumber"> 013 </span>           เหล่าอื่นอีกอย่างเป็นแน่  แน่ะเจ้าคนชาติชั่ว  จงพินาศ
<span class="LineNumber"> 014 </span>           เจ้าจงไปในสถานที่ที่ข้าไม่ได้ยินชื่อของเจ้า.</B>
<span class="LineNumber"> 015 </span>           คำว่า   <B>เจ้าจงไป</B>   ในคาถานั้น     มีอธิบายว่า    เจ้าจะไปอยู่ในที่ใด
<span class="LineNumber"> 016 </span>เราไม่ได้ยินว่า  เจ้าไปอยู่  ณ  ที่โน้น   เจ้าจงไป  ณ  ที่นั้น.
<span class="LineNumber"> 017 </span>           ลำดับนั้น   พราหมณ์ผู้บิดาจึงนำตัวมาณพนั้นไปยังศาล  กระทำไม่ให้
<span class="LineNumber"> 018 </span>เป็นลูกกัน   ไล่ออกไป.  มาณพนั้น    ครั้นต่อมาก็กลายเป็นคนกำพร้า  หาที่พึ่ง
<span class="LineNumber"> 019 </span>มิได้    นุ่งผ้าขี้ริ้ว    ถือกระเบื้องเที่ยวขอทาน     อาศัยฝาเรือนแห่งใดแห่งหนึ่ง
<span class="LineNumber"> 020 </span>ตายแล้ว.  กาฬหัตถีเสนาบดีนำเอาเหตุนี้มาแสดงแก่พระราชาแล้ว   กราบทูลว่า
<span class="LineNumber"> 021 </span>ข้าแต่มหาราชเจ้า      ถ้าพระองค์ไม่ทรงการทำตามถ้อยคำของพวกข้าพระองค์
<span class="LineNumber"> 022 </span>พวกชาวเมืองก็จะกระทำการเนรเทศพระองค์เสียเป็นแน่   แล้วกล่าวคาถาว่า
