<span class="LineNumber"> 001 </span>           พระเทวีนั้น     รับสั่งให้เรียกพวกอำมาตย์มาแล้ว  ตรัสว่า ท่านทั้งหลาย
<span class="LineNumber"> 002 </span>พระโอรสของเรามีบุญมาก    เป็นพระโอรสที่ท้าวสักกะประทานให้    อยากได้
<span class="LineNumber"> 003 </span>นางกุมาริกาที่รูปสวยเหมือนรูปนี้   พวกท่านได้หญิงมีรูปร่างเห็นปานนี้  จงพามา
<span class="LineNumber"> 004 </span>จงตั้งรูปนี้ไว้บนยานอันปกปิดแล้ว    เที่ยวไปตลอดชมพูทวีปทั้งสิ้น   ถ้าได้พบ
<span class="LineNumber"> 005 </span>พระธิดาของพระราชาพระองค์ใด    มีรูปร่างงดงามเห็นปานรูปนี้ไซร้   ก็จงถวาย
<span class="LineNumber"> 006 </span>รูปทองนั้นแด่พระราชาพระองค์นั้นนั่นแล แล้วกราบทูลว่า  พระเจ้าโอกกากราช
<span class="LineNumber"> 007 </span>จักกระทำอาวาหวิวาหมงคลกับพระองค์      ทูลกำหนดนัดวันแล้ว       จงรีบ
<span class="LineNumber"> 008 </span>กลับมา.   อำมาตย์เหล่านั้น    รับพระราชเสาวนีย์แล้ว    นำรูปนั้นออกจากเมือง
<span class="LineNumber"> 009 </span>พร้อมด้วยบริวารเป็นอันมาก   เที่ยวเสาะแสวงหาไปถึงราชธานีใด   ก็สังเกตว่า
<span class="LineNumber"> 010 </span>ในสถานที่ที่มหาชนมาประชุมกัน     ในเวลาเย็นในราชธานีนั้น     ก็ตกแต่งรูป
<span class="LineNumber"> 011 </span>หญิงนั้นด้วยเครื่องประดับ    อันประกอบด้วยผ้าและดอกไม้    ยกขึ้นตั้งบนวอ
<span class="LineNumber"> 012 </span>ทองคำแล้ว    ตั้งไว้ที่ริมหนทางที่จะไปยังท่าน้ำ   ส่วนพวกตนต่างพากันหลบไป
<span class="LineNumber"> 013 </span>ยืนอยู่ที่ส่วนข้างหนึ่ง    เพื่อคอยสดับฟังถ้อยคำของมหาชนผู้มาแล้วและมาแล้ว
<span class="LineNumber"> 014 </span>ฝ่ายมหาชนครั้นมองดูรูปหญิงนั้น    ไม่เข้าใจว่าเป็นรูปทองคำ    จึงชวนกัน
<span class="LineNumber"> 015 </span>ชมเชยว่า    หญิงนี้แม้เป็นเพียงหญิงมนุษย์    ก็ยังสวยงามอย่างที่สุด    เปรียบ
<span class="LineNumber"> 016 </span>ประดุจนางเทพอัปสร   ทำไมจึงมายืนอยู่ในที่นี้   หรือว่ามาจากไหน  หญิงงาม
<span class="LineNumber"> 017 </span>เห็นปานนี้     ในเมืองของพวกเราไม่เคยมีเลย   ดังนี้แล้วก็พากันหลีกไป.   พวก
<span class="LineNumber"> 018 </span>อำมาตย์ได้ฟังถ้อยคำนั้นแล้ว     จึงปรึกษากันว่า    ถ้านางทาริกางามปานรูปนี้
<span class="LineNumber"> 019 </span>พึงมีในเมืองนี้ไซร้   ชนทั้งหลายพึงกล่าวว่า   นางคนนี้เหมือนกับพระราชธิดา
<span class="LineNumber"> 020 </span>องค์โน้น    นางคนนี้เหมือนธิดาของอำมาตย์คนโน้น    ในเมืองนี้คงไม่มีนางงาม
<span class="LineNumber"> 021 </span>คล้ายกับรูปนี้เป็นแน่แท้     จึงถือเอารูปหญิงนั้นไปยังเมืองอื่น ๆ    ต่อไปอีก.
<span class="LineNumber"> 022 </span>พวกอำมาตย์เหล่านั้นเที่ยวไปอย่างนี้     จนถึงเมืองสาคละ    ในแคว้นมัททะ
<span class="LineNumber"> 023 </span>โดยลำดับ.  <B>ก็พระเจ้ามัททราช   ในเมืองสาคละนี้</B>    มีพระธิดาอยู่  ๘  พระองค์
