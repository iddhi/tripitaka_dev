<span class="LineNumber"> 001 </span>ว่า   ขอเดชะ  ขอพระองค์จงมีรับสั่งให้จับปริพาชกนั้นเถิด  พระเจ้าข้า. พระราชา
<span class="LineNumber"> 002 </span>ตรัสว่า   เมื่อเรายังมองไม่เห็นความผิดอันยิ่งใหญ่   จักสั่งให้จับเขาได้อย่างไร.
<span class="LineNumber"> 003 </span>พวกอำมาตย์กราบทูลว่า  ถ้าอย่างนั้น  ขอพระองค์จงมีรับสั่งให้ลดการอุปัฏฐาก
<span class="LineNumber"> 004 </span>ที่เคยทำตามปกติแก่ปริพาชกนั้นลงเสียบ้าง  ปริพาชกเป็นบัณฑิต   พอเห็นการ
<span class="LineNumber"> 005 </span>บำรุงนั้นค่อย ๆ ลดลง   คงจักไม่ยอมบอกใคร ๆ   แล้วแอบหนีไปเอง.
<span class="LineNumber"> 006 </span>           พระราชาตรัสว่า  ดีละ  แล้วตรัสสั่งให้ลดการบำรุงพระมหาสัตว์นั้นลง
<span class="LineNumber"> 007 </span>โดยลำดับ.  ในวันแรก  เจ้าหน้าที่จัด ให้พระมหาสัตว์นั้นนั่งบนบัลลังก์เปล่าเป็น
<span class="LineNumber"> 008 </span>ลำดับแรก.   ท่านพอเห็นบัลลังก์เปล่าก็รู้ว่า   พระราชาเสื่อมศรัทธาเราเสียแล้ว
<span class="LineNumber"> 009 </span>ครั้นกลับไปยังอุทยานแล้ว  แม้เป็นผู้มีความต้องการจะหลีกไปเสีย   ในวันนั้น
<span class="LineNumber"> 010 </span>ทีเดียว  แต่ก็  (หักใจ)  ไม่หลีกไปด้วยคิดว่า   เราจักรู้ให้ถ่องแท้เสียก่อนแล้ว
<span class="LineNumber"> 011 </span>จึงจักหลีกไป.    ครั้น  ในวันรุ่งขึ้น    เมื่อพระมหาสัตว์นั้นนั่งบนบัลลังก์เปล่า
<span class="LineNumber"> 012 </span>เจ้าหน้าที่ได้ถือเอาภัตตาหารธรรมดาและสิ่งอื่นมาแล้ว      ได้ถวายภัตตาหารที่
<span class="LineNumber"> 013 </span>คลุกปนกัน .   ในวันที่ ๓  เจ้าหน้าที่ไม่ยอมให้เข้าไปสู่ห้องใหญ่   ให้พักอยู่ตรง
<span class="LineNumber"> 014 </span>เชิงบันไดเท่านั้นแล้ว   ได้ถวายภัตตาหารที่คลุกปนกัน.  พระมหาสัตว์นั้น   ถือ
<span class="LineNumber"> 015 </span>เอาภัตตาหารนั้นไปยังอุทยานแล้ว    ได้กระทำภัตกิจ.    ในวันที่  ๔  เจ้าหน้าที่
<span class="LineNumber"> 016 </span>ให้ยืนอยู่ที่ปราสาทชั้นล่างแล้ว    ได้ถวายภัตที่หุงด้วยปลายข้าว.    พระมหาสัตว์
<span class="LineNumber"> 017 </span>นั้นรับภัตแม้นั้น   กลับไปยังอุทยาน    ได้กระทำภัตกิจแล้ว.    พระราชาตรัส
<span class="LineNumber"> 018 </span>ถามพวกอำมาตย์ว่า      มหาโพธิปริพาชก      แม้เมื่อสักการะเสื่อมสิ้นลงแล้ว
<span class="LineNumber"> 019 </span>ก็ยังไม่ยอมหลีกไป     พวกเราจะทำอย่างไรกันดี.      พวกอำมาตย์กราบทูลแนะ
<span class="LineNumber"> 020 </span>อุบายว่า     ข้าแต่สมมุติเทพ    เธอประพฤติเพื่อต้องการภัตก็หามิได้    แต่เธอ
<span class="LineNumber"> 021 </span>ประพฤติเพื่อต้องการเศวตฉัตร     หากเธอประพฤติเพื่อต้องการภัตจริง    เธอ
<span class="LineNumber"> 022 </span>ก็พึงหนีไปเสียแต่ในวันแรกนั่นแล.    พระราชาตรัสถามว่า    บัดนี้    เราจะทำ
