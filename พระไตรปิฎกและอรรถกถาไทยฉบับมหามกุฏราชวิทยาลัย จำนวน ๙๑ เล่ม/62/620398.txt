<span class="LineNumber"> 001 </span>ในครั้งที่สอง  เนื้อซึ่งมีสีประดุจผ้ากัมพลก็ขาดไป.   ในครั้งที่สาม   เส้นเอ็นก็ได้
<span class="LineNumber"> 002 </span>ขาดไปจนจรดกระดูก.  พระโพธิสัตว์ดำริว่า  ในครั้งที่สี่เท้าคงขาดแน่.   ธรรมดา
<span class="LineNumber"> 003 </span>ว่าพระราชาเป็นผู้มีอวัยวะอันเลวทราม   ไม่เหมาะสมเลย     จึงมิได้กระทำความ
<span class="LineNumber"> 004 </span>พยายามอีกต่อไป.     ทุกขเวทนาได้แผ่ซ่านไปอย่างแรงกล้า     พระโพธิสัตว์จึง
<span class="LineNumber"> 005 </span>ดำริว่า   ถ้าเราร้องแสดงอาการว่าติดบ่วง    พวกญาติของเราก็จักตกใจไม่ทันได้
<span class="LineNumber"> 006 </span>กินอาหาร   บินหนีไปทั้งที่ตนกำลังหิวจัดอยู่ทีเดียว   ก็จักตกลงไปในท่ามกลาง
<span class="LineNumber"> 007 </span>มหาสมุทร    พระองค์จึงทรงอดกลั้นต่อทุกขเวทนา    แม้ตกอยู่ในอำนาจบ่วงก็
<span class="LineNumber"> 008 </span>ทำทีเป็นเหมือนจิกกินข้าวสาลีอยู่   ในเวลาที่หงส์เหล่านั้นกินอาหารอิ่มหนำแล้ว
<span class="LineNumber"> 009 </span>เล่นหงสกีฬาอยู่   จึงร้องขึ้นด้วยเสียงอันดังว่าติดบ่วง.   หงส์ทั้งหลายได้ยินเสียง
<span class="LineNumber"> 010 </span>นั้น   ต่างก็กลัวตายเป็นกำลัง    จึงมุ่งหน้าตรงไปยังเขาจิตตคกูฏเป็นพวก ๆ   บิน
<span class="LineNumber"> 011 </span>หนีไปโดยนัยก่อนนั่นแล.
<span class="LineNumber"> 012 </span>           สุมุขหงส์ที่เป็นเสนาบดีคิดว่า     ภัยนี้บังเกิดขึ้นแก่มหาราชบ้างหรือไม่
<span class="LineNumber"> 013 </span>หนอ   เราจักทราบเหตุนั้น    จึงรีบบินไปค้นหาในระหว่างแห่งหมู่หงส์ที่บินไป
<span class="LineNumber"> 014 </span>ข้างหน้า   โดยนัยดังกล่าวแล้วแต่หนหลังทีเดียว    มิได้เห็นพระมหาสัตว์ในหมู่
<span class="LineNumber"> 015 </span>แม้ทั้งสามหมู่      คิดว่า     ภัยนี้บังเกิดขึ้นแก่มหาราชของเรานี้เป็นแน่แท้ทีเดียว
<span class="LineNumber"> 016 </span>จึงหวนกลับมาก็ได้เห็นพระมหาสัตว์บ่วง     มีร่างกายเปื้อนโลหิตเร่าร้อนอยู่
<span class="LineNumber"> 017 </span>ด้วยความทุกข์จับอยู่บนหลังเปือกตมจึงกล่าวว่า    ข้าแต่มหาราช   พระองค์อย่า
<span class="LineNumber"> 018 </span>กลัวเลย   ข้าพระองค์จะสละชีวิตของข้าพระองค์ให้นายพรานปล่อยพระองค์เสีย
<span class="LineNumber"> 019 </span>ร่อนลงมาปลอบประโลมพระมหาสัตว์    จับอยู่บนหลังเปือกตม.  ลำดับนั้น   พระ-
<span class="LineNumber"> 020 </span>มหาสัตว์ดำริว่า    เมื่อหงส์เก้าหมื่นหกพันทิ้งเราหนีไป    สุมุขหงส์นี้กลับมาแต่
<span class="LineNumber"> 021 </span>ตัวเดียว  เธอจักทิ้งเราหนีไปในเวลาที่บุตรนายพรานมาแล้วหรือไม่หนอ   เป็น
<span class="LineNumber"> 022 </span>สัตว์มีกายเปื้อนด้วยโลหิตห้อยอยู่ที่ปลายบ่วงทีเดียว  ได้กล่าวคาถา ๓  คาถาด้วย
<span class="LineNumber"> 023 </span>สามารถจะทดลองใจว่า
