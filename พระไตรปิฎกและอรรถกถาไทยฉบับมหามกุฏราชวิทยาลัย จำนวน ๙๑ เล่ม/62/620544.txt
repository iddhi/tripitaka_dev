<span class="LineNumber"> 001 </span>พระศาสดาจึงตรัสแก่พวกภิกษุเหล่านั้นว่า    ดูก่อนภิกษุทั้งหลาย     ถ้าเช่นนั้น  
<span class="LineNumber"> 002 </span>เธอทั้งหลายจงตั้งใจฟังถ้อยคำของเราเถิด    แล้วทรงดำรงพระสติ    เมื่อจะทรง
<span class="LineNumber"> 003 </span>นำอดีตนิทานมาแสดง  จึงมีพระพุทธกีฎาว่า
<span class="LineNumber"> 004 </span>           เล่ากันมาอย่างนี้   ได้ยินมาอย่างนี้ว่า   ดูก่อนท่านผู้เจริญ   ได้ยินว่า   ที่
<span class="LineNumber"> 005 </span>ภูเขาหิมพานต์อันทรงไว้ซึ่งแผ่นดินมีโอสถทุกชนิด   ดารดาษไปด้วยดอกไม้และ
<span class="LineNumber"> 006 </span>ของหอมทุกชนิด   เป็นที่สัญจรเที่ยวไปแห่งช้าง   โค  กระบือ  กวาง  เนื้อทราย
<span class="LineNumber"> 007 </span>จามรี   กวาง   แรด   ละมาด   ราชสีห์   เสือโคร่ง   เสือเหลือง   หมี   หมาไน
<span class="LineNumber"> 008 </span>เสือดาว   นาก  ชะมด  แมว  กระต่าย   วัวกระทิง   เป็นที่อาศัยอยู่แห่งช้างใหญ่
<span class="LineNumber"> 009 </span>และช้างตระกูลอันประเสริฐเกลื่อนกล่นอยู่ทั่วปริมณฑลอันราบเรียบมี   ค่าง  ลิง
<span class="LineNumber"> 010 </span>อีเห็น ละมั่ง เนื้อลาย  เนื้อสมัน  เนื้อกระ  หน้าม้า   กินนร  ยักษ์รากษสอาศัยอยู่
<span class="LineNumber"> 011 </span>มากมายดารดาษไปด้วยหมู่ไม้เป็นอเนก   ทรงไว้  ซึ่งดอกตูมและก้านมีดอกอัน
<span class="LineNumber"> 012 </span>แย้มบานตลอดปลาย  มีฝูงนกออก  นกโพระดก  นกหัสดีลิงค์ นกยูง  นกพิราบ
<span class="LineNumber"> 013 </span>นกพริก   นกกระจาบ  นกยาง  นกแขก  นกการเวก   ส่งเสียงร้องก้องระงมไพร
<span class="LineNumber"> 014 </span>มาตรว่าฝูงละร้อย ๆ เป็นภูมิประเทศที่ประดับด้วยแร่ธาตุหลายร้อยชนิดเป็นต้น
<span class="LineNumber"> 015 </span>ว่า  อัญชัน   มโนศิลา  หรดาล   มหาหิงค์  ทอง  เงิน  ทองคำ   เป็นป่าชัฏอัน
<span class="LineNumber"> 016 </span>น่ารื่นรมย์เห็นปานนี้    มีนกดุเหว่าตัวหนึ่งชื่อกุณาละ    มีตัวปีกและขนงดงาม
<span class="LineNumber"> 017 </span>ยิ่งนักอาศัยอยู่  และนกดุเหว่าชื่อกุณาละนั้น   มีนางนกดุเหว่าเป็นบริวาร  สำหรับ
<span class="LineNumber"> 018 </span>บำเรอถึง   ๓,๕๐๐  ตัว    นางนก  ๒  ตัวเอาปากคาบท่อนไม้ให้นกกุณาละนั้น
<span class="LineNumber"> 019 </span>จับตรงกลางพาบินไป ด้วยประสงค์ว่า  นกกุณาละนั้นอย่าได้มีความเหน็ดเหนื่อย
<span class="LineNumber"> 020 </span>ในหนทางไกลเลย  เหล่านางนกดุเหว่า  ๕๐๐  ตัวบินไปเบื้องต่ำ  ด้วยประสงค์ว่า
