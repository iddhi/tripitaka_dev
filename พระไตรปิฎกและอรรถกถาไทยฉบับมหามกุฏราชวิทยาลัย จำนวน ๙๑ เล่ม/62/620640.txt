<span class="LineNumber"> 001 </span>เราผู้ได้บรรลุปรมาภิสมโพธิญาณ   ทรมานพระองคุลิมาลได้ในบัดนั้น    ไม่น่า  
<span class="LineNumber"> 002 </span>อัศจรรย์เลย   เมื่อครั้งเรายังบำเพ็ญบุรพจริยาแม้ตั้งอยู่ในประเทศญาณก็ทรมาน
<span class="LineNumber"> 003 </span>พระองคุลิมาลนี้ได้    ตรัสดังนี้แล้วทรงดุษณีภาพ    เมื่อภิกษุเหล่านั้นกราบทูล
<span class="LineNumber"> 004 </span>อาราธนา   จึงทรงนำอดีตนิทานมาแสดงดังต่อไปนี้
<span class="LineNumber"> 005 </span>           ในอดีตกาล   พระราชาทรงพระนามว่า <B>โกรัพยะ</B>  เสวยราชสมบัติโดย
<span class="LineNumber"> 006 </span>ธรรม  <B>ในพระนครอินทปัต</B>  แคว้นกุรุ  ในกาลนั้น   พระโพธิสัตว์ของเราทั้ง
<span class="LineNumber"> 007 </span>หลายเสด็จอุบัติในพระครรภ์ ของพระอัครมเหสีแห่งพระเจ้าโกรัพยะนั้น  ก็เพราะ
<span class="LineNumber"> 008 </span>พระราชกุมารนั้นมีพระพักตร์ดังดวงจันทร์   และมีนิสัยชอบในการศึกษา   ชน
<span class="LineNumber"> 009 </span>ทั้งหลายจึงพากันเรียกเธอว่า  <B>สุตโสม</B>  พระราชาทรงเห็นพระกุมารนั้นเจริญวัย
<span class="LineNumber"> 010 </span>แล้ว   จึงพระราชทานทองลิ่มชนิดเนื้อดี    ราคาพันหนึ่ง  ส่งไปยังเมืองตักกศิลา
<span class="LineNumber"> 011 </span>เพื่อให้ศึกษาศิลปศาสตร์   ในสำนักอาจารย์ทิศาปาโมกข์   สุตโสมรับทรัพย์อัน
<span class="LineNumber"> 012 </span>เป็นส่วนของอาจารย์  แล้วออกเดินทางไป  แม้<B>พรหมทัตกุมาร</B> พระโอรสของ
<span class="LineNumber"> 013 </span><B>พระเจ้ากาสิกราชในพระนครพาราณสี</B>  พระบิดาก็รับสั่งอย่างเดียวกันแล้ว
<span class="LineNumber"> 014 </span>ส่งไปจึงเดินไปยังหนทางนั้น.  ลำดับนั้น  สุตโสมกุมารเดินทางไปถึงแล้ว  จึงนั่ง
<span class="LineNumber"> 015 </span>พักที่แผ่นกระดานในศาลาใกล้ประตูเมือง แม้พรหมทัตกุมารไปถึงแล้ว  ก็นั่งบน
<span class="LineNumber"> 016 </span>แผ่นกระดานแผ่นเดียวกัน    กับสุตโสมกุมารนั้น.  ลำดับนั้น  สุตโสม  จึงกระทำ
<span class="LineNumber"> 017 </span>ปฏิสันถารแล้ว  ถามพรหมทัตกุมารนั้นว่า  ดูก่อนสหาย  ท่านเดินทางมาเหน็ด- 
<span class="LineNumber"> 018 </span>เหนื่อย  ท่านมาจากไหน.  พรหมทัตกุมารตอบว่า ข้าพเจ้ามาจากเมืองพาราณสี.
<span class="LineNumber"> 019 </span>ท่านเป็นบุตรของใคร.  ข้าพเจ้าเป็นโอรสของพระเจ้ากาสี.  ท่านชื่อไร. ข้าพเจ้า
<span class="LineNumber"> 020 </span>ชื่อพรหมทัตกุมาร.  ท่านมาที่นี่ด้วยเหตุไร.  พรหมทัตกุมารตอบว่า  ข้าพเจ้ามา
<span class="LineNumber"> 021 </span>เพื่อเรียนศิลปศาสตร์ แล้วถามสุตโสมกุมารโดยนัยนั้นเหมือนกันว่า  แม้ตัวท่าน
<span class="LineNumber"> 022 </span>ก็เดินทางเหน็ดเหนื่อยมา  ท่านมาจากไหน.  แม้สุตโสมก็บอกแก่พรหมทัตกุมาร
