<span class="LineNumber"> 001 </span>ดูก่อนสหายโปริสาท  ท่านอย่าตัดอย่างนั้นเลย  คราวนี้เราทั้งสองจะจับพระราชา
<span class="LineNumber"> 002 </span>องค์หนึ่งไว้ให้มั่น  ทำเธอไว้  ณ  เบื้องอกแล้วจึงตัดเชือกที่ผูก  เมื่อเจ้าโปริสาท
<span class="LineNumber"> 003 </span>ตัดเชือกด้วยพระขรรค์    พระมหาสัตว์รับพระราชานั้นให้นอน  ณ  พระอุระ
<span class="LineNumber"> 004 </span>เพราะพระองค์ทรงสมบูรณ์ด้วยพระกำลัง     ประคองให้นอนลง  ณ  ภาคพื้น
<span class="LineNumber"> 005 </span>ด้วยพระหฤทัย    ประกอบไปด้วยเมตตา    คล้ายกับประคองบุตรที่เกิดแต่อก
<span class="LineNumber"> 006 </span>ฉะนั้น     ทรงประคองพระราชาเหล่านั้น  ทุกพระองค์    ให้นอนลงบนภาคพื้น
<span class="LineNumber"> 007 </span>อย่างนี้แล้ว   ทรงชะแผล   ค่อย ๆ  ดึงเชือกออก   ดุจดึงด้ายเส้นน้อยออกจากหู
<span class="LineNumber"> 008 </span>ของเด็ก    ฉะนั้น     ล้างหนองและเลือดแล้ว     ทำแผลให้จนสะอาด      ตรัสว่า
<span class="LineNumber"> 009 </span>ดูก่อนสหายโปริสาท   ท่านจงฝนเปลือกไม้นี้ที่หินแล้วนำเอามา   ครั้นให้นำมา
<span class="LineNumber"> 010 </span>แล้ว   จึงทรงตั้งสัตย์อธิษฐาน   ทาที่ฝ่าพระหัตถ์ของกษัตริย์เหล่านั้น   แผลนั้น 
<span class="LineNumber"> 011 </span>หายในขณะนั้นทันที    เจ้าโปริสาทเอาข้าวสารมาต้มเป็นน้ำใส ๆ   แม้กษัตริย์
<span class="LineNumber"> 012 </span>ทั้งสองนั้น   ได้ให้กษัตริย์ ๑๐๑ พระองค์ได้ดื่มน้ำข้าวต้มแล้ว.
<span class="LineNumber"> 013 </span>           เมื่อพระโพธิสัตว์     และเจ้าโปริสาทให้กษัตริย์เหล่านั้นอิ่มหนำทั่วทุก
<span class="LineNumber"> 014 </span>พระองค์  ดังนี้แล้ว   ก็พอพระอาทิตย์อัสดงคต    แม้วันรุ่งขึ้นก็ให้ดื่มอย่างนั้น
<span class="LineNumber"> 015 </span>ทั้งในเวลาเช้าเวลาเที่ยงและเวลาเย็น   วันที่  ๓  ให้ดื่มยาคูมีเมล็ดปฏิบัติอย่างนี้
<span class="LineNumber"> 016 </span>จนกษัตริย์เหล่านั้นหาโรคมิได้    ครั้งนั้น   พระมหากษัตริย์ตรัสถามกษัตริย์
<span class="LineNumber"> 017 </span>เหล่านั้นว่า  พวกท่านอาจจะกลับไปได้หรือยัง  เมื่อกษัตริย์เหล่านั้นกราบทูลว่า
<span class="LineNumber"> 018 </span>ไปได้.   ตรัสว่า  ดูก่อนสหายโปริสาท  เชิญเสด็จเถิด   เราทั้งหลายจงกลับไปยัง
<span class="LineNumber"> 019 </span>แคว้นของตนเถิด.    เจ้าโปริสาทได้สดับดังนั้น     ก็ร้องไห้ฟุบอยู่แทบบาทยุคล
<span class="LineNumber"> 020 </span>ของพระมหาสัตว์ทูลว่า พระสหายจงพาพระราชาทั้งหลายเสด็จไปเถิด หม่อมฉัน
<span class="LineNumber"> 021 </span>จะกินรากไม้ผลไม้อยู่ในป่านี้.   พระมหาสัตว์ตรัสว่า   สหายจักทำอะไรในป่านี้
<span class="LineNumber"> 022 </span>แคว้นของพระองค์น่ารื่นรมย์  จงเสด็จไปเสวยราชสมบัติ  ณ พระนครพาราณสี
