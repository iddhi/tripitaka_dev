<span class="LineNumber"> 001 </span>           คำว่า  <B>กลับมา</B>  ในคาถานั้น    หมายถึงว่า  ข้าพเจ้าจะย้อนกลับมาอีก.  
<span class="LineNumber"> 002 </span>           ลำดับนั้น    เจ้าโปริสาทจึงทูลเจ้าสุตโสมว่า  ข้าแต่มหาราชเจ้า  พระองค์
<span class="LineNumber"> 003 </span>ทรงกระทำการสาบานที่พวกกษัตริย์ไม่ควรทำแล้ว    จงทรงระลึกถึงพระดำรัสที่
<span class="LineNumber"> 004 </span>ได้ทรงปฏิญาณนั้นไว้    ครั้นพระมหาสัตว์ตรัสให้เธอด้วยพระดำรัสว่า    ดูก่อน
<span class="LineNumber"> 005 </span>สหายโปริสาท   ท่านรู้จักข้าพเจ้าตั้งแต่เวลายังเยาว์  คำเท็จข้าพเจ้าไม่เคยพูดเลย
<span class="LineNumber"> 006 </span>แม้แต่การล้อเลียน  ข้าพเจ้าจักพูดเท็จได้หรือ บัดนี้ข้าพเจ้าดำรงอยู่ในราชสมบัติ 
<span class="LineNumber"> 007 </span>แล้ว   รู้จักถูกและผิด   จักพูดเท็จได้หรือ   ท่านจงเชื่อข้าพเจ้าเถิด    ข้าพเจ้าจัก
<span class="LineNumber"> 008 </span>กลับมาให้ทันพลีกรรมของท่านในวันพรุ่งนี้     เจ้าโปริสาทจึงกล่าวว่า    ข้าแต่
<span class="LineNumber"> 009 </span>มหาราช  ถ้าเช่นนั้น    ขอเชิญพระองค์เสด็จเถิด   เมื่อพระองค์ไม่เสด็จมา   จัก
<span class="LineNumber"> 010 </span>ไม่เป็นพลีกรรมเพราะเทวดาเว้น พระองค์จักไม่รับ  ขอพระองค์อย่าทำอันตราย
<span class="LineNumber"> 011 </span>แก่พลีกรรมของข้าพเจ้า  แล้วส่งพระมหาสัตว์ไป พระมหาสัตว์เป็นดุจพระจันทร์
<span class="LineNumber"> 012 </span>พ้นแล้วจากปากแห่งราหู      พระองค์มีกำลังดุจพญาช้างสมบูรณ์ด้วยเรี่ยวแรงได้
<span class="LineNumber"> 013 </span>เสด็จถึงพระนครโดยฉับพลัน.
<span class="LineNumber"> 014 </span>           ลำดับนั้น      แม้เสนาของพระเจ้าสุตโสมนั้น    ก็ยังตั้งขบวนอยู่นอก
<span class="LineNumber"> 015 </span>พระนคร    เพราะดำริว่า    พระเจ้าสุตโสมมหาราชเจ้า     พระองค์เป็นบัณฑิต 
<span class="LineNumber"> 016 </span>ทรงแสดงธรรมไพเราะ     เมื่อได้ตรัสกถาเรื่องหนึ่งหรือสองเรื่อง    จักทรมาน
<span class="LineNumber"> 017 </span>เจ้าโปริสาทได้แล้วกลับมา  ดุจพญาช้างซับมันตัวประเสริฐพ้นแล้วจากปากแห่ง
<span class="LineNumber"> 018 </span>สีหะฉะนั้น     และเกรงชาวพระนครจะติได้ว่าให้พระราชาแก่เจ้าโปริสาทแล้ว
<span class="LineNumber"> 019 </span>มาเสีย  ครั้นเห็นพระโพธิสัตว์เสด็จมาแต่ไกล   จึงพากันลุกขึ้นต้อนรับ    ถวาย
<span class="LineNumber"> 020 </span>คำนับแล้วกราบทูลปฏิสันถารว่า   พระมหาราชเจ้า  ถูกเจ้าโปริสาททำให้ลำบาก
<span class="LineNumber"> 021 </span>อย่างไรบ้าง   เมื่อตรัสตอบว่า  เจ้าโปริสาทได้ทำกิจที่มารดาบิดาทำได้ยากแก่เรา
