<span class="LineNumber"> 001 </span>(หงส์เต้นระบำ)    ก็จงกระทำข้าพเจ้าผู้เดียว   ถ้าท่านประสงค์จะให้บังเกิดทรัพย์
<span class="LineNumber"> 002 </span>ก็จงเอาพญาหงส์นั้นขายทั้งเป็น ๆ กระทำทรัพย์ให้บังเกิดขึ้น     ขอท่านอย่าได้
<span class="LineNumber"> 003 </span>ฆ่าพญาหงส์ตัวประกอบด้วยคุณมีญาณเป็นต้นนี้เสียเลย      เพราะถ้าท่านจักฆ่า
<span class="LineNumber"> 004 </span>พญาหงส์นั้น    ท่านจักไม่พ้นจากอบายมีนรกเป็นต้น      สุมุขหงส์กล่าวคุกคาม
<span class="LineNumber"> 005 </span>นายพรานนั้นด้วยภัยในอบายมีนรกเป็นต้น    ให้เชื่อถือถ้อยคำอันไพเราะของตน
<span class="LineNumber"> 006 </span>แล้วกลับไปยังสำนักของพระโพธิสัตว์อีก    ปลอบประโลมพระองค์ให้เบาใจแล้ว
<span class="LineNumber"> 007 </span>ยืนอยู่  นายเนสาทสดับคำของสุมุขหงส์นั้น   จึงคิดว่า  หงส์นี้แม้เป็นสัตว์ดิรัจฉาน
<span class="LineNumber"> 008 </span>ยังกระทำมิตรธรรมเห็นปานนี้    อันไม่น่าจะกระทำกับมนุษย์เลย   แท้จริง   แม้
<span class="LineNumber"> 009 </span>พวกมนุษย์ด้วยกัน    ก็ยังไม่อาจจะกระทำมิตรธรรมได้อย่างนี้  ดูช่างน่าอัศจรรย์
<span class="LineNumber"> 010 </span>พญาหงส์นี้เป็นสัตว์ถึงพร้อมด้วยปัญญา กล่าววาจาไพเราะชื่อว่าเป็นผู้แสดงธรรม
<span class="LineNumber"> 011 </span>ย่อมกระทำสรีระทั้งสิ้นของเราให้เต็มไปด้วยปีติและโสมนัส   เขามีโลมชาติชูชัน
<span class="LineNumber"> 012 </span>ทิ้งท่อนไม้ตั้งอัญชลีไว้เหนือศีรษะ    ประหนึ่งว่านอบน้อมนมัสการพระอาทิตย์
<span class="LineNumber"> 013 </span>ยืนกล่าวสรรเสริญคุณของสุมุขหงส์อยู่.
<span class="LineNumber"> 014 </span>           พระศาสดา   เมื่อจะทรงประกาศเนื้อความนั้น   จึงตรัสว่า
<span class="LineNumber"> 015 </span>                   <B>นายพรานได้ฟังคำสุภาษิตของสุมุขหงส์นั้นแล้ว
<span class="LineNumber"> 016 </span>           ขนลุกชูชันนอบน้อมอัญชลีแก่สุมุขหงส์แล้วถามว่า  เรา
<span class="LineNumber"> 017 </span>           ไม่เคยได้ฟังหรือไม่เคยได้เห็นนกพูดภาษามนุษย์ได้
<span class="LineNumber"> 018 </span>           ท่านแม้จะเป็นนก    ก็พูดภาษาอันประเสริฐเปล่งวาจา
<span class="LineNumber"> 019 </span>           ภาษามนุษย์ได้    พญาหงส์ตัวนี้เป็นอะไรกับท่านหรือ
<span class="LineNumber"> 020 </span>           ท่านพ้นแล้วทำไมจึงเฝ้าหงส์ตัวติดบ่วงอยู่  หงส์ทั้งหลาย
<span class="LineNumber"> 021 </span>           พากันละทิ้งไปหมด เพราะเหตุใด ท่านจึงยังอยู่ตัวเดียว.</B>
