<span class="LineNumber"> 001 </span>บทว่า  <B>น   สาธุรูเป</B>   ความว่า   บุคคล  (อย่า)   พึงเข้าไปเบียดเบียนพระฤาษี
<span class="LineNumber"> 002 </span>ผู้มีรูปดีดุจดังงูมีประการดังกล่าวแล้ว ด้วยที่นั่ง  ด้วยคำหยาบ หรือด้วยกายกรรม
<span class="LineNumber"> 003 </span>ถามว่า   เพราะเหตุไร  ?    ตอบว่า   เพราะจะต้องได้เสวยความทุกข์อย่างใหญ่-
<span class="LineNumber"> 004 </span>หลวง   ในมหานรกทั้ง ๘ ขุม     เหตุกระทบกระทั่งท่านผู้สำรวมแล้ว     และมี
<span class="LineNumber"> 005 </span>ตบธรรม.
<span class="LineNumber"> 006 </span>           บัดนี้  พระโพธิสัตว์หวังจะแสดงถึงพระราชา  ผู้ทรงกระทบกระเทียบ
<span class="LineNumber"> 007 </span>พระฤๅษีเห็นปานนั้นแล้ว    ประสบความทุกข์นั้น  ๆ    จึงได้กล่าวคำเป็นต้นว่า
<span class="LineNumber"> 008 </span><B>อติกาโย</B>  ดังนี้.  บรรดาบทเหล่านั้น    บทว่า <B>อติกาโย</B>  ได้แก่  มีพระวรกาย 
<span class="LineNumber"> 009 </span>ใหญ่โต  สมบูรณ์ด้วยกำลัง.  บทว่า  <B>มหิสฺสาโส</B>  ได้แก่  ผู้ถือธนู.   บทว่า
<span class="LineNumber"> 010 </span><B>สหสฺสพาหุ</B> ความว่า  มีแขนพันหนึ่ง เพราะสามารถยกธนูได้ด้วยแขนพันแขน
<span class="LineNumber"> 011 </span>ที่ต้องใช้บุคคลผู้ถือธนู  ๕๐๐ คน  ถึงจะยกขึ้นได้.   บทว่า  <B>เกกกาธิโป</B>  คือ
<span class="LineNumber"> 012 </span>ผู้เป็นใหญ่ในเกกกรัฐ.    บทว่า  <B>วิภวงฺคโต</B>   ได้แก่  ถึงความพินาศ.    เรื่อง
<span class="LineNumber"> 013 </span>ทั้งหลายมีพิสดารแล้วในสรภังคชาดก.  บทว่า  <B>อุปหจฺจ  มนํ</B>  ได้แก่  ทำจิต 
<span class="LineNumber"> 014 </span>ของตนให้ประทุษร้าย.   บทว่า  <B>มาตงฺคสฺมึ</B>   คือ  ในมาตังคบัณฑิต.   เรื่อง
<span class="LineNumber"> 015 </span>ได้เล่าไว้แล้วในมาตังคชาดก.    บทว่า   <B>กณฺหทีปายนาสชฺช</B>   คือ   ทำร้าย
<span class="LineNumber"> 016 </span>พระดาบสผู้มีชื่อว่า  กัณหทีปายนะ.  บทว่า <B>ยมสาธนํ</B>   ได้แก่  นรก.  เรื่องมี
<span class="LineNumber"> 017 </span>พิสดารแล้วในฆฏชาดก.    บทว่า   <B>อิสินา</B>  ได้แก่   พระดาบสชื่อว่า   กปิละ.
<span class="LineNumber"> 018 </span>บทว่า  <B>ปาเวกฺขี</B>  ได้แก่   เข้าไปแล้ว.   บทว่า <B>เจจฺโจ</B> ได้แก่  พระเจ้าเจติยราช.
<span class="LineNumber"> 019 </span>บทว่า <B>หีนตฺโต</B>   ได้แก่  มีอัตภาพอันเสื่อมไปรอบแล้ว  คือ หมดฤทธิ์.  บทว่า
<span class="LineNumber"> 020 </span><B>กาลปริยายํ</B>  ได้แก่   ถึงเวลาตายโดยปริยาย.  เรื่องกล่าวไว้แล้วในเจติยชาดก.
<span class="LineNumber"> 021 </span>บทว่า  <B>ตสฺมา</B>  ความว่า  เพราะเหตุที่บุคคลผู้เป็นไปในอำนาจแห่งจิต   ผิดใน
<span class="LineNumber"> 022 </span>ฤๅษีทั้งหลายแล้ว    ย่อมหมกไหม้อยู่ในมหานรกทั้ง  ๘.    บทว่า   <B>ตสฺมา  หิ</B>
