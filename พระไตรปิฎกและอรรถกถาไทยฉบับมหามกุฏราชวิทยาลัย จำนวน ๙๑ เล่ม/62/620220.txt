<span class="LineNumber"> 001 </span>เสด็จถึงเมืองสาคละโดยลำดับ .   ฝ่ายพระเจ้ามัททราช  ก็ทรงกระทำการต้อนรับ
<span class="LineNumber"> 002 </span>ให้ท้าวเธอเสด็จเข้าไปสู่พระนครแล้ว     ได้ทรงกระทำสักการะอย่างใหญ่ยิ่ง.
<span class="LineNumber"> 003 </span>โดยล่วงไปวันหนึ่ง   สองวัน   และสามวัน  พระนางสีลวดีทรงพระดำริว่า  ใคร่
<span class="LineNumber"> 004 </span>จะรู้ว่า  พระราชธิดานั้นจักเป็นอย่างไร   เพราะความที่พระนางเจ้าเป็นบัณฑิต 
<span class="LineNumber"> 005 </span>จึงกราบทูลพระเจ้ามัททราชว่า หม่อมฉันใคร่จะได้เห็นพระสุณิสา (ในอนาคต)
<span class="LineNumber"> 006 </span>เพคะ.   ท้าวเธอทรงรับว่า  ดีละ แล้วรับสั่งให้เรียกพระราชธิดาประภาวดีมาเฝ้า.
<span class="LineNumber"> 007 </span>พระราชธิดาประภาวดี   ทรงตกแต่งพระองค์ด้วยเครื่องอลังการพร้อมสรรพ์
<span class="LineNumber"> 008 </span>แวดล้อมไปด้วยหมู่พระพี่เลี้ยงนางนมเสด็จออกมาไหว้แม่ผัว.    พระนางสีลวดี
<span class="LineNumber"> 009 </span>นั้น  ครั้นได้ทอดพระเนตรเห็นพระนาง    จึงทรงพระดำริว่า    ราชธิดาองค์นี้
<span class="LineNumber"> 010 </span>เป็นหญิงมีรูปร่างงดงามมากนัก  ส่วนโอรสของเรามีรูปร่างไม่งดงาม  ถ้าพระราช
<span class="LineNumber"> 011 </span>ธิดาองค์นี้    ได้ทอดทัศนาการเห็นโอรสของเราเข้า    แม้วันเดียวก็คงจะไม่อยู่
<span class="LineNumber"> 012 </span>ร่วมด้วยเด็ดขาด    คงจะรีบหนีไปเป็นแน่แท้    เห็นทีเราจักต้องทำกลอุบาย.
<span class="LineNumber"> 013 </span>พระนางสีลวดี  จึงให้เชิญเสด็จพระเจ้ามัททราชมาแล้ว  กราบทูลว่า ข้าแต่มหาราช
<span class="LineNumber"> 014 </span>เพคะ  พระสุณิสาสมควรแก่พระโอรสของหม่อมฉัน   ก็แต่ว่าจารีตอันสืบมาจาก
<span class="LineNumber"> 015 </span>ประเพณีแห่งสกุลของหม่อมฉันมีอยู่  ถ้าพระราชธิดาองค์นี้จักประพฤติตาม
<span class="LineNumber"> 016 </span>จารีตประเพณีนี้ได้  หม่อมฉันก็จักรับ พระราชธิดาองค์นี้ไว้.   พระราชาตรัสว่า
<span class="LineNumber"> 017 </span>ก็จารีตประเพณีของพระองค์เป็นอย่างไรละ  พระนางสีลวดีตรัสตอบว่า ประเพณี
<span class="LineNumber"> 018 </span>ในราชวงศ์ของหม่อมฉันมีอยู่ว่า    พระวรชายาจะพบหน้าพระราชสวามีในเวลา
<span class="LineNumber"> 019 </span>กลางวันไม่ได้  จนกว่าจะทรงตั้งพระครรภ์เสียก่อน จึงจะพบหน้ากันได้ หากว่า
<span class="LineNumber"> 020 </span>พระราชธิดาประภาวดีพระองค์นี้   จักทรงทำตามประเพณีนี้ได้  หม่อมฉันจึงจะ
<span class="LineNumber"> 021 </span>รับพระนางไว้.   พระราชา  จึงตรัสถามพระธิดาว่า  ดูก่อนแม่   แม่จักประพฤติ
<span class="LineNumber"> 022 </span>ตามอย่างที่ว่านั้นได้หรือไม่เล่า.  พระราชธิดาประภาวดีนั้น  จึงทูลว่า  ได้เพคะ
<span class="LineNumber"> 023 </span>เสด็จพ่อ.
