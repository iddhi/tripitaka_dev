<span class="LineNumber"> 001 </span>                         <H1>สรรเสริญความเป็นพหูสูต</H1>
<span class="LineNumber"> 002 </span>        [๓๗๖] ลำดับนั้น   ท่านพระสารีบุตร  ได้กล่าวกะท่านผู้มีอายุเหล่านั้น
<span class="LineNumber"> 003 </span>ว่า  ท่านผู้มีอายุทั้งหลายปฏิภาณตามที่เป็นของตนๆ พวกเราทุกรูปพยากรณ์
<span class="LineNumber"> 004 </span>แล้ว  มาไปกันเถิด พวกเราจักเข้าไปเฝ้าพระผู้มีพระภาคเจ้ายังที่ประทับ
<span class="LineNumber"> 005 </span>ครั้นแล้วจักกราบทูลเนื้อความนี้แด่พระผู้มีพระภาคเจ้า พระผู้มีพระภาคเจ้า
<span class="LineNumber"> 006 </span>จักทรงพยากรณ์แก่พวกเราอย่างใด พวกเราจักทรงจำข้อความนั้นไว้อย่าง
<span class="LineNumber"> 007 </span>นั้น ท่านผู้มีอายุเหล่านั้นรับคำท่านพระสารีบุตรแล้ว.
<span class="LineNumber"> 008 </span>         ลำดับนั้น ท่านผู้มีอายุเหล่านั้น เข้าไปเฝ้าพระผู้มีพระภาคเจ้าถึง
<span class="LineNumber"> 009 </span>ที่ประทับ  ครั้นแล้วถวายบังคมพระผู้มีพระภาคเจ้า นั่ง ณ ที่ควรส่วนข้าง
<span class="LineNumber"> 010 </span>หนึ่ง  แล้วท่านพระสารีบุตรได้กราบทูลว่า  ข้าแต่พระองค์ผู้เจริญ  ขอ
<span class="LineNumber"> 011 </span>ประทานพระวโรกาส  ท่านพระเรวตะ  ท่านพระอานนท์  เข้าไปหาข้าพระองค์ถึง
<span class="LineNumber"> 012 </span>ที่อยู่เพื่อฟังธรรม  ข้าพระองค์ได้เห็นท่านพระเรวตะและท่านพระอานนท์
<span class="LineNumber"> 013 </span>กำลังเดินมาแต่ไกล  ครั้นแล้วได้กล่าวกะท่านพระอานนท์ว่า ท่านอานนท์
<span class="LineNumber"> 014 </span>จงมาเถิด ท่านอานนท์ผู้เป็นอุปัฏฐากของพระผู้มีพระภาคเจ้า ผู้อยู่ใกล้พระผู้มี 
<span class="LineNumber"> 015 </span>พระภาคเจ้า   มาดีแล้ว   ท่านอานนท์   ป่าโคสิงคสาลวันเป็นสถานน่า
<span class="LineNumber"> 016 </span>รื่นรมย์ ราตรีแจ่มกระจ่าง ไม้สาละมีดอกบานสะพรั่งทั่วต้น  กลิ่นคล้ายทิพย์
<span class="LineNumber"> 017 </span>ย่อมฟุ้งไป ท่านอานนท์  ป่าโคสิงคสาลวัน จะพึงงามด้วยภิกษุเห็นปานไร
<span class="LineNumber"> 018 </span>เมื่อข้าพระองค์กล่าวอย่างนี้แล้ว  ท่านพระอานนท์ได้ตอบข้าพระองค์ว่า
<span class="LineNumber"> 019 </span>ท่านสารีบุตร ภิกษุในพระศาสนานี้เป็นพหูสูต เป็นผู้ทรงสุตะสั่งสมสุตะ
<span class="LineNumber"> 020 </span>ธรรมเหล่าใด  งามในเบื้องต้น งามในท่ามกลาง งามในที่สุด พร้อมทั้งอรรถ
<span class="LineNumber"> 021 </span>พร้อมทั้งพยัญชนะ.  ประกาศพรหมจรรย์ บริสุทธิ์บริบูรณ์สิ้นเชิง  ธรรม
<span class="LineNumber"> 022 </span>เห็นปานนั้น  อันภิกษุนั้นสดับมากแล้ว ทรงไว้แล้ว สั่งสมด้วยวาจา  ตามเพ่ง
<span class="LineNumber"> 023 </span>ด้วยใจ แทงตลอดดีแล้ว ด้วยความเห็น ภิกษุนั้นแสดงธรรมแก่บริษัท ๔
