<span class="LineNumber"> 001 </span>               <h1>๖.  มหาธรรมสมาทานสูตร</h1>

<span class="LineNumber"> 002 </span>         [๕๒๐]   ข้าพเจ้าได้ฟังมาแล้วอย่างนี้ :-
<span class="LineNumber"> 003 </span>         "สมัยหนึ่ง พระผู้มีพระภาคเจ้า ประทับที่พระเชตวันอารามของ
<span class="LineNumber"> 004 </span>อนาถบิณฑิกะ  กรุงสาวัตถุ  ครั้งนั้นแลพระผู้มีพระภาคเจ้าได้ตรัสเรียก
<span class="LineNumber"> 005 </span>ภิกษุทั้งหลายมาตรัสว่า  "ภิกษุทั้งหลาย"
<span class="LineNumber"> 006 </span>         "พระพุทธเจ้าข้า"    ภิกษุเหล่านั้นสนองพระดำรัสของพระผู้มี 
<span class="LineNumber"> 007 </span>พระภาคเจ้า.
<span class="LineNumber"> 008 </span>         [๕๒๑]   พระผู้มีพระภาคเจ้าจึงได้ตรัสพระพุทธพจน์นี้ว่า:-
<span class="LineNumber"> 009 </span>         "ภิกษุทั้งหลาย  สัตว์ส่วนมาก  มีความใคร่อย่างนี้  มีความพอใจอย่าง
<span class="LineNumber"> 010 </span>นี้ มีความประสงค์อย่างนี้ว่า   "ไฉนหนอ ขอให้สิ่งที่ไม่น่าปรารถนา ไม่น่า
<span class="LineNumber"> 011 </span>ใคร่ ไม่น่าพอใจ พึงเสื่อมไป,  ขอให้สิ่งที่น่าปรารถนา น่าใคร่ น่าพอใจ
<span class="LineNumber"> 012 </span>พึงเจริญแทนที่เถิด"   แต่ทั้งๆ ที่สัตว์เหล่านั้น มีความใคร่อย่างนั้น  มีความพอ
<span class="LineNumber"> 013 </span>ใจอย่างนั้น มีความประสงค์อย่างนั้น,  สิ่งที่ไม่น่าปรารถนา ไม่น่าใคร่ ไม่
<span class="LineNumber"> 014 </span>น่าพอใจ ก็ยังเจริญขึ้นมาจนได้,  สิ่งที่น่าปรารถนา น่าใคร่ น่าพอใจ กลับ
<span class="LineNumber"> 015 </span>เสื่อมไป. ในข้อนั้นพวกเธอเข้าใจว่าเพราะเหตุไร"
<span class="LineNumber"> 016 </span>         ภิ.  "พระพุทธเจ้าข้า ธรรมทั้งหลายของพวกข้าพระองค์มีพระผู้มีพระ
<span class="LineNumber"> 017 </span>ภาคเจ้าเป็นเค้ามูล มีพระผู้มีพระภาคเจ้าเป็นผู้นำ มีพระผู้มีพระภาคเจ้าเป็นที่
<span class="LineNumber"> 018 </span>พึงอาศัย, พระพุทธเจ้าข้า  ขอให้เนื้อความแห่งภาษิตนั้น จงแจ่มแจ้งแต่กับ
<span class="LineNumber"> 019 </span>พระผู้มีพระภาคเจ้าเท่านั้นเถิด,  เมื่อพวกภิกษุได้ฟังพระผู้มีพระภาคเจ้า
<span class="LineNumber"> 020 </span>แล้ว  จะทรงจำไว้"
<span class="LineNumber"> 021 </span>         พ.    ภิกษุทั้งหลาย   ถ้าอย่างนั้น ขอให้พวกเธอจงตั้งใจฟังให้ดี ๆ
<span class="LineNumber"> 022 </span>เราตถาคตจะว่าให้ฟัง"
