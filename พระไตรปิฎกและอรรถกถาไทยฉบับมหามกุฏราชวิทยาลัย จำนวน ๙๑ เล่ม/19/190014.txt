<span class="LineNumber"> 001 </span>ไม่ผาสุกจักมีแก่กุลบุตรเหล่านั้น    แม้ในที่ทั้งปวงด้วยประการฉะนี้    เขา
<span class="LineNumber"> 002 </span>ไม่ปรารถนาอย่างนั้น จึงขอร้องพระผู้มีพระภาคเจ้าว่า พระองค์อย่าได้ทำ
<span class="LineNumber"> 003 </span>ความไม่ผาสุกแก่กุลบุตรเหล่านั้นเลย. 
<span class="LineNumber"> 004 </span>        ถามว่า ก็นายทายบาลนั้น รู้อยู่  จึงห้าม หรือไม่รู้อยู่ จึงห้าม. ตอบว่า
<span class="LineNumber"> 005 </span>จริงอยู่  ตั้งแต่พระตถาคตถือปฏิสนธิ  ปาฏิหาริย์อันยังหมื่นจักรวาลให้
<span class="LineNumber"> 006 </span>หวั่นไหวเป็นต้น เป็นไปแล้วแม้ก็จริง  ถึงดังนั้น  คนไม่มีกำลังชาวป่า  ขวน-
<span class="LineNumber"> 007 </span>ขวายแต่การงาน ไม่อาจจะกำหนดรู้ปาฏิหาริย์เหล่านั้นได้. ก็ธรรมดาว่า
<span class="LineNumber"> 008 </span>พระสัมมาสัมพุทธเจ้า   เมื่อใดมีภิกษุหลายพันเป็นบริวาร   เที่ยวแสดง
<span class="LineNumber"> 009 </span>พุทธานุภาพด้วยพระรัศมีวาหนึ่ง  ด้วยอนุพยัญชนะ  ๘๐  และด้วยพระสิริ
<span class="LineNumber"> 010 </span>คือ มหาปุริสลักษณะ ๓๒ เมื่อนั้นเขาถามว่า นั่นใคร แล้วพึงจะรู้จัก. ก็ครั้งนั้น
<span class="LineNumber"> 011 </span>พระผู้มีพระภาคเจ้าทรงปกปิดพุทธานุภาพนั้นทั้งหมดไว้ในกลีบจีวร
<span class="LineNumber"> 012 </span>ทรงถือบาตรและจีวรด้วยพระองค์เอง    เสด็จไปโดยเพศที่ไม่มีใครรู้จัก
<span class="LineNumber"> 013 </span>เหมือนพระจันทร์ในวันเพ็ญ   ที่ถูกปิดบังไว้ในกลีบเมฆ.   นายทายบาล
<span class="LineNumber"> 014 </span>ไม่รู้ข้อนั้น จึงห้ามด้วยประการฉะนี้. บทว่า  <B>เอตทโวจ</B> ความว่า  ได้ยินว่า
<span class="LineNumber"> 015 </span>พระเถระฟังถ้อยคำของนายทายบาลว่า  <B>มา สมณ</B>  ดังนี้ จึงคิดว่า  เราอยู่กัน
<span class="LineNumber"> 016 </span>๓  คนในที่นี้  ไม่มีบรรพชิตอื่นเลย  ก็นายทายบาลนี้พูดเหมือนกับพูดกับ
<span class="LineNumber"> 017 </span>บรรพชิตจักเป็นใครหนอแลดังนี้แล้ว ออกจากที่พักกลางวัน  ยืนอยู่ที่ประตู
<span class="LineNumber"> 018 </span>มองดูทาง  ก็ได้เห็นพระผู้มีพระภาคเจ้า. แม้พระผู้มีพระภาคเจ้าก็ทรงเปล่ง
<span class="LineNumber"> 019 </span>พระรัศมีจากพระวรกาย  พร้อมกับที่พระเถระเห็นพระรัศมีวาหนึ่งส่องสว่าง
<span class="LineNumber"> 020 </span>ด้วยพระอนุพยัญชนะ  ๘๐  รุ่งเรืองเหมือนเผ่นทองที่คลี่ออก. พระเถระคิดว่า
<span class="LineNumber"> 021 </span>นายทายบาลนี้ พูดกับบุคคลผู้เลิศในโลก  ยังไม่รู้จัก  พูดคล้ายกับภิกษุรูปใด
<span class="LineNumber"> 022 </span>รูปหนึ่ง เหมือนเหยียดมือจับอสรพิษแผ่พังพานที่คอ เมื่อจะห้ามจึงได้กล่าวคำ
<span class="LineNumber"> 023 </span>เป็นต้นนี้ว่า  <B>มา  อาวุโส  ทายปาล</B>  ดังนี้.  บทว่า  <B>เตนุปสงฺกมิ</B>  ความว่า
<span class="LineNumber"> 024 </span> เพราะเหตุอะไร  ไม่ทำการต้อนรับพระผู้มีพระภาคเจ้าแล้ว  จึงเข้าไปเฝ้า.
