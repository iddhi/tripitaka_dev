<span class="LineNumber"> 001 </span>ประทับอยู่ท่ามกลางเรือน  เสด็จออกมหาภิเนษกรมณ์   ทรงบำเพ็ญความเพียร
<span class="LineNumber"> 002 </span>อย่างใหญ่หลวง  มีพระญาณแก่กล้าเสด็จขึ้นสู่โพธิมณฑล   ทรงกำจัดมารและ
<span class="LineNumber"> 003 </span>พลแห่งมาร  ในปฐมยามทรงระลึกถึงขันธ์ที่เคยอาศัยมาในก่อน  ในมัชฌิมยาม
<span class="LineNumber"> 004 </span>ทรงชำระทิพยจักษุ   ในปัจฉิมยาม   ทรงหยั่งพระญาณลงในปฏิจจสมุปบาท
<span class="LineNumber"> 005 </span>ทรงพิจารณาสังขารทั้งปวงโดยอเนกประการ     ทรงแทงตลอดโสดาปัตติมรรค
<span class="LineNumber"> 006 </span>จนถึงกระทำให้แจ้งพระอนาคามิผล   ชื่อว่าจะอุบัติ.   ในขณะแห่งอรหัตมรรค-
<span class="LineNumber"> 007 </span>จิต  ชื่อว่า  กำลังอุบัติ.   แต่ในขณะแห่งอรหัตผลจิต    ชื่อว่า  เสด็จอุบัติแล้ว.
<span class="LineNumber"> 008 </span>จริงอยู่   พระพุทธเจ้าทั้งหลายไม่มีกิจคือการยังอิทธิวิธีญาณเป็นต้นให้เกิดขึ้น
<span class="LineNumber"> 009 </span>ตามลำดับ  เหมือนพระสาวกทั้งหลาย.  แต่ว่า  ประมวล (กอง) พระพุทธคุณ
<span class="LineNumber"> 010 </span>แม้ทั้งหมด  ชื่อว่าหลั่งไหลมาแล้ว  พร้อมด้วยอรหัตมรรคนั่นเอง. เพราะฉะนั้น
<span class="LineNumber"> 011 </span>บุคคลทั้ง  ๓  ประเภทเหล่านั้น  จึงชื่อว่า   อุบัติขึ้นแล้วในขณะแห่งอรหัตผลจิต
<span class="LineNumber"> 012 </span>เพราะกิจทุกอย่างบังเกิดแล้ว. ในพระสูตรนี้    ตรัสว่า  <B>อุปฺปชฺชติ</B>  ทรงหมายถึง
<span class="LineNumber"> 013 </span>ขณะแห่งอรหัตผลจิต.  นี้เป็นอรรถาธิบาย  ในคำว่า  <B>อุปฺปนฺโน  โหติ</B>   นี้.
<span class="LineNumber"> 014 </span>         ถึงพระสาวกผู้ขีณาสพ    สร้างสมบุญสมภารที่เป็นเหตุแห่งสาวกโพธิ-
<span class="LineNumber"> 015 </span>ญาณ  บำเพ็ญคตปัจจาคตวัตร  อันเป็นบุรพประโยค  บุรพจริยา   บังเกิดใน
<span class="LineNumber"> 016 </span>ภพสุดท้าย  รู้เดียงสาตามลำดับแล้ว  เห็นโทษในสงสาร จงใจบรรพชายังบรรพชา
<span class="LineNumber"> 017 </span>ให้ถึงสุดยอด  บำเพ็ญศีลาทิคุณเป็นต้นอยู่   ประพฤติสมาทานธุดงคธรรม หมั่น 
<span class="LineNumber"> 018 </span>ประกอบความเพียร  เครื่องตื่น   ยังญาณทั้งหลายให้เกิดแล้ว    เริ่มตั้งวิปัสสนา
<span class="LineNumber"> 019 </span>แม้เมื่อบรรลุซึ่งมรรคเบื้องต่ำ    ชื่อว่าจะอุบัติ.    ในขณะแห่งอรหัต-
<span class="LineNumber"> 020 </span>มรรคจิต     จึงจะชื่อว่า    กำลังอุบัติ.    แต่ในขณะแห่งอรหัตผลจิต      ชื่อว่า
<span class="LineNumber"> 021 </span>อุบัติแล้ว.   ส่วนพระเสกขะตั้งแต่บุรพูปนิสัย  จนถึงโคตรภูญาณ     ชื่อว่าจะอุบัติ
<span class="LineNumber"> 022 </span>ในขณะแห่งปฐมมรรคจิต    ชื่อว่ากำลังอุบัติ.   จำเดิมแต่ขณะแห่งปฐมผล ชื่อว่า
<span class="LineNumber"> 023 </span>อุบัติแล้ว. ด้วยคำเพียงเท่านี้  เป็นอันข้าพเจ้า  กล่าวเนื้อความแห่งบททั้งหลายว่า
