<span class="LineNumber"> 001 </span>                               <H1>อรรถกถาสุขสูตร</H1>
<span class="LineNumber"> 002 </span>         ในสุขสูตรที่ ๗  พึงทราบวินิจฉัยดังต่อไปนี้ :-
<span class="LineNumber"> 003 </span>         บทว่า   <B>สุขานิ</B>  ได้แก่  เหตุแห่งความสุข.    บทว่า   <B>ปตฺถยมาโน</B>
<span class="LineNumber"> 004 </span>ความว่า  ปรารถนาอยู่   คือ  จำนงหมายอยู่.   บทว่า  <B>สีลํ</B>  ได้แก่  ทั้งศีลของ
<span class="LineNumber"> 005 </span>คฤหัสถ์  และศีลของบรรพชิต  อธิบายว่า  ถ้าเป็นคฤหัสถ์  ก็ต้องรักษาศีลของ
<span class="LineNumber"> 006 </span>คฤหัสถ์   ถ้าเป็นบรรพชิต    ก็ต้องรักษาจาตุปาริสุทธิศีล.    บทว่า  <B>รกฺเขยฺย</B>
<span class="LineNumber"> 007 </span>ความว่า  สมาทานแล้วไม่ล่วงละเมิด  รักษาไว้ด้วยดีนั่นเอง.
<span class="LineNumber"> 008 </span>         บทว่า   <B>ปสํสา   เม   อาคจฺฉตุ</B>   ความว่า   ผู้ฉลาดคือผู้มีปัญญา
<span class="LineNumber"> 009 </span>ปรารถนาอยู่ว่า ขอกิตติศัพท์อันดีงามของเราจงมาถึงดังนี้ รักษาศีล. อธิบายว่า
<span class="LineNumber"> 010 </span>กิตติศัพท์อันดีงามของคฤหัสถ์ผู้มีศีล  ย่อมฟุ้งขจรไปในท่ามกลางบริษัท   โดย
<span class="LineNumber"> 011 </span>นัยมีอาทิว่า   บุตรของตระกูลโน้น   ชื่อโน้น   เป็นผู้มีศีล   มีกัลยาณธรรม  มี
<span class="LineNumber"> 012 </span>ศรัทธา  เลื่อมใสแล้ว   เป็นผู้ให้  (ทาน)  เป็นผู้บำเพ็ญ   (บุญ)    ดังนี้ก่อน
<span class="LineNumber"> 013 </span>กิตติศัพท์อันดีงามของบรรพชิต   ย่อมฟุ้งขจรไปในท่ามกลางบริษัท   โดยนัยมี
<span class="LineNumber"> 014 </span>อาทิว่า ภิกษุชื่อโน้นเป็นผู้มีศีล สมบูรณ์ด้วยวัตร สงบเสงี่ยม อยู่ร่วมด้วยสบาย
<span class="LineNumber"> 015 </span>มีความเคารพ  มีความยำเกรง  ดังนี้ .    สมจริงดังที่ตรัสไว้ว่า  ดูก่อนคฤหบดี
<span class="LineNumber"> 016 </span>ทั้งหลาย     ยังมีอีกข้อหนึ่ง    กิตติศัพท์อันดีงามของผู้มีศีล    สมบูรณ์ด้วยศีล
<span class="LineNumber"> 017 </span>ย่อมฟุ้งขจรไป  ดังนี้.
<span class="LineNumber"> 018 </span>         อนึ่ง   ดังที่ตรัสไว้มีอาทิว่า  ดูก่อนภิกษุทั้งหลาย   ถ้าหากภิกษุพึงหวัง
<span class="LineNumber"> 019 </span>อยู่ว่า   ขอเราพึงเป็นที่รัก  เป็นที่พอใจ   เป็นที่เคารพ   และเป็นที่นับถือของ
<span class="LineNumber"> 020 </span>เพื่อนพรหมจารีทั้งหลายดังนี้ไซร้    เธอต้องเป็นผู้ทำให้บริบูรณ์ในศีลทั้งหลาย
<span class="LineNumber"> 021 </span>นั่นเอง.
