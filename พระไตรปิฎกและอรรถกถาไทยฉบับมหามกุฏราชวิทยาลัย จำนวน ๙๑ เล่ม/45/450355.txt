<span class="LineNumber"> 001 </span>สำหรับบางรูป   วิญญาณที่รู้อารมณ์นั้นเกิดขึ้น  จะปรากฏชัด.    เพราะฉะนั้น
<span class="LineNumber"> 002 </span>พระผู้มีพระภาคเจ้า   จึงตรัสอรูปกรรมฐานตามที่ปรากฏโดยอัธยาศัยของบุคคล
<span class="LineNumber"> 003 </span>นั้น  ๆ  ไว้ ๓  อย่าง    โดยมีผัสสะเป็นต้นเป็นประธาน.
<span class="LineNumber"> 004 </span>           ในบุคคล ๓ ประเภทนั้น   ผัสสะปรากฏชัดแก่ผู้ใด  แม้ผู้นั้นจะกำหนด
<span class="LineNumber"> 005 </span>อารมณ์มีผัสสะเป็นที่  ๕  นั่นแหละว่า  ไม่ใช่ผัสสะอย่างเดียวเท่านั้นเกิดขึ้น   ถึง
<span class="LineNumber"> 006 </span>เวทนาที่เสวยอารมณ์นั้นนั่นแหละ  ก็จะเกิดขึ้นพร้อมกับผัสสะนั้น   ถึงสัญญาที่ 
<span class="LineNumber"> 007 </span>จำอารมณ์นั้นอยู่   ถึงเจตนาที่คิดถึงอารมณ์นั้นอยู่  ถึงวิญญาณที่รู้ชัดซึ่งอารมณ์
<span class="LineNumber"> 008 </span>นั้นอยู่   ก็จะเกิดพร้อมกับผัสสะนั้น.   เวทนาปรากฏแก่ผู้ใด  แม้ผู้นั้นจะกำหนด
<span class="LineNumber"> 009 </span>อารมณ์มีผัสสะเป็นที่  ๕  เหมือนกันว่า    ไม่ใช่เวทนาอย่างเดียวเท่านั้นเกิดขึ้น
<span class="LineNumber"> 010 </span>ถึงสัมผัสที่ถูกต้องอยู่     ก็จะเกิดขึ้นพร้อมกับเวทนานั้น        ถึงสัญญาที่จำได้อยู่
<span class="LineNumber"> 011 </span>ถึงเจตนาที่นึกคิดอยู่     ถึงสัญญาที่รู้แจ้งอยู่     ก็จะเกิดขึ้นพร้อมกับเวทนานั้น.
<span class="LineNumber"> 012 </span>วิญญาณปรากฏชัดแก่ผู้ใด    แม้ผู้นั้นก็จะกำหนดอารมณ์    มีผัสสะเป็นที่   ๕
<span class="LineNumber"> 013 </span>เหมือนกับว่า  ไม่ใช่แต่วิญญาณอย่างเดียวเท่านั้นเกิดขึ้น   แม้ผัสสะที่ถูกต้องอยู่
<span class="LineNumber"> 014 </span>ซึ่งอารมณ์นั้นนั่นแหละ    ก็จะเกิดขึ้นพร้อมกับด้วยวิญญาณนั้น     แม้เวทนาที่ 
<span class="LineNumber"> 015 </span>เสวยอารมณ์อยู่   แม้สัญญาที่จำได้อยู่   แม้เจตนาที่คิดนึกอยู่  ก็จะเกิดขึ้นพร้อม
<span class="LineNumber"> 016 </span>กับวิญญาณนั้น.
<span class="LineNumber"> 017 </span>           พระโยคาวจรนั้นใคร่ครวญอยู่ว่า    ธรรมทั้งหลายมีผัสสะเป็นที่  ๕
<span class="LineNumber"> 018 </span>เหล่านี้   อาศัยอะไรอยู่ดังนี้   จะรู้ชัดว่า   อาศัยวัตถุอยู่.   กรชกาย  ชื่อว่า  วัตถุ.
<span class="LineNumber"> 019 </span>           คำที่พระผู้มีพระภาคเจ้าตรัสว่า ก็แลวิญญาณของเรานี้   อิงอาศัยอยู่ใน
<span class="LineNumber"> 020 </span>กรชกายนี้     เนื่องแล้วในกรชกายนี้     ทรงหมายเอากรชกายใด   กรชกายนั้น
<span class="LineNumber"> 021 </span>โดยเนื้อความ   ได้แก่ภูต    และอุปทายรูปทั้งหลาย.   เธอเห็นเป็นเพียงนามกับ
<span class="LineNumber"> 022 </span>รูปเท่านั้นว่า   บรรดา  ๒  อย่างนี้  วัตถุเป็นรูป  ธรรมมีผัสสะเป็นที่ ๕ เป็นนาม
<span class="LineNumber"> 023 </span>ด้วยประการดังกล่าวมานี้    ในสองอย่างนี้   รูปได้แก่รูปขันธ์  นามได้แก่ขันธ์ ๔
