<span class="LineNumber"> 001 </span>                                   <H2>อรรถกถาปฐมราคสูตร</H2>
<span class="LineNumber"> 002 </span>          ในปฐมราคสูตรที่  ๙  พึงทราบวินิจฉัยดังต่อไปนี้ :-
<span class="LineNumber"> 003 </span>          บทว่า  <B>ยสฺส  กสฺสจิ</B>  เป็นคำกล่าวถึงบุคคลที่ไม่ได้กำหนดแน่นอน.
<span class="LineNumber"> 004 </span>เพราะฉะนั้น   อันบุคคลผู้ใดผู้หนึ่ง  จะเป็นคฤหัสถ์ก็ตาม  บรรพชิตก็ตาม.  บทว่า
<span class="LineNumber"> 005 </span><B>ราโค  อปฺปหีโน</B>  ความว่า  กิเลส  ชื่อว่า  ราคะ  เพราะอรรถว่า   กำหนัด
<span class="LineNumber"> 006 </span>อันผู้ใดผู้หนึ่งยังละไม่ได้แล้ว   ด้วยสามารถแห่งการตัดขาด    (สมุจเฉทปหาน)
<span class="LineNumber"> 007 </span>คือ ไม่ให้ถึงการไม่ให้เกิดขึ้นเป็นธรรมดาด้วยมรรค.  แม้ใน<B>โทสะ</B>และ<B>โมหะ</B>
<span class="LineNumber"> 008 </span>ทั้งหลายก็มีนัยนี้เหมือนกัน .  บรรดากิเลสเหล่านั้น    <B>ราคะ   โทสะ   โมหะ</B>
<span class="LineNumber"> 009 </span>ที่จะให้ไปอบาย   จะละได้ด้วยปฐมมรรค   กามราคะอย่างหยาบ    และโทสะ-
<span class="LineNumber"> 010 </span>อย่างหยาบ  จะละได้ด้วยทุติยมรรค  กามราคะและโทสะเหล่นั้นแหละ   จะละ
<span class="LineNumber"> 011 </span>ไม่มีเหลือเลย  ได้ด้วยตติยมรรค.  <B>ภวราคะ</B>  และโมหะที่เหลือ  จะได้ด้วย
<span class="LineNumber"> 012 </span>มรรคที่  ๔.   เมื่อละกิเลสเหล่านี้ได้อย่างนี้    กิเลสแม้ทั้งหมด    ก็ย่อมละได้
<span class="LineNumber"> 013 </span>เหมือนกัน    เพราะตั้งอยู่ในที่เดียวกันกับกิเลสเหล่านั้น  .   ราคะเป็นต้นเหล่านี้ 
<span class="LineNumber"> 014 </span>ตามที่พรรณนามานี้  ผู้ใดผู้หนึ่งจะเป็นภิกษุ   ภิกษุณีก็ตาม  อุบาสกก็ตาม
<span class="LineNumber"> 015 </span>อุบาสิกาก็ตาม   ยังละไม่ได้แล้วด้วยมรรค.
<span class="LineNumber"> 016 </span>          บทว่า   <B>พนฺโธ    มารสฺส</B>     ความว่า   บุคคลนี้   เราตถาคตเรียกว่า
<span class="LineNumber"> 017 </span>ถูกมารคือกิเลสผูกไว้แล้ว      และเขาถูกกิเลสมารผูกไว้แล้วด้วยบ่วงอันเลิศใด
<span class="LineNumber"> 018 </span>ก็เป็นอันถูกแม้อภิสังขารมารเป็นต้นผูกไว้แล้ว   ด้วยบ่วงอันเลิศนั้นเหมือนกัน.
<span class="LineNumber"> 019 </span>บทว่า  <B>ปฏิมุกฺกสฺส  มารปาโส</B>  ความว่า  กิเลสกล่าวคือบ่วงแห่งมาร
<span class="LineNumber"> 020 </span>เป็นอันเขาคือบุคคลนี้  ผู้ยังละกิเลสไม่ได้สวมไว้แล้ว  เพราะยังละกิเลสไม่ได้
<span class="LineNumber"> 021 </span>นั้นนั่นเอง  อธิบายว่า  คล้องไว้แล้ว  คือสอดเข้าไปแล้ว  ในจิตสันดานของตน
