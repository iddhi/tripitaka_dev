<span class="LineNumber"> 001 </span>ความคล้ายคลึงกันแห่งกระแสตัณหาโดยอาการ   ๔  อย่าง คือ โดยการหลั่งไหล
<span class="LineNumber"> 002 </span>ออกมาตามลำดับ ๑  โดยการไหลทะยอยกัน ไปไม่ขาด   ๑  โดยเป็นเหตุให้จมลง
<span class="LineNumber"> 003 </span>๑ โดยข้ามได้โดยยาก  ๑. อุปมาเสมือนหนึ่งว่า  เมื่อมหาเมฆเบื้องบนหลั่งฝนลง
<span class="LineNumber"> 004 </span>มา น้ำจะเต็มลำธารละหานห้วย เคลื่อนจากลำธารเป็นต้นนั้นแล้ว  ก็จะเต็มหนอง
<span class="LineNumber"> 005 </span>เคลื่อนจากหนองนั้นแล้ว   ก็จะเต็มลำน้ำน้อย  (คลอง)  จากลำน้ำน้อยนั้น    ก็จะ
<span class="LineNumber"> 006 </span>ไหลเข้าสู่ลำน้ำใหญ่   กลายเป็นห้วงน้ำห้วงเดียวไหลไป  ชาวโลกเรียกว่า   นทีโสต 
<span class="LineNumber"> 007 </span>(กระแสน้ำ)  ฉันใด   ความโลภในอารมณ์ทั้งหลาย  มีรูปเป็นต้น    มีประเภท
<span class="LineNumber"> 008 </span>เป็นอเนก     ด้วยสามารถแห่งอารมณ์ที่มีอยู่ในภายในและภายนอกเป็นต้น
<span class="LineNumber"> 009 </span>ก็ฉันนั้นเหมือนกัน     เกิดขึ้นแล้วก็ถึงความเจริญยิ่งขึ้น    ตามลำดับ   <B>พระผู้มี
<span class="LineNumber"> 010 </span>พระภาคเจ้า</B>ตรัสเรียกว่า  กระแสตัณหา.  อนึ่ง  กระแสน้ำตั้งแต่ไหลมาจนถึง
<span class="LineNumber"> 011 </span>ตกสมุทร   เมื่อไม่มีปัจจัยที่จะให้มันขาด  ก็จะยังไม่ขาด   ไหลติดต่อกันไปตาม
<span class="LineNumber"> 012 </span>ลำดับ  ฉันใด   แม้กระแสตัณหาก็เช่นนั้น  เหมือนกัน  เริ่มต้นแต่ไหลมา   เมื่อ
<span class="LineNumber"> 013 </span>ไม่มีปัจจัยที่จะให้มันขาด   ก็จะไม่ขาดลง  จะมุ่งหน้าสู่สมุทร  คืออบายไหลไป
<span class="LineNumber"> 014 </span>โดยไหลทะยอยกันไปไม่ขาด.    แต่กระแสน้ำจะให้สัตว์ที่ตกลงไปภายในกระแส
<span class="LineNumber"> 015 </span>จมลง  ไม่ให้โผล่ศีรษะขึ้นมาได้   ให้ถึงความตายบ้าง   ความทุกข์ปางตายบ้าง
<span class="LineNumber"> 016 </span>ฉันใด    ถึงกระแสตัณหาก็ฉันนั้น     จะให้สัตว์ผู้ตกลงไปภายในกระแสของตน
<span class="LineNumber"> 017 </span>จมลงไป  ไม่ไห้โผล่ศีรษะขึ้นมาได้  ให้ถึงความตายบ้าง  ความทุกข์ปางตายบ้าง
<span class="LineNumber"> 018 </span>โดยการตัดรากกุศลธรรมให้ขาดไป  และโดยการเข้าไปสู่สังกิเลสธรรม.
<span class="LineNumber"> 019 </span>          อนึ่ง   กระแสของแม่น้ำไหลไปอยู่  โดยความเป็นห้วงมหรรณพ  ชื่อว่า
<span class="LineNumber"> 020 </span>ข้ามได้โดยยาก  เพราะ  (ผู้จะข้าม)  ต้องอาศัยชายฉลาด  เพื่อผูกแพหรือต่อเรือ
<span class="LineNumber"> 021 </span>และเพื่อนำส่ง   สร้างอัธยาศัย   (ความตั้งใจ)  เพื่อจะไปฝั่งนอกแล้ว   ทำความ
<span class="LineNumber"> 022 </span>พยายามที่เกิดจากอัธยาศัยนั้น    จึงข้ามไปได้ไม่ใช่คนพอดีพอร้าย   ก็ข้ามไปได้
<span class="LineNumber"> 023 </span>ฉันใด แม้กระแสตัณหาที่เป็นเหมือนห้วงน้ำคือกาม  และห้วงน้ำคือภพก็ฉันนั้น
