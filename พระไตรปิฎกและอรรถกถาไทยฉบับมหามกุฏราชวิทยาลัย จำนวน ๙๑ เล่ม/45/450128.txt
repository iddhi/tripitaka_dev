<span class="LineNumber"> 001 </span>กระทำโลหิตุบาทด้วยการกลิ้งศิลาบ้าง  โทษนั้นยังไม่ปรากฏก่อน  แต่ที่ปรากฏ
<span class="LineNumber"> 002 </span>ตอนปล่อยช้างนาฬาคิรี.  ครั้งนั้น  มหาชนได้เกรียวกราวขึ้นว่า   พระราชาทรง
<span class="LineNumber"> 003 </span>เที่ยวคบคนชั่วเห็นปานนี้. ได้มีประกาศกันแพร่หลาย. พระราชาครั้นสดับดังนั้น 
<span class="LineNumber"> 004 </span>จึงรับสั่งให้งดถาดอาหาร   ๕๐๐   ที่พระองค์พระราชทาน  ไม่เสด็จไปอุปถัมภ์
<span class="LineNumber"> 005 </span>พระเทวทัตอีกต่อไป.   แม้ชาวเมืองก็พากันไม่ให้อาหารเพียงทัพพีหนึ่งแก่พระ-
<span class="LineNumber"> 006 </span>เทวทัตผู้เข้าไปหาตระกูล.  พระเทวทัตนั้นเสื่อมจากลาภและสักการะ   ประสงค์
<span class="LineNumber"> 007 </span>จะดำรงชีวิตด้วยการหลอกลวง  จึงเข้าไปเฝ้าพระศาสดาทูลขอวัตถุ ๕ ประการ
<span class="LineNumber"> 008 </span>ถูกพระผู้มีพระภาคเจ้าทรงห้ามด้วยพุทธดำรัสมีอาทิว่า  อย่าเลยเทวทัต   ภิกษุใด
<span class="LineNumber"> 009 </span>ปรารถนา  ภิกษุนั้นจงถือการอยู่ป่าเป็นวัตรเถิด.  พระเทวทัต   ยังชนผู้เลื่อมใส
<span class="LineNumber"> 010 </span>ในความเศร้าหมอง  เป็นคนโง่ให้เห็นชอบด้วยวัตถุ  ๕  ประการนั้น  ให้ภิกษุวัชชี
<span class="LineNumber"> 011 </span>บุตร  ๕๐๐ จับสลาก     แล้วทำลายสงฆ์ให้แตกกัน    ได้พาภิกษุเหล่านั้นไปยัง
<span class="LineNumber"> 012 </span>คยาสีสประเทศ.
<span class="LineNumber"> 013 </span>           ลำดับนั้น พระอัครสาวก ๒ รูป  โดยพระพุทธดำรัสของพระศาสดาพา
<span class="LineNumber"> 014 </span>กันไป ณ คยาสีสประเทศนั้น   แสดงธรรมให้ภิกษุ  ๕๐๐ เหล่านั้นตั้งอยู่ในอริยผล
<span class="LineNumber"> 015 </span>แล้วนำกลับมา.  ส่วนภิกษุเหล่าใด   ชอบใจลัทธิของพระเทวทัตผู้พยายามเพื่อ
<span class="LineNumber"> 016 </span>ทำลายสงฆ์   ยังยกย่องอยู่อย่างเดิม    เมื่อสงฆ์กำลังจะแตก   และแตกแล้วได้เกิด
<span class="LineNumber"> 017 </span>ความชอบใจ  ข้อนั้นได้ปรากฏเพื่อความไม่เป็นประโยชน์    เพื่อความทุกข์แก่
<span class="LineNumber"> 018 </span>ภิกษุเหล่านั้น.  ในไม่ช้านั่นเอง  พระเทวทัตก็ถูกโรคเบียดเบียน  อาพาธหนัก
<span class="LineNumber"> 019 </span>ใกล้จะตาย  คิดว่า เราจักถวายบังคมพระศาสดา  จึงให้เขานำขึ้นบนเตียงไปวางไว้
<span class="LineNumber"> 020 </span>ณ  ฝั่งสระโบกขรณีใกล้พระเชตวัน    ขณะนั้นแผ่นดินก็แยกออก   พระเทวทัต
<span class="LineNumber"> 021 </span>ตกลงไปบังเกิดในอเวจีมหานรก.  ร่างของพระเทวทัตสูง  ๑๐๐ โยชน์  ถูกหลาว
<span class="LineNumber"> 022 </span>เหล็กขนาดลำตาลเสียบอยู่ตลอดกัป.    และตระกูลประมาณ   ๕๐๐  ที่ฝักใฝ่กับ
<span class="LineNumber"> 023 </span>พระเทวทัตยึดมั่นในลัทธิของพระเทวทัตนั้น  พร้อมด้วยพวกก็ไปเกิดในนรก.
