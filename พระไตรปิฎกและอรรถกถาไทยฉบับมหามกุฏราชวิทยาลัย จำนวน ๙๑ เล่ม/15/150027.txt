<span class="LineNumber"> 001 </span>          <H1>กถาว่าด้วยมหาพรหมเป็นต้น</H1>  

<span class="LineNumber"> 002 </span>         [๑๓]  <B>ดูก่อนภัคควะ</B>    ก็เราย่อมทราบชัดสิ่งที่โลกสมมติว่าเลิศ
<span class="LineNumber"> 003 </span>ทั้งรู้ชัดกว่านั้น    และไม่ยึดมั่นความรู้ชัดนั้นด้วย      เมื่อไม่ยึดมั่นจงทราบ
<span class="LineNumber"> 004 </span>ความดับได้เฉพาะตน ฉะนั้น   ตถาคตจึงไม่ถึงทุกข์.  ดูก่อนภัคควะ  มีสมณ-
<span class="LineNumber"> 005 </span>พราหมณ์บางพวก   บัญญัติสิ่งที่โลกสมมติว่าเลิศ  ว่าพระอิศวรทำให้  ว่า
<span class="LineNumber"> 006 </span>พระพรหมทำให้  ตามลัทธิอาจารย์      เราจึงเข้าไปถามเขาอย่างนี้ว่า  ได้
<span class="LineNumber"> 007 </span>ยินว่า   ท่านทั้งหลายบัญญัติสิ่งที่โลกสมมติว่าเลิศ   ว่าพระอิศวรทำให้  ว่า
<span class="LineNumber"> 008 </span>พระพรหมทำให้ ตามลัทธิอาจารย์จริงหรือ.    สมณพราหมณ์เหล่านั้น  ถูก
<span class="LineNumber"> 009 </span>เราถามอย่างนี้แล้ว   ยืนยันว่าเป็นเช่นนั้น  เราจึงถามต่อไปว่า     พวกท่าน
<span class="LineNumber"> 010 </span>บัญญัติสิ่งที่โลกสมมติว่าเลิศ   ว่าพระอิศวรทำให้  ว่าพระพรหมทำให้ตาม
<span class="LineNumber"> 011 </span>ลัทธิอาจารย์มีแบบอย่างไร.   สมณพราหมณ์เหล่านั้นถูกเราถามอย่างนี้    ก็
<span class="LineNumber"> 012 </span>ตอบไม่ถูก   จึงย้อนถามเรา   เราถูกถามแล้ว   จึงพยากรณ์ว่า   เธอทั้งหลาย
<span class="LineNumber"> 013 </span>มีบางกาลบางสมัยล่วงมาช้านาน  ที่โลกนี้จะพินาศ  เมื่อโลกกำลังพินาศ
<span class="LineNumber"> 014 </span>อยู่ โดยมากเหล่าสัตว์ย่อมเกิดในชั้นอาภัสสรพรหม  สัตว์เหล่านั้นได้สำเร็จ
<span class="LineNumber"> 015 </span>ทางใจ  มีปิติเป็นอาหาร    มีรัศมีซ่านออกจากกายตนเอง   สัญจรไปได้ใน
<span class="LineNumber"> 016 </span>อากาศ  อยู่ในวิมานอันงาม   สถิตอยู่ในภพนั้น   สิ้นกาลช้านาน.
<span class="LineNumber"> 017 </span>         เธอทั้งหลาย  มีบางกาลบางสมัยล่วงมาช้านาน  ที่โลกนี้กลับเจริญ 
<span class="LineNumber"> 018 </span>เมื่อโลกกำลังเจริญอยู่    วิมานของพรหมปรากฏว่า    ว่างเปล่า       ครั้งนั้น
<span class="LineNumber"> 019 </span>สัตว์ผู้ใดผู้หนึ่งจุติจากชั้นอาภัสสรพรหม    เพราะสิ้นอายุหรือเพราะสิ้นบุญ
<span class="LineNumber"> 020 </span>ย่อมเข้าถึงวิมานพรหมที่ว่างเปล่า    แม้สัตว์ผู้นั้นก็ได้สำเร็จทางใจ  มีปีติ
<span class="LineNumber"> 021 </span>เป็นอาหาร   มีรัศมีซ่านออกจากกายตนเอง  สัญจรไปได้ในอากาศ อยู่ใน
<span class="LineNumber"> 022 </span>วิมานงาม  สถิตอยู่ในภพนั้น  สิ้นกาลยืดยาวช้านาน  เพราะสัตว์นั้นอยู่แต่
<span class="LineNumber"> 023 </span>ผู้เดียวเป็นเวลานาน   จึงเกิดความกระสัน     ความดิ้นรนขึ้นว่า     โอหนอ
<span class="LineNumber"> 024 </span>แม้สัตว์เหล่าอื่นก็พึงมาเป็นอย่างนี้บ้าง.  ต่อมา  สัตว์เหล่าอื่นก็จุติจากชั้น
