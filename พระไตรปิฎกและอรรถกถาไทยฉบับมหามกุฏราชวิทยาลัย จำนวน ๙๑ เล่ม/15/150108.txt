<span class="LineNumber"> 001 </span>                 <H1>ว่าด้วยอทินนาทาน</H1>  

<span class="LineNumber"> 002 </span>         [๓๙]  ดูก่อนภิกษุทั้งหลาย    ลำดับนั้น    ท้าวเธอโปรดให้ 
<span class="LineNumber"> 003 </span>ประชุมอำมาตย์ราชบริพารโหราจารย์และมหาอำมาตย์    นายกองช้าง
<span class="LineNumber"> 004 </span>นายกองม้าเป็นต้น  คนรักษาประตู    และคนเลี้ยงชีพด้วยปัญญา แล้ว
<span class="LineNumber"> 005 </span>ตรัสถามจักกวัตติวัตรอันประเสริฐ.    เขาเหล่านั้น   อันท้าวเธอตรัส
<span class="LineNumber"> 006 </span>ถามจักกวัตติวัตรอันประเสริฐแล้ว         จึงกราบทูลแก้ถวายท้าวเธอ. 
<span class="LineNumber"> 007 </span>ท้าวเธอได้ฟังคำทูลแก้ของพวกเขาแล้ว     จึงทรงจัดการรักษาป้องกัน
<span class="LineNumber"> 008 </span>และคุ้มครองอันชอบธรรม    แต่ไม่ได้พระราชทานทรัพย์ให้แก่คนที่
<span class="LineNumber"> 009 </span>ไม่มีทรัพย์.   เมื่อไม่พระราชทานทรัพย์ให้แก่คนที่ไม่มีทรัพย์    ความ
<span class="LineNumber"> 010 </span>ขัดสนจึงได้ถึงความแพร่หลาย.      เมื่อความขัดสนถึงความแพร่หลาย
<span class="LineNumber"> 011 </span>บุรุษคนหนึ่งจึงขโมยทรัพย์ของตนอื่นไป.   เขาช่วยกันจับบุรุษนั้นได้
<span class="LineNumber"> 012 </span>แล้ว   แสดงแก่ท้าวเธอว่า   พระพุทธเจ้าข้า บุรุษคนนี้ขโมยเอาทรัพย์
<span class="LineNumber"> 013 </span>ของคนอื่นไป.    ดูก่อนภิกษุทั้งหลาย    เมื่อเขาพากันกราบทูลอย่างนี้
<span class="LineNumber"> 014 </span>แล้ว   ท้าวเธอจึงตรัสคำนี้กะบุรุษผู้นั้นว่า  พ่อบุรุษ   ได้ยินว่า  เธอ
<span class="LineNumber"> 015 </span>ขโมยเอาทรัพย์ของคนอื่นไปจริงหรือ.  บุรุษนั้นทูลว่า จริงพระพุทธ-
<span class="LineNumber"> 016 </span>เจ้าข้า.  ท้าวเธอถามว่า เพราะเหตุไร.   บุรุษทูลว่า เพราะข้าพระพุทธ-
<span class="LineNumber"> 017 </span>เจ้าไม่มีอะไรจะเลี้ยงชีพ.
<span class="LineNumber"> 018 </span>         ดูก่อนภิกษุทั้งหลาย       ลำดับนั้น  ท้าวเธอจึงพระราชทาน
<span class="LineNumber"> 019 </span>ทรัพย์ให้แก่เขาแล้วรับสั่งว่า   พ่อบุรุษเธอจงเลี้ยงชีพ   จงเลี้ยงมารดา
<span class="LineNumber"> 020 </span>บิดา   จงเลี้ยงบุตรภรรยา  จงประกอบการงานทั้งหลาย  จงตั้งทักษิณา
<span class="LineNumber"> 021 </span>ที่มีผลในเบื้องบน  อันเกื้อกูลแก่สวรรค์   มีสุขเป็นผล    เป็นไปเพื่อ
<span class="LineNumber"> 022 </span>สวรรค์  ในสมณพราหมณ์ทั้งหลาย  ด้วยทรัพย์นี้เถิด    ดูก่อนภิกษุ
<span class="LineNumber"> 023 </span>ทั้งหลาย   เขาได้สนองพระราชดำรัสของท้าวเธอแล้ว.       
