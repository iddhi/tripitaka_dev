<span class="LineNumber"> 001 </span>         นิโครธปริพาชกกราบทูลว่า     ข้าแต่พระองค์ผู้เจริญ  เมื่อเป็น 
<span class="LineNumber"> 002 </span>เช่นนี้  การเกลียดบาปด้วยตบะบริสุทธิ์  ไม่ใช่ไม่บริสุทธิ์แน่แท้  เป็นกิริยา  
<span class="LineNumber"> 003 </span>ที่ถึงยอดถึงแก่น.   พระผู้มีพระภาคเจ้าตรัสว่า   นิโครธะ     การเกลียดบาป
<span class="LineNumber"> 004 </span>ด้วยตบะ   ด้วยเหตุเพียงเท่านี้     เป็นกิริยาที่ถึงยอดหรือถึงแก่นหามิได้   ที่
<span class="LineNumber"> 005 </span>แท้ เป็นกิริยาที่ถึงกระพี้เท่านั้น.
<span class="LineNumber"> 006 </span>         [๒๘]  นิโครธปริพาชกกราบทูลว่า  ข้าแต่พระองค์ผู้เจริญ  ก็
<span class="LineNumber"> 007 </span>การเกลียดบาปด้วยตบะเป็นกิริยาถึงยอดสละถึงแก่น     ด้วยเหตุเพียงเท่าไร
<span class="LineNumber"> 008 </span>ขอประทานพระวโรกาส  ขอพระผู้มีพระภาคเจ้า  จงให้ข้าพระองค์ถึงยอด
<span class="LineNumber"> 009 </span>ถึงแก่นแห่งการเกลียดบาปด้วยตบะเถิด.
<span class="LineNumber"> 010 </span>         พระผู้มีพระภาคเจ้าตรัสว่า   นิโครธะ    บุคคลผู้มีตบะในโลกนี้ 
<span class="LineNumber"> 011 </span>เป็นผู้สำรวมแล้วด้วยสังวร ๔ ประการ ฯลฯ    เขาย่อมระลึกถึงชาติก่อนได้
<span class="LineNumber"> 012 </span>เป็นอันมาก  คือระลึกได้ชาติหนึ่งบ้าง  สองชาติบ้าง  ฯลฯ  เขาระลึกถึง
<span class="LineNumber"> 013 </span>ชาติก่อนได้เป็นอันมาก    พร้อมทั้งอาการ    พร้อมทั้งอุเทศ    ด้วยประการ
<span class="LineNumber"> 014 </span>ฉะนี้ เขาเห็นหมู่สัตว์ที่กำลังจุติ  กำลังอุปบัติ   เลว   ประณีต   มีผิวพรรณ
<span class="LineNumber"> 015 </span>ดี  มีผิวพรรณทราม    ได้ดี     ตกยาก    ด้วยทิพจักษุอันบริสุทธิ์   ล่วงจักษุ
<span class="LineNumber"> 016 </span>ของมนุษย์    ย่อมรู้ชัดหมู่สัตว์ผู้เป็นไปตามกรรมว่า    สัตว์เหล่านี้ประกอบ 
<span class="LineNumber"> 017 </span>ด้วยกายทุจริต    วจีทุจริต   มโนทุจริต      ติเตียนพระอริยเจ้า   เป็นมิจฉา-
<span class="LineNumber"> 018 </span>ทิฏฐิ  ยึดถือกรรมคือมิจฉาทิฏฐิ  เบื้องหน้าแต่ตายเพราะกายแตก  เขาย่อม
<span class="LineNumber"> 019 </span>เข้าถึงอบาย    ทุคติ   วินิบาต   นรก       ส่วนสัตว์เหล่านี้ประกอบด้วยกาย
<span class="LineNumber"> 020 </span>สุจริต   วจีสุจริต   มโนสุจริต   ไม่ติเตียนพระอริยเจ้า    เป็นสัมมาทิฏฐิ  ยึด 
<span class="LineNumber"> 021 </span>ถือกรรมคือสัมมาทิฏฐิ    เบื้องหน้าแต่ตายเพราะกายแตก  เขาย่อมเข้าถึง
<span class="LineNumber"> 022 </span>สุคติโลกสวรรค์ ดังนี้    เขาย่อมเห็นหมู่สัตว์กำลังจุติ   อุบัติ    เลว   ประณีต
<span class="LineNumber"> 023 </span>มีผิวพรรณดี    มีผิวพรรณทราม  ได้ดี    ตกยาก    ด้วยทิพจักษุอันบริสุทธิ์  
<span class="LineNumber"> 024 </span>ล่วงจักษุของมนุษย์   ย่อมรู้ชัดซึ่งหมู่สัตว์ผู้เป็นไปตามกรรม  ด้วยประการ
