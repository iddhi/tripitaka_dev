<span class="LineNumber"> 001 </span>         คำว่า   <B>" กามราคานุสโย   ฯเปฯ  อวิชฺชานุสยโย "</B>  นี้   ชื่อว่า 
<span class="LineNumber"> 002 </span><B>ปริจฉินนุทเทสวาระ</B>  เพราะความที่วาระนี้ทรงยกเพียงแต่ชื่อแห่งธรรม
<span class="LineNumber"> 003 </span>ที่กำหนดไว้แล้วโดยปริจเฉทวาระนั้น   ขึ้นแสดงว่า  " ชื่อว่า  ธรรม
<span class="LineNumber"> 004 </span>เหล่านี้  เป็นธรรมชนิดนั้น "  ดังนี้.
<span class="LineNumber"> 005 </span>         ในข้อนั้น   คำว่า     <B>กามราคานุสโย   อนุเสติ    เอตฺถ    ฯเปฯ 
<span class="LineNumber"> 006 </span>อวิชฺชานุสโย  อนุเสติ</B>   นี้  ชื่อว่า <B>อุปปัตติฏฐานวาระ</B>  เพราะความที่
<span class="LineNumber"> 007 </span>วาระนี้    ทรงแสดงที่เป็นที่เกิดขึ้นแห่งธรรมเหล่านั้นนั่นแหละ อย่างนี้
<span class="LineNumber"> 008 </span>ว่า     " อนุสัยเหล่านี้    ย่อมนอนเนื่อง   ในวาระทั้งหลายชื่อนี้ "   ดังนี้.
<span class="LineNumber"> 009 </span>         อนึ่ง   พระผู้มีพระภาคเจ้า    ประกอบอนุสัยทั้งหลายแล้วทำยมก
<span class="LineNumber"> 010 </span>เทศนา  ด้วยอำนาจแห่งมหาวาระ  ๗ เหล่าใด  มหาวาระเหล่านั้น  มีชื่อ
<span class="LineNumber"> 011 </span>ดังนี้  คือ.-
<span class="LineNumber"> 012 </span>         <B>๑.  อนุสยวาระ       ( วาระว่าด้วยอนุสัย )</B>
<span class="LineNumber"> 013 </span>         <B>๒.  สานุสยวาระ     ( วาระว่าด้วยผู้มีอนุสัย )</B>
<span class="LineNumber"> 014 </span>         <B>๓.  ปชหนวาระ      ( วาระว่าด้วยการละ )</B>
<span class="LineNumber"> 015 </span>         <B>๔.  ปริญญาวาระ   ( วาระว่าด้วยการกำหนดรู้ )</B>
<span class="LineNumber"> 016 </span>         <B>๕.  ปหีนวาระ        ( วาระว่าด้วยการละได้แล้ว )</B>
<span class="LineNumber"> 017 </span>         <B>๖.  อุปปัชชนวาระ  ( วาระว่าด้วยการเกิด )</B>
<span class="LineNumber"> 018 </span>         <B>๗.  ธาตุวาระ          ( วาระว่าด้วยธาตุ )</B>
