<span class="LineNumber"> 001 </span>อุบาสก  มิใช่ท่านเท่านั้น  ที่นำเอาประโยชน์มาจากสิ่งที่มิใช่ประโยชน์
<span class="LineNumber"> 002 </span>แม้โบราณกบัณฑิตทั้งหลาย      ก็นำเอาสิ่งที่เป็นประโยชน์มาจากสิ่งที่
<span class="LineNumber"> 003 </span>ไม่เป็นประโยชน์แก่ตนเหมือนกัน     อันอำมาตย์นั้นทูลอาราธนาแล้ว
<span class="LineNumber"> 004 </span>จึงทรงนำเอาเรื่องในอดีตมาสาธก   ดังต่อไปนี้ :-
<span class="LineNumber"> 005 </span>	ในอดีตกาล           เมื่อพระเจ้าพรหมทัตครองราชสมบัติอยู่ใน
<span class="LineNumber"> 006 </span>พระนครพาราณสี     พระโพธิสัตว์บังเกิดในพระครรภ์ของพระอัคร-
<span class="LineNumber"> 007 </span>มเหสีของพระเจ้าพรหมทัตนั้น      พอเจริญวัยก็เล่าเรียนศิลปะทั้งปวง
<span class="LineNumber"> 008 </span>ในเมืองตักกศิลา  เมื่อพระราชบิดาสวรรคตแล้วก็ดำรงอยู่ในราชสมบัติ
<span class="LineNumber"> 009 </span>มิได้ทรงยังทศพิธราชธรรมให้กำเริบ         ครองราชสมบัติโดยธรรม
<span class="LineNumber"> 010 </span>สม่ำเสมอ       บำเพ็ญทาน   รักษาศีล    ๕     รักษาอุโบสถกรรม
<span class="LineNumber"> 011 </span>ลำดับนั้น      อำมาตย์ผู้หนึ่งของพระองค์ก่อการประทุษร้ายขึ้นภายใน
<span class="LineNumber"> 012 </span>พระราชวัง.    ข้าราชบริพารที่เป็นบาทบริจาริกาเป็นต้น    จึงกราบทูล
<span class="LineNumber"> 013 </span>แก่พระราชาว่า      อำมาตย์ผู้โน้นก่อประทุษร้ายในภายในพระราชวัง.
<span class="LineNumber"> 014 </span>พระราชาทรงสืบสวนแล้วทรงทราบได้ตามสภาพ         จึงรับสั่งให้พา
<span class="LineNumber"> 015 </span>อำมาตย์นั้นมาเฝ้าแล้วตรัสว่า   จำเดิมแต่นี้ไป    เจ้าอย่าได้มาอุปัฏฐาก
<span class="LineNumber"> 016 </span>เราเลย  แล้วทรงถอดยศเสีย.  อำมาตย์นั้นไปอุปัฏฐากพระเจ้าสามันต-
<span class="LineNumber"> 017 </span>ราชองค์อื่น.        เรื่องทั้งปวงได้กล่าวไว้ในมหาสีลวชาดกในหนหลัง
<span class="LineNumber"> 018 </span>นั่นแหละ      แม้ในชาดกนี้    พระราชานั้นทรงทดลองถึง   ๓   ครั้ง
<span class="LineNumber"> 019 </span>จึงเชื่อคำของอำมาตย์นั้น      ทรงดำริว่า        จักยึดราชสมบัติในเมือง
<span class="LineNumber"> 020 </span>พาราณสี       จึงพร้อมด้วยบริวารอันใหญ่หลวงประชิดราชอาณาเขต
