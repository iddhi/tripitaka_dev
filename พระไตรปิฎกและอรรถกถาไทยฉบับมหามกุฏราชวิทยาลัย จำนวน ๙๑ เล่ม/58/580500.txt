<span class="LineNumber"> 001 </span>	ตั้งแต่นั้นมา     นางสามามิได้รับอะไร ๆ   จากมือของคนอื่น ๆ
<span class="LineNumber"> 002 </span>เที่ยวอภิรมย์ชมชื่นอยู่กับโจรนั้นนั่นแหละ  โจรนั้นคิดว่า    ถ้าหญิงนี้ 
<span class="LineNumber"> 003 </span>จักมีจิตปฏิพัทธ์ในชายอื่นไซร้    แม้เรา   นางก็จักให้ฆ่าแล้วอภิรมย์กับ
<span class="LineNumber"> 004 </span>ชายนั้นเท่านั้น    หญิงนี้เป็นผู้มักประทุษร้ายมิตรโดยส่วนเดียว    เรา
<span class="LineNumber"> 005 </span>อยู่ในที่นี้   ควรรีบหนีไปที่อื่น   แต่เมื่อจะไปจะไม่ไปมือเปล่า    จักถือ
<span class="LineNumber"> 006 </span>เอาห่อเครื่องอาภรณ์ของหญิงนี้ไปด้วย  วันหนึ่ง   จึงกล่าวกะนางสามา
<span class="LineNumber"> 007 </span>นั้นว่า   นางผู้เจริญ   เราทั้งหลายอยู่เฉพาะในเรือนเป็นประจำ  เหมือน
<span class="LineNumber"> 008 </span>ไก่อยู่ในกรง   พวกเราจักเล่นในสวนสักวันหนึ่ง.   นางสามานั้นรับคำ
<span class="LineNumber"> 009 </span>แล้วจัดแจงสิ่งของทั้งปวงมีของควรเคี้ยว   และของควรบริโภคเป็นต้น
<span class="LineNumber"> 010 </span>ประดับประดาด้วยอาภรณ์ทั้งปวง   นั่งในยานอันมิดชิดกับโจรนั้นแล้ว
<span class="LineNumber"> 011 </span>ไปยังสวนอุทยาน.   โจรนั้นเล่นอยู่กับนางสามานั้นในสวนอุทยานนั้น
<span class="LineNumber"> 012 </span>จึงคิดว่า   เราควรหนีไปเดี๋ยวนี้    จึงทำทีเหมือนต้องการจะร่วมอภิรมย์
<span class="LineNumber"> 013 </span>ด้วยกิเลสฤดีกับนางสามานั้น   จึงพาเข้าไประหว่างพุ่มต้นยี่โถแห่งหนึ่ง
<span class="LineNumber"> 014 </span>ทำที่เหมือนสวมกอดนางสามานั้น     แล้วจึงกดลงทำให้สลบล้มลงแล้ว
<span class="LineNumber"> 015 </span>ปลดเครื่องอาภรณ์ทั้งปวง    เอาผ้าห่มของนางนั่นแหละผูกแล้ววางห่อมี
<span class="LineNumber"> 016 </span>ภัณฑะไว้ที่คอ    โดดข้ามรั้วอุทยานหลบหลีกไป.     ฝ่ายนางสามานั้น
<span class="LineNumber"> 017 </span>กลับได้สัญญาความทรงจำ      จึงลุกขึ้นมายังสำนักของพวกหญิงรับใช้
<span class="LineNumber"> 018 </span>แล้วถามว่า   ลูกเจ้าไปไหน   พวกหญิงรับใช้กล่าวว่า   พวกดิฉันไม่
<span class="LineNumber"> 019 </span>ทราบเลย   แม่เจ้า.   นางสามาคิดว่า   สามีของเราสำคัญเราว่าตายแล้ว
