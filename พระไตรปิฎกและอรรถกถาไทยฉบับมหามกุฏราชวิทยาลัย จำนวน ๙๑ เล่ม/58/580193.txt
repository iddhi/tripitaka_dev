<span class="LineNumber"> 001 </span>ข้าแต่มหาราช    ไม่มีกิจที่จะต้องทำการรบกับพระเจ้าธนัญชัยโกรัพย-  
<span class="LineNumber"> 002 </span>ราชนั้น    พระราชาพระองค์นั้น    มีพระอัธยาศัยยินดีในการบริจาค
<span class="LineNumber"> 003 </span>ทานเป็นผู้ถูกเขาขอ   แม้พระเศียรอันประดับแล้วก็ทรงตัดให้ได้    แม้
<span class="LineNumber"> 004 </span>ดวงพระเนตรอันสมบูรณ์ด้วยประสาทก็ทรงควักให้ได้   แม้ราชสมบัติ
<span class="LineNumber"> 005 </span>ทั้งสิ้นก็ทรงมอบให้ได้   ในเรื่องช้างมงคลไม่จำต้องพูดถึงเลย    ทูลขอ
<span class="LineNumber"> 006 </span>แล้วจักทรงประทานให้แน่แท้.     พระราชาตรัสว่า   ใครจะสามารถไป
<span class="LineNumber"> 007 </span>ขอช้างมงคลนั้น   อำมาตย์ทั้งหลายกราบทูลว่า   ข้าแต่มหาราช   พวก
<span class="LineNumber"> 008 </span>พราหมณ์    พระเจ้าข้า.    พระราชารับสั่งให้เรียกพราหมณ์  ๘ คนมา
<span class="LineNumber"> 009 </span>จากที่อยู่ของพราหมณ์แล้วทรงกระทำสักการะสัมมานะแล้วทรงส่งไป
<span class="LineNumber"> 010 </span>เพื่อให้ขอช้างมงคล.   พราหมณ์เหล่านั้นถือเอาเสบียงเดินทาง   ปลอม
<span class="LineNumber"> 011 </span>เพศเป็นคนเดินทาง    รีบเดินทางไป     โดยพักแรมอยู่ราตรีหนึ่งในที่ 
<span class="LineNumber"> 012 </span>ทุกแห่ง   บริโภคอาหารในโรงทานที่ประตูพระนคร    บำรุงร่างกายให้
<span class="LineNumber"> 013 </span>อิ่มหนำสิ้นเวลา  ๒-๓  วันแล้วถามว่า     เมื่อไรพระราชาจักเสด็จมา
<span class="LineNumber"> 014 </span>โรงทาน ?     พวกมนุษย์บอกว่า     พระราชาจะเสด็จมาในวัน ๑๔  ค่ำ
<span class="LineNumber"> 015 </span>๑๕ ค่ำ   และวัน   ๘ ค่ำ   ตลอด ๓ วันแห่งปักษ์หนึ่งๆ  ก็พรุ่งนี้    เป็น
<span class="LineNumber"> 016 </span>วันเพ็ญ ๑๕  ค่ำ    เพราะฉะนั้น      พระราชาจักเสด็จมาในวันพรุ่งนี้.
<span class="LineNumber"> 017 </span>วันรุ่งขึ้น    พวกพราหมณ์รีบไปแต่เช้าตรู่    ยืนอยู่ที่ประตูด้านทิศตะ-
<span class="LineNumber"> 018 </span>วันออก.   พระโพธิสัตว์ทรงสนานและลูบไล้พระวรกายแต่เช้าตรู่  ทรง
<span class="LineNumber"> 019 </span>ประดับด้วยเครื่องอลังการทั้งปวง เสด็จขึ้นคอช้างมงคลหัตถีอันประดับ
<span class="LineNumber"> 020 </span>แล้ว   เสด็จไปยังโรงทานทางประตูด้านทิศตะวันออก   ด้วยบริวารอัน
