<span class="LineNumber"> 001 </span>เรื่องนี้ก็ได้มาแล้วโดยพิสดาร  ในพระวินัยนั่นแล   ก็ในที่นี้มีความย่อ  
<span class="LineNumber"> 002 </span>ดังต่อไปนี้ :-   ท่านพระอุปเสนะ  มีพรรษาได้ ๒ พรรษา  พร้อมด้วย
<span class="LineNumber"> 003 </span>สัทธิวิหาริกซึ่งมีพรรษาเดียว        พากันเข้าไปเฝ้าพระศาสดา        ถูก
<span class="LineNumber"> 004 </span>พระศาสดาทรงติเตียน  จึงกลับแล้วหลีกไปเริ่มบำเพ็ญวิปัสสนา  บรรลุ
<span class="LineNumber"> 005 </span>พระอรหัตแล้ว ประกอบด้วยคุณมีความเป็นผู้มักน้อยเป็นต้น  สมาทาน
<span class="LineNumber"> 006 </span>ธุดงค์  ๑๓    กระทำการชักชวนบริษัทให้เป็นผู้ทรงธุดงค์  ๑๓   ด้วย
<span class="LineNumber"> 007 </span>เมื่อพระผู้มีพระภาคเจ้าทรงหลีกเร้นอยู่ตลอดไตรมาส     จึงพร้อมด้วย
<span class="LineNumber"> 008 </span>บริษัทเข้าไปเฝ้าพระศาสดา     เพราะอาศัยบริษัทนั่นแหละ    จึงได้รับ
<span class="LineNumber"> 009 </span>การติเตียนเป็นครั้งแรก   แต่เพราะประพฤติตามกติกาอันประกอบด้วย
<span class="LineNumber"> 010 </span>ธรรม   จึงได้รับสาธุการเป็นครั้งที่สอง   เป็นผู้อันพระศาสดาทรงกระ-
<span class="LineNumber"> 011 </span>ทำอนุเคราะห์ว่า   จำเดิมแต่นี้ไป   ภิกษุทั้งหลายผู้ทรงธุดงค์   จงเข้ามา
<span class="LineNumber"> 012 </span>เฝ้าเราตามสบายเถิด  แล้วจึงออกไปแจ้งเนื้อความนั้นแก่ภิกษุทั้งหลาย.
<span class="LineNumber"> 013 </span>ตั้งแต่นั้นมา   ภิกษุทั้งหลายจึงพากันเป็นผู้ทรงธุดงค์    เข้าไปเฝ้าพระ-
<span class="LineNumber"> 014 </span>ศาสดา   เมื่อพระศาสดาเสด็จออกจากที่เร้น     ก็พากันทิ้งผ้าบังสุกุลไว้
<span class="LineNumber"> 015 </span>ในที่นั้น ๆ  ถือเอาไปเฉพาะบาตรและจีวรของตนเท่านั้น.   พระศาสดา
<span class="LineNumber"> 016 </span>เสด็จเที่ยวจาริกไปยังเสนาสนะพร้อมด้วยภิกษุมากด้วยกัน   ทอดพระ-
<span class="LineNumber"> 017 </span>เนตรเห็นผ้าบังสุกุลตกเรี่ยราดอยู่ในที่นั้น ๆ จึงตรัสถาม   ได้ทรงสดับ
<span class="LineNumber"> 018 </span>ความนั้นแล้ว   จึงตรัสว่า   ดูก่อนภิกษุทั้งหลาย   การสมาทานวัตรของ
<span class="LineNumber"> 019 </span>ภิกษุเหล่านี้   เป็นของไม่ตั้งอยู่ยั่งยืน   ได้เป็นเช่นกับอุโบสถกรรมของ
<span class="LineNumber"> 020 </span>นกยาง   แล้วทรงนำเอาเรื่องในอดีตมาสาธก   ดังต่อไปนี้ :-
