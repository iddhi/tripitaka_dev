<span class="LineNumber"> 001 </span>ห้อมล้อมถามว่า  ท่านผู้เจริญ  ปริพาชิกานี้เป็นอะไรกับท่าน ?  พระ-
<span class="LineNumber"> 002 </span>โพธิสัตว์กล่าวว่า  เมื่อเวลาเป็นคฤหัสถ์   นางเป็นบาทบริจาริกาของเรา.
<span class="LineNumber"> 003 </span>มหาชนกล่าวว่า ท่านผู้เจริญ พวกเรายังอดทนไม่ได้ก่อน   พากันร้องไห้
<span class="LineNumber"> 004 </span>ร่ำไร   เพราะเหตุไร ?  ท่านจึงไม่ร้องไห้.   พระโพธิสัตว์กล่าวว่า   นาง
<span class="LineNumber"> 005 </span>ปริพาชิกานี้    เมื่อยังมีชีวิตอยู่ย่อมเป็นอะไร ๆ  กับเรา   บัดนี้   ไม่เป็น
<span class="LineNumber"> 006 </span>อะไร ๆ  กัน   เพราะนางเป็นผู้สมัครสมานกับปรโลก   ไปสู่อำนาจของ 
<span class="LineNumber"> 007 </span>คนอื่นแล้ว    เราจะร้องไห้เพราะอะไร    เมื่อจะแสดงธรรมแก่มหาชน
<span class="LineNumber"> 008 </span>จึงได้กล่าวคาถาเหล่านี้ว่า  :-
<span class="LineNumber"> 009 </span>			<B>นางสัมมิลลหาสินีผู้เจริญ    ได้ไปอยู่ใน
<span class="LineNumber"> 010 </span>		ระหว่างพวกสัตว์ที่ตายไปแล้วเป็นจำนวนมาก
<span class="LineNumber"> 011 </span>		เมื่อนางไปอยู่กับพวกสัตว์เหล่านั้น  จักชื่อว่า
<span class="LineNumber"> 012 </span>		เป็นอะไรกับเรา   เพราะฉะนั้นเราจึงมิได้เศร้า 
<span class="LineNumber"> 013 </span>		โศกถึงนางสัมมัลลหาสินีผู้เป็นที่รักนี้.
<span class="LineNumber"> 014 </span>			ถ้าบุคคลจะเศร้าโศก    ถึงสิ่งที่ไม่มีแก่
<span class="LineNumber"> 015 </span>		สัตว์ผู้เศร้าโศกนั้น   พึงเศร้าโศกถึงตนซึ่งตก
<span class="LineNumber"> 016 </span>		อยู่ในอำนาจของมัจจุราชอยู่ทุกเวลา.
<span class="LineNumber"> 017 </span>			อายุสังขารใช่ว่าจะติดตามเฉพาะสัตว์ผู้
<span class="LineNumber"> 018 </span>		ยืน  นั่ง   นอน   หรือเดินอยู่เท่านั้นก็หาไม่
<span class="LineNumber"> 019 </span>		แม้ในเวลาชั่วลืมตา<SUP>๑</SUP>หลับตาวัยก็เสื่อมไปแล้ว.</B>
<span class='footnote'>๑. แปลตามบาลี    พม่า.</span>
