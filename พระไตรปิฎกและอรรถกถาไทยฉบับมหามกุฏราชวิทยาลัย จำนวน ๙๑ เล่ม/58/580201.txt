<span class="LineNumber"> 001 </span>	ทูตทั้งหลายถวายบังคมพระราชาแล้วไปยังสำนักของพระมารดา
<span class="LineNumber"> 002 </span>พระโพธิสัตว์กราบทูลว่า    ข้าแต่พระเทวี   ได้ยินว่าพระองค์ทรงรักษา
<span class="LineNumber"> 003 </span>กุรุธรรม     ขอพระองค์จงประทานกุรุธรรมนั้น     แก่ข้าพระพุทธเจ้า
<span class="LineNumber"> 004 </span>ทั้งหลาย.  พระเทวีตรัสว่า  ดูก่อนพ่อทั้งหลาย  เรารักษากุรุธรรมก็จริง
<span class="LineNumber"> 005 </span>แต่บัดนี้   เราเกิดความรังเกียจในกุรุธรรมนั้น    กุรุธรรมนั้นไม่ทำเรา
<span class="LineNumber"> 006 </span>ให้ยินดี   เพราะเหตุนั้น   เราจึงไม่อาจให้แก่ท่านทั้งหลาย.    ได้ยินว่า
<span class="LineNumber"> 007 </span>พระเทวีนั้นมีระโอรส  ๒  องค์          คือพระราชาผู้เป็นพระเชษฐา
<span class="LineNumber"> 008 </span>และอุปราชผู้เป็นพระกนิษฐา.    ครั้งนั้น  มีพระราชาองค์หนึ่งทรงส่ง
<span class="LineNumber"> 009 </span>แก่นจันทน์อันมีค่าแสนหนึ่ง      และดอกไม้ทองมีค่าพันหนึ่งมาถวาย
<span class="LineNumber"> 010 </span>พระโพธิสัตว์.    พระองค์ทรงคิดว่าจักบูชาพระมารดา    จึงทรงส่งของ
<span class="LineNumber"> 011 </span>ทั้งหมดนั้นไปถวายพระราชมารดา.       พระราชมารดาทรงพระดำริว่า
<span class="LineNumber"> 012 </span>เราจะไม่ลูบไล้แก่นจันทน์  จะไม่ทัดทรงดอกไม้  จักให้แก่นจันทน์และ
<span class="LineNumber"> 013 </span>ระเบียบดอกไม้นั้นแก่สะใภ้ทั้งสอง.   ลำดับนั้น  พระเทวีได้มีความดำริ
<span class="LineNumber"> 014 </span>ดังนี้ว่า   สะใภ้คนโตของเราเป็นใหญ่    ดำรงอยู่ในตำแหน่งอัครมเหสี
<span class="LineNumber"> 015 </span>เราจักให้ระเบียบดอกไม้ทองแก่สะใภ้คนโต    ส่วนสะใภ้คนเล็กเป็นคน
<span class="LineNumber"> 016 </span>ยากจน   เราจักให้แก่นจันทน์แก่สะใภ้คนเล็ก.     พระนางจึงประทาน
<span class="LineNumber"> 017 </span>ระเบียบดอกไม้ทองแก่พระเทวีของพระราชา   ได้ประทานแก่นจันทน์
<span class="LineNumber"> 018 </span>แก่พระมเหสีของพระอุปราช.    ก็แหละครั้นประทานไปแล้วพระราช-
<span class="LineNumber"> 019 </span>มารดาได้มีความรังเกียจว่า      เรารักษากุรุธรรม      ความที่หญิงสะใภ้
<span class="LineNumber"> 020 </span>เหล่านั้น   ยากจนหรือไม่ยากจน   ไม่เป็นประมาณสำหรับเรา   ก็การ
