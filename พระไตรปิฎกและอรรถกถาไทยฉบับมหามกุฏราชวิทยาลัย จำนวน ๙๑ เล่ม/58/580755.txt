<span class="LineNumber"> 001 </span>		<B>เปล่าเป็นแน่.</B>
<span class="LineNumber"> 002 </span>	บรรดาบทเหล่านั้น   ด้วยบทว่า   <B>กรณายเมยเมโก</B>  นี้   ท่านแสดง
<span class="LineNumber"> 003 </span>ว่า    คนผู้เดียวไม่อาจกระทำได้    คือไม่สามารถจะกระทำได้.    บทว่า
<span class="LineNumber"> 004 </span><B>มญฺามิมญฺเว   ทรึ   ชิคึสํ</B>  ความว่า   เราย่อมสำคัญว่า   แผ่นดิน
<span class="LineNumber"> 005 </span>จงยกไว้ก่อนเถิด   ซอกเขานี้เท่านั้น  ท่านพยายามเพื่อต้องการจะทำให้
<span class="LineNumber"> 006 </span>เต็มขึ้น   เที่ยวแสวงหาหินทั้งหลายมา   คิดค้นหาอุบายอยู่นั่นแล.   จะ
<span class="LineNumber"> 007 </span>ละคือจักละชีวโลกนี้ไป   อธิบายว่า   จักตายเสียเปล่า.
<span class="LineNumber"> 008 </span>	มาณพได้ฟังดังนั้น   จึงกล่าวคาถาที่  ๔  ว่า :-
<span class="LineNumber"> 009 </span>			<B>ข้าแต่ท่านพราหมณ์   หากว่ามนุษย์คน
<span class="LineNumber"> 010 </span>		เดียวไม่สามารถจะทำแผ่นดินใหญ่นี้ให้ราบ
<span class="LineNumber"> 011 </span>		เรียบได้  ฉันใด  ท่านก็จักนำมนุษย์เหล่านี้ผู้มี
<span class="LineNumber"> 012 </span>		ทิฏฐิต่าง ๆ  กันมาไม่ได้  ฉันนั้นเหมือนกัน.</B>
<span class="LineNumber"> 013 </span>	คำที่เป็นคาถานั้นมีความว่า   ถ้ามนุษย์คนเดียวนี้   ไม่อาจ  คือ
<span class="LineNumber"> 014 </span>ไม่สามารถทำแผ่นดิน  คือ  ปฐพีใหญ่นี้ให้ราบเรียบ  ฉันใด  ท่านก็จัก
<span class="LineNumber"> 015 </span>นำมนุษย์ทุศีลผู้มีทิฏฐิต่างกันมาไม่ได้   ฉันนั้นเหมือนกัน  คือท่านกล่าว
<span class="LineNumber"> 016 </span>กะมนุษย์เหล่านั้นว่า  พวกท่านจงรับศีล จักนำมาสู่อำนาจของตนไม่ได้
<span class="LineNumber"> 017 </span>ฉันนั้น    ด้วยว่าคนที่เป็นบัณฑิตเท่านั้น    ย่อมติเตียนปาณาติบาตว่า
<span class="LineNumber"> 018 </span>เป็นอกุศล       ส่วนคนพาลไม่เชื่อสังสาระ  เป็นผู้มีความสำคัญในข้อ
<span class="LineNumber"> 019 </span>นั้นว่าเป็นกุศล    ท่านจักนำคนเหล่านั้นมาได้อย่างไร    เพราะฉะนั้น
