<span class="LineNumber"> 001 </span>พวกเธอนั่งประชุมกันด้วยเรื่องอะไรหนอ ?  เมื่อภิกษุเหล่านั้นกราบทูล  
<span class="LineNumber"> 002 </span>ให้ทรงทราบว่า   ด้วยเรื่องชื่อนี้พระเจ้าข้า.    จึงตรัสว่า   ภิกษุทั้งหลาย
<span class="LineNumber"> 003 </span>สารีบุตรได้เนื้ออันประเสริฐ   ในบัดนี้เท่านั้นหามิได้   แม้ในกาลก่อน
<span class="LineNumber"> 004 </span>บัณฑิตทั้งหลายผู้มีวาจาอ่อนโยนฉลาดกล่าวถ้อยคำที่น่ารัก    ก็ได้แล้ว
<span class="LineNumber"> 005 </span>เหมือนกัน   แล้วทรงนำเอาเรื่องในอดีตมาสาธก   ดังต่อไปนี้  :-
<span class="LineNumber"> 006 </span>	ในอดีตกาล  เมื่อพระเจ้าพรหมทัตครองราชสมบัติอยู่ในนคร-
<span class="LineNumber"> 007 </span>พาราณสี  พระโพธิสัตว์ได้เป็นบุตรเศรษฐี.  อยู่มาวันหนึ่ง  นายพราน
<span class="LineNumber"> 008 </span>เนื้อคนหนึ่งได้เนื้อมาเป็นอันมาก     จึงบรรทุกเต็มยานน้อยมายังนคร
<span class="LineNumber"> 009 </span>ด้วยหวังใจว่าจักขาย.  ในกาลนั้น  บุตรเศรษฐี  ๔ คนชาวเมืองพาราณสี
<span class="LineNumber"> 010 </span>ออกจากนครแล้วนั่งสนทนากันถึงเรื่องที่ได้เห็นได้ยินได้ฟังมาบางเรื่อง
<span class="LineNumber"> 011 </span>ณ  สถานที่ที่มีหนทางมาบรรจบกัน.      บรรดาเศรษฐีบุตร  ๔  คนนั้น
<span class="LineNumber"> 012 </span>เศรษฐีบุตรคนหนึ่งเห็นพรานเนื้อนั้นบรรทุกเนื้อมา   จึงกล่าวว่า   เรา
<span class="LineNumber"> 013 </span>จะให้นายพรานนั้นนำชิ้นเนื้อมา.     เศรษฐีบุตรเหล่านั้นกล่าวว่า   ท่าน
<span class="LineNumber"> 014 </span>จงไปให้นำมาเถิด.  เศรษฐีบุตรนั้นเข้าไปหานายพรานเนื้อแล้วกล่าวว่า
<span class="LineNumber"> 015 </span>เฮ้ยพราน   จงให้ชิ้นเนื้อแก่ข้าบ้าง.   นายพรานกล่าวว่า   ธรรมดาผู้จะ
<span class="LineNumber"> 016 </span>ขออะไร ๆ กะผู้อื่น  ต้องเป็นผู้มีคำพูดอันเป็นที่น่ารัก    ท่านจักได้ชิ้น
<span class="LineNumber"> 017 </span>เนื้ออันสมควรแก่วาจาที่ท่านกล่าว   แล้วได้กล่าวคาถาที่ ๑   ว่า :-
<span class="LineNumber"> 018 </span>			<B>วาจาของท่านหยาบคายจริงหนอ   ท่าน
<span class="LineNumber"> 019 </span>		ขอเนื้อ   วาจาของท่านเช่นกับพังผืด   ดูก่อน
<span class="LineNumber"> 020 </span>		สหาย  เราจะให้พังผืดแก่ท่าน.</B>
