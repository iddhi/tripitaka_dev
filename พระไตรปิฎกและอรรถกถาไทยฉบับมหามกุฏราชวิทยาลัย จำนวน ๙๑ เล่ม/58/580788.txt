<span class="LineNumber"> 001 </span>ถือเอาเสบียงทางแล้วค้นหาไปตั้งแต่บ้านใกล้ประตูจนถึงท่าภารุกัจฉา.  
<span class="LineNumber"> 002 </span>ครั้งนั้น   พ่อค้าชาวภารุกัจฉาจะแล่นเรือไปยังสุวรรณภูมิ.   คนธรรพ์
<span class="LineNumber"> 003 </span>นั้นจึงเข้าไปหาพ่อค้าเหล่านั้น     แล้วกล่าวว่า    ข้าพเจ้าเป็นคนธรรพ์
<span class="LineNumber"> 004 </span>นักขับร้องจักทำการขับร้องให้แก่พวกท่าน  โดยหักเป็นค่าเรือ  ของท่าน
<span class="LineNumber"> 005 </span>ทั้งหลายจงพาข้าพเจ้าไปด้วย.     พ่อค้าเหล่านั้นรับว่าได้     แล้วให้เขา
<span class="LineNumber"> 006 </span>ขึ้นไปยังเรือแม้นั้นแล้วออกเรือไป.       เมื่อเรือแล่นไปแล้ว      พ่อค้า
<span class="LineNumber"> 007 </span>เหล่านั้นจึงเรียกคนธรรพ์นั้นมาแล้วกล่าวว่า    จงทำการขับร้องให้แก่
<span class="LineNumber"> 008 </span>พวกเรา.    คนธรรพ์กล่าวว่า   ถ้าข้าพเจ้าจะทำการขับร้องไซร้    ก็เมื่อ
<span class="LineNumber"> 009 </span>กำลังขับร้องอยู่ฝูงปลาทั้งหลายจักเคลื่อนไหว        เมื่อเป็นเช่นนั้นเรือ
<span class="LineNumber"> 010 </span>ของท่านทั้งหลายจักแตก.   พวกพ่อค้ากล่าวว่า   เมื่อกระทำการขับร้อง
<span class="LineNumber"> 011 </span>อยู่ในทางของมนุษย์   ชื่อว่าพวกปลาจะเคลื่อนไหวย่อมไม่มี   ท่านจง
<span class="LineNumber"> 012 </span>ขับร้องเถอะ.  คนธรรพ์จึงกล่าวว่า  ถ้าอย่างนั้น  ท่านทั้งหลายอย่าโกรธ
<span class="LineNumber"> 013 </span>ข้าพเจ้า.    แล้วแก้พิณออกทำการขับร้องให้เสียงดีดพิณเข้ากับเสียงขับ
<span class="LineNumber"> 014 </span>และให้เสียงขับเข้ากับเสียงดีดพิณ.        ปลาทั้งหลายเคลิบเคลิ้มเพราะ
<span class="LineNumber"> 015 </span>เสียงนั้นจึงพากันเคลื่อนไหว. ครั้งนั้น   มังกร (ชนิดของปลา) ตัวหนึ่ง
<span class="LineNumber"> 016 </span>กระโดดตกลงไปในเรือทำให้เรือแตก.  นายอัคคะนั้นนอนอยู่ในแผ่น-
<span class="LineNumber"> 017 </span>กระดานลอยไปตามลมจนถึงแหล่งของต้นไทรอันเป็นสุบรรณพิภพ
<span class="LineNumber"> 018 </span>ณ   เกาะนาคทวีป.  ฝ่ายพระนางสุสันธีเทวี   ในเวลาที่พระยาสุบรรณไป
<span class="LineNumber"> 019 </span>เล่นสกากับพระราชา    ก็ลงจากวิมานเดินเที่ยวไปที่ชายฝั่ง    เห็นคน-
<span class="LineNumber"> 020 </span>ธรรพ์ชื่อว่าอัคคะนั้น     ทรงจำได้     จึงถามว่า     ท่านมาได้อย่างไร ?
