<span class="LineNumber"> 001 </span>	เมื่อพระศาสดาทรงแสดงภรรยา   ๗   จำพวก      ด้วยประการ  
<span class="LineNumber"> 002 </span>อย่างนี้แล้ว    นางสุชาดาได้ดำรงอยู่ในพระโสดาปัตติผล.     เมื่อพระ-
<span class="LineNumber"> 003 </span>ศาสดาตรัสว่า   ดูก่อนสุชาดา   บรรดาภรรยา  ๗  จำพวกนี้   เธอเป็น
<span class="LineNumber"> 004 </span>ภรรยาพวกไหน ?  นางสุชาดาจึงกราบทูลว่า    กระหม่อมฉัน    ขอเป็น
<span class="LineNumber"> 005 </span>ภรรยาเสมอด้วยทาส   พระเจ้าข้า   แล้วถวายบังคมขอขมาพระศาสดา.
<span class="LineNumber"> 006 </span>พระศาสดาทรงทรมานนางสุชาดาหญิงสะใภ้  ด้วยพระโอวาทครั้งเดียว
<span class="LineNumber"> 007 </span>เท่านั้น  ด้วยประการดังนี้   ทรงทำภัตตกิจเสร็จแล้วเสด็จไปพระวิหาร.
<span class="LineNumber"> 008 </span>เชตวัน  เมื่อภิกษุสงฆ์แสดงวัตรแล้ว  จึงเสด็จเข้าพระคันธกุฎี.  ภิกษุ
<span class="LineNumber"> 009 </span>ทั้งหลายนั่งสนทนากันถึงพระคุณของพระศาสดาในโรงธรรมสภาว่า
<span class="LineNumber"> 010 </span>อาวุโสทั้งหลาย   พระศาสดาทรงทรมานนางสุชาดาหญิงสะใภ้ด้วยพระ-
<span class="LineNumber"> 011 </span>โอวาทครั้งเดียวเท่านั้น   ให้ดำรงอยู่ในพระโสดาปัตติผล.    พระศาสดา
<span class="LineNumber"> 012 </span>เสด็จมาแล้วตรัสถามว่า   ภิกษุทั้งหลาย   บัดนี้   พวกเธอนั่งสนทนากัน
<span class="LineNumber"> 013 </span>ด้วยเรื่องอะไร ?  เมื่อภิกษุทั้งหลายกราบทูลให้ทรงทราบแล้ว  จึงตรัสว่า
<span class="LineNumber"> 014 </span>ภิกษุทั้งหลาย    มิใช่บัดนี้เท่านั้น    แม้ในกาลก่อน     เราก็ได้ทรมาน
<span class="LineNumber"> 015 </span>นางสุชาดาด้วยโอวาทครั้งเดียวเหมือนกัน  แล้วทรงนำเอาเรื่องในอดีต
<span class="LineNumber"> 016 </span>มาสาธก   ดังต่อไปนี้  :-
<span class="LineNumber"> 017 </span>	ในอดีตกาล  เมื่อพระเจ้าพรหมทัตครองราชสมบัติในพระนคร
<span class="LineNumber"> 018 </span>พาราณสี      พระโพธิสัตว์บังเกิดในพระครรภ์ของพระอัครมเหสีของ
<span class="LineNumber"> 019 </span>พระเจ้าพรหมทัตนั้น   พอเจริญวัย  ได้ศึกษาเล่าเรียนศิลปะทั้งปวงใน
<span class="LineNumber"> 020 </span>เมืองตักกศิลา   เมื่อพระราชบิดาสวรรคต    ก็ได้ดำรงอยู่ในราชสมบัติ 
