<span class="LineNumber"> 001 </span>                   		<H1>อรรถกถาอารามทูสกชาดกที่  ๘</H1>  
<span class="LineNumber"> 002 </span>	พระศาสดาเมื่อประทับอยู่  ณ ทักขิณาคีรีชนบท   ทรงปรารภ
<span class="LineNumber"> 003 </span>บุตรของนายอุยยานบาลคนหนึ่ง      จึงตรัสเรื่องนี้      มีคำเริ่มต้นว่า
<span class="LineNumber"> 004 </span><B>โยเมสญฺจ  สเมตานํ</B>  ดังนี้.
<span class="LineNumber"> 005 </span>	ได้ยินว่า     พระศาสดาทรงออกพรรษาแล้ว      เสด็จออกจาก
<span class="LineNumber"> 006 </span>พระวิหารเชตวัน    เสด็จเที่ยวจาริกไปในทักขิณาคีรีชนบท.   ครั้งนั้น
<span class="LineNumber"> 007 </span>อุบาสกคนหนึ่งนิมนต์ภิกษุสงฆ์     มีพระพุทธเจ้าเป็นประธาน    ให้
<span class="LineNumber"> 008 </span>ประทับนั่งในสวน   ให้ทรงอิ่มหนำด้วยยาคูและของควรเคี้ยวทั้งหลาย
<span class="LineNumber"> 009 </span>จึงกล่าวว่า   พระผู้เป็นเจ้าทั้งหลาย    ประสงค์จะเที่ยวไปในสวนขอจง
<span class="LineNumber"> 010 </span>เที่ยวไปกับนายอุยยานบาลผู้นี้     แล้วสั่งนายอุยยานบาลว่า    ท่านพึง 
<span class="LineNumber"> 011 </span>ถวายผลไม้น้อยใหญ่ในสวนแก่พระผู้เป็นเจ้าทั้งหลาย.   ภิกษุทั้งหลาย
<span class="LineNumber"> 012 </span>เดินเที่ยวไปเห็นที่เป็นหลุมแห่งหนึ่ง     จึงถามว่า     ที่นี้เป็นหลุมไม่มี
<span class="LineNumber"> 013 </span>ต้นไม้งอกขึ้น  เป็นเพราะเหตุไรหนอ ?   ลำดับนั้น   นายอุยยานบาล
<span class="LineNumber"> 014 </span>จึงบอกแก่ภิกษุทั้งหลายว่า  ได้ยินว่า มีบุตรของนายอุยยานบาลคนหนึ่ง
<span class="LineNumber"> 015 </span>เมื่อจะรดน้ำต้นไม้ที่ปลูกใหม่  คิดว่า จักรดน้ำโดยเอารากเป็นประมาณ
<span class="LineNumber"> 016 </span>จึงถอนขึ้นมาแล้วรดน้ำเฉพาะราก    ด้วยเหตุนั้น    ที่นั้นจึงเป็นหลุม.
<span class="LineNumber"> 017 </span>ภิกษุทั้งหลายมาเฝ้าพระศาสดาแล้วกราบทูลเนื้อความนั้นให้ทรงทราบ.
<span class="LineNumber"> 018 </span>พระศาสดาตรัสว่า    ดูก่อนภิกษุทั้งหลาย   มิใช่ในบัดนี้เท่านั้น    แม้
<span class="LineNumber"> 019 </span>ในกาลก่อน  กุมารนั้นก็เป็นผู้ทำลายอาราม  ภิกษุเหล่านั้นทูลอ้อนวอน
<span class="LineNumber"> 020 </span>จึงทรงนำอาเรื่องในอดีตมาสาธก   ดังต่อไปนี้  :-
