<span class="LineNumber"> 001 </span>          คำว่า   <B>เพราะเหตุนั้น</B>      คือเพราะเหตุที่หมดจดด้วยมรรค      มิใช่   
<span class="LineNumber"> 002 </span>เพราะด้วยโคตรหรือทรัพย์.  บาทคาถาว่า  <B>พึงเลือกเฟ้นธรรมโดยอุบายที่ 
<span class="LineNumber"> 003 </span>แยบคาย</B>    คือพึงเลือกเฟ้นธรรมอันเป็นฝักฝ่ายแห่งสมาธิอย่างแนบเนียน.
<span class="LineNumber"> 004 </span>บาทคาถาว่า    <B>อย่างนี้จงจะหมดจดในธรรมนั้น</B>   คือด้วยลักษณะเช่นนี้จึง
<span class="LineNumber"> 005 </span>จะหมดจดในอริยมรรคนั้น.  อีกอย่างหนึ่ง   บาทคาถาว่า  พึงเลือกเฟ้นธรรม
<span class="LineNumber"> 006 </span>โดยอุบายที่แยบคาย   คือ   พึงเลือกเฟ้นธรรมคือขันธ์  ๕ อย่างแนบเนียน.
<span class="LineNumber"> 007 </span>บาทคาถาว่า  อย่างนี้จึงจะหมดจดในธรรมนั้น  คือ  อย่างนี้จึงจะหมดจด
<span class="LineNumber"> 008 </span>ในสัจจะทั้ง ๔ ข้อนั้น.
<span class="LineNumber"> 009 </span>          บัดนี้   อนาถบิณฑิกเทพบุตร  เมื่อจะกล่าวชมพระสารีบุตรเถระ    จึง
<span class="LineNumber"> 010 </span>ได้กล่าวว่า <B>พระสารีบุตรนั่นแหละ</B>  เป็นต้น.   ในบทเหล่านั้น   คำว่า <B>พระ-
<span class="LineNumber"> 011 </span>สารีบุตรนั่นแหละ</B>    เป็นคำอวธารณะ   (ห้ามข้อความอื่น)    อนาถบิณฑิก
<span class="LineNumber"> 012 </span>เทพบุตรย่อมกล่าวว่า  พระสารีบุตรเท่านั้น   เป็นผู้เลิศด้วยปัญญาเป็นต้นเหล่านี้.
<span class="LineNumber"> 013 </span>คำว่า  <B>ด้วยความสงบระงับ</B>  คือ  ด้วยความเข้าไปสงบกิเลส.  คำว่า  ถึงฝั่ง
<span class="LineNumber"> 014 </span>คือถึงพระนิพพาน.    อนาถบิณฑิกเทพบุตรย่อมกล่าวว่า    ภิกษุรูปใดรูปหนึ่ง
<span class="LineNumber"> 015 </span>บรรลุพระนิพพาน     ภิกษุรูปนั้นอย่างมากก็เท่านี้    ไม่มีใครที่เกินเลยพระเถระ
<span class="LineNumber"> 016 </span>ไปได้.   ที่เหลือในที่ทุกแห่งตื้นทั้งนั้นแล.
<span class="LineNumber"> 017 </span>                    <I>จบอรรถกถาอนาถปิณฑิโกวาทสูตร   ที่  ๑</I>
