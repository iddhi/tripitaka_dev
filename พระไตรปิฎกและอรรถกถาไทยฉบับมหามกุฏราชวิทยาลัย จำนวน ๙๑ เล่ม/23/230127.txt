<span class="LineNumber"> 001 </span>		<B>ปราชญ์  มีปกติให้สำเร็จประโยชน์อยู่  
<span class="LineNumber"> 002 </span>		พึงเป็นผู้ผู้เดียวเที่ยวไป  เหมือนพระราชา
<span class="LineNumber"> 003 </span>		ที่ทรงสละราชสมบัติ  และเหมือนช้างมา-
<span class="LineNumber"> 004 </span>		ตังคะในป่า  ฉะนั้น  การเที่ยวไปคนเดียว
<span class="LineNumber"> 005 </span>		ประเสริฐกว่า  เพราะความเป็นสหายกันใน
<span class="LineNumber"> 006 </span>		คนพาลไม่มี  พึงเป็นผู้ผู้เดียวเที่ยวไป  และ
<span class="LineNumber"> 007 </span>		ไม่พึงทำบาป  เหมือนช้างมาตังคะมีความ
<span class="LineNumber"> 008 </span>		ขวนขวายน้อยในป่าฉะนั้น.</B>
<span class="LineNumber"> 009 </span>            [๔๔๔]  ครั้งนั้นแล  พระผู้มีพระภาคเจ้าครั้นประทับยืนตรัสพระคาถา
<span class="LineNumber"> 010 </span>นี้แล้ว   ได้เสด็จเข้าไปยังบ้านพาลกโลณการ  ก็สมัยนั้นแล  ท่านพระภคุอยู่ใน
<span class="LineNumber"> 011 </span>บ้านพาลกโลณการ   ได้เห็นพระผู้มีพระภาคเจ้าเสด็จมาแต่ไกล   ครั้นเห็นแล้ว
<span class="LineNumber"> 012 </span> จึงแต่งตั้งอาสนะและน้ำสำหรับล้างพระบาทไว้    พระผู้มีพระภาคเจ้าประทับนั่ง
<span class="LineNumber"> 013 </span>บนอาสนะที่แต่งตั้งไว้แล้วทรงล้างพระบาท     ท่านพระภคุถวายอภิวาทพระผู้มี
<span class="LineNumber"> 014 </span>พระภาคเจ้าแล้ว  นั่ง ณ ที่ควรส่วนข้างหนึ่ง  พระผู้มีพระภาคเจ้าได้ตรัสกะท่าน
<span class="LineNumber"> 015 </span>พระภคุผู้นั่งเรียบร้อยแล้วดังนี้ว่า    ดูก่อนภิกษุ    พอทน    พอเป็นไปได้หรือ
<span class="LineNumber"> 016 </span>เธอไม่ลำบากด้วยเรื่องบิณฑบาตบ้างหรือ.
<span class="LineNumber"> 017 </span>           ท่านพระภคุกราบทูลว่า    ข้าแต่พระผู้มีพระภาคเจ้า  พอทน  พอเป็น
<span class="LineNumber"> 018 </span>ไปได้    และข้าพระองค์ไม่ลำบากด้วยเรื่องบิณฑบาตเลย  พระพุทธเจ้าข้า  ต่อนั้น
<span class="LineNumber"> 019 </span>พระผู้มีพระภาคเจ้าทรงให้ท่านพระภคุให้เห็น แจ้ง   ให้สมาทาน   ให้อาจหาญ
<span class="LineNumber"> 020 </span>ให้ร่าเริงด้วยกถาประกอบด้วยธรรมแล้ว    ทรงลุกจากอาสนะเสด็จเข้าไปประทับ
<span class="LineNumber"> 021 </span>นั่งยังป่าปาจีนวงสทายวัน .
<span class="LineNumber"> 022 </span>           [๔๔๕]  ก็สมัยนั้นแล   ท่านพระอนุรุทธะ  ท่านพระนันทิยะ และท่าน
<span class="LineNumber"> 023 </span>พระกิมพิละ  อยู่ในป่าปาจีนวงสทายวัน  คนรักษาป่าได้เห็นพระผู้มีพระภาคเจ้า
<span class="LineNumber"> 024 </span>เสด็จมาแต่ไกล   ครั้นเห็นแล้ว   ได้กล่าวกะพระผู้มีพระภาคเจ้าดังนี้ว่า   ข้าแต่-
