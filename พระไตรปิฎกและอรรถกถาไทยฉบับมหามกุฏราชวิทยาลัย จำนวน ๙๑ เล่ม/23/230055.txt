<span class="LineNumber"> 001 </span>เข้าห้องอันมีสิริ  บรรทมบนเตียงอันมีสิริ  ทรงหลับไป  ได้ทรงพระสุบินดังนี้ว่า  
<span class="LineNumber"> 002 </span>ท้าวมหาราชทั้ง  ๔  ทรงยกพระนางพร้อมทั้งที่บรรทมนำไปสระอโนดาด  แล้ว
<span class="LineNumber"> 003 </span>วางไว้ส่วนข้างหนึ่ง.   ครั้งนั้นพระเทวีของท้าวมหาราชทั้ง ๔ นั้น  ได้มาให้
<span class="LineNumber"> 004 </span>พระนางสรงสนานเพื่อชำระล้างมลทินของมนุษย์  แล้วให้นุ่งห่มผ้าทิพย์ลูบไล้
<span class="LineNumber"> 005 </span>ด้วยของหอม  ประดับผ้าทิพย์  ให้ทรงบรรทมรักษาศีลอยู่ในวิมานทอง  ซึ่งมี
<span class="LineNumber"> 006 </span>อยู่ภายในภูเขาเงิน  อันตั้งอยู่ไม่ห่างจากสระอโนดาตนั้น.  ครั้งนั้น  พระโพธิ-
<span class="LineNumber"> 007 </span>สัตว์เป็นช้างเผือกเที่ยวไปบนภูเขาทองลูกหนึ่ง  ซึ่งตั้งอยู่ไม่ห่างจากสระอโนดาต
<span class="LineNumber"> 008 </span>นั้น  ลงจากภูเขาทองนั้นแล้ว  ขึ้นสู่ภูเขาเงิน  มาจากทิศอุดร  เข้าไปยังวิมาน
<span class="LineNumber"> 009 </span>ทอง  กระทำประทักษิณพระมารดาแล้วได้เป็นประดุจแยกพระปรัศว์ขวาออก
<span class="LineNumber"> 010 </span>แล้วเข้าไปสู่พระครรภ์.
<span class="LineNumber"> 011 </span>	ลำดับนั้น  พระนางตื่นพระบรรทมแล้ว  ได้กราบทูลพระสุบินนั้น
<span class="LineNumber"> 012 </span>แด่พระราชา.  ครั้นรุ่งสว่าง  พระราชารับสั่งให้หัวหน้าพราหมณ์ประมาณ  ๖๔  คน
<span class="LineNumber"> 013 </span>เข้าเฝ้า  จัดปูอาสนะมีค่ามาก  บนภูมิภาคที่มีติณชาติเขียวขจี  ตกแต่งแล้วด้วย
<span class="LineNumber"> 014 </span>เครื่องสักการะอันเป็นมงคลที่กระทำด้วยข้าวตอกเป็นต้น  แล้วนำข้าวปายาสอัน
<span class="LineNumber"> 015 </span>ประเสริฐปรุงด้วยเนยใส  น้ำผึ้ง  และน้ำตาลกรวดใส่หม้อทอง  หม้อเงินจนเต็ม
<span class="LineNumber"> 016 </span>แล้วปิดด้วยหม้อทองหม้อเงินเช่นเดียวกัน  พระราชทานแก่พราหมณ์ทั้งหลาย
<span class="LineNumber"> 017 </span>ผู้อิ่มหนำสำราญแล้ว  ทราบถึงพระสุบิน  แล้วทรงถามว่า  จักมีอะไรเกิดขึ้น.
<span class="LineNumber"> 018 </span>พราหมณ์ทั้งหลายกราบทูลว่า  ข้าแต่มหาราช  ขอพระองค์อย่าทรงพระวิตกเลย
<span class="LineNumber"> 019 </span>พระเทวีของพระองค์ทรงตั้งครรภ์  และพระครรภ์นั้น   ก็เป็นพระครรภ์
<span class="LineNumber"> 020 </span>พระโอรส  มิใช่ครรภ์พระธิดา  พระองค์จักมีพระโอรส  ถ้าพระโอรสนั้นจัก
<span class="LineNumber"> 021 </span>อยู่ครองเรือน  จักได้เป็นพระเจ้าจักรพรรดิ  ถ้าออกบวช  จักเป็นพระพุทธเจ้า
