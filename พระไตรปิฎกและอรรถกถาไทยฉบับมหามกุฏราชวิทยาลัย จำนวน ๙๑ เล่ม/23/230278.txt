<span class="LineNumber"> 001 </span>นี้   เป็นอันว่า  เขาทำกรรมดีที่ให้ผลเป็นสุขไว้ในกาลก่อน ๆ   หรือในกาลภาย  
<span class="LineNumber"> 002 </span>หลัง  หรือว่ามีสัมมาทิฐิพรั่งพร้อม  สมาทานแล้วในเวลาจะตาย   เพราะฉะนั้น
<span class="LineNumber"> 003 </span>เขาตายไป   จึงเข้าถึงสุคติโลกสวรรค์    ก็แหละบุคคลที่เว้นขาดจากปาณาติบาต 
<span class="LineNumber"> 004 </span>ฯลฯ    มีความเห็นชอบในโลกนี้นั้น   เขาย่อมเสวยวิบากของกรรมนั้นในชาตินี้ 
<span class="LineNumber"> 005 </span>หรือในชาติหน้า   หรือในชาติต่อไป.
<span class="LineNumber"> 006 </span>          [๖๑๕]  ดูก่อนอานนท์  ในบุคคล  ๔  จำพวกนั้น บุคคลที่เว้นขาดจาก
<span class="LineNumber"> 007 </span>ปาณาติบาต ฯลฯ  มีความเห็นชอบในโลกนี้   ตายไปแล้ว   เข้าถึงอบาย   ทุคติ
<span class="LineNumber"> 008 </span>วินิบาต  นรก  นี้   เป็นอันว่า  เขาทำกรรมชั่วที่ให้ผลเป็นทุกข์ไว้ในกาลก่อนๆ
<span class="LineNumber"> 009 </span>หรือในกาลภายหลัง  หรือว่ามีมิจฉาทิฐิพรั่งพร้อม   สมาทานแล้วในเวลาจะตาย 
<span class="LineNumber"> 010 </span>เพราะฉะนั้น  เขาตายไปจึงเข้าถึงอบาย   ทุคติ   วินิบาต   นรก   ก็แหละบุคคล
<span class="LineNumber"> 011 </span>ที่เว้นขาดจากปาณาติบาต   ฯลฯ    มีความเห็นชอบในโลกนี้นั้น    เขาย่อมเสวย
<span class="LineNumber"> 012 </span>วิบาก  ของกรรมนั้นในชาตินี้   หรือในชาติหน้า  หรือในชาติต่อไป.
<span class="LineNumber"> 013 </span>           [๖๑๖]  ดูก่อนอานนท์  ด้วยประการนี้แล  กรรมไม่ควรส่องให้เห็นว่า
<span class="LineNumber"> 014 </span>ไม่ควรก็มี.   กรรมไม่ควร  ส่องให้เห็นว่าควรก็มี    กรรมที่ควรแท้และส่องให้
<span class="LineNumber"> 015 </span>เห็นว่าควรก็มี  กรรมที่ควรส่องให้เห็นว่าไม่ควรก็มี.
<span class="LineNumber"> 016 </span>            พระผู้มีพระภาคเจ้าได้ตรัสพระภาษิตนี้แล้ว  ท่านพระอานนท์จึงชื่นชม 
<span class="LineNumber"> 017 </span>ยินดี  พระภาษิตของพระผู้มีพระภาคเจ้าแล.
<span class="LineNumber"> 018 </span>                               <I>จบ  มหากัมมวิภังคสูตรที่  ๖</I>
