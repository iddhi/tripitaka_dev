<span class="LineNumber"> 001 </span>               	     <H1>อรรถกถาทัททัลลวิมาน</H1>  
<span class="LineNumber"> 002 </span>         ทัททัลลวิมาน มีคาถาว่า   <B>ททฺทลฺลมานา  วณฺเณน</B>   ดังนี้เป็นต้น.
<span class="LineNumber"> 003 </span>ทัททัลลวิมานนั้นเกิดขึ้นอย่างไร  ? 
<span class="LineNumber"> 004 </span>         พระผู้มีพระภาคเจ้าประทับอยู่  ณ  เชตวันมหาวิหาร    อารามของ
<span class="LineNumber"> 005 </span>อนาถบิณฑิกเศรษฐี    ใกล้กรุงสาวัตถี.    ก็สมัยนั้น  กุฎุมพีคนหนึ่งเป็น
<span class="LineNumber"> 006 </span>อุปัฏฐากของท่านพระเรวตเถระ  จากนาลกคาม ได้มีธิดาสองคน  คนหนึ่ง
<span class="LineNumber"> 007 </span>ชื่อ ภัททา  อีกคนหนึ่งชื่อ  <B>สุภัททา.</B> ในธิดาสองคนนั้น  นางภัททาไปสู่
<span class="LineNumber"> 008 </span>ตระกูลสามี  นางมีศรัทธาเลื่อมใสฉลาด  และเป็นหมัน.  นางภัททาพูดกะ
<span class="LineNumber"> 009 </span>สามีว่าฉันมีน้องสาวอยู่คนหนึ่ง  ชื่อสุภัททา  พี่ไปนำเขามาเถิด   หากน้อง
<span class="LineNumber"> 010 </span>สุภัททานั้นพึงมีบุตร  บุตรนั้นก็จะเป็นบุตรของฉันด้วย    และวงศ์ตระกูล
<span class="LineNumber"> 011 </span>นี้ก็จะไม่สูญ.   สามีรับคำได้ทำตามที่ภรรยาบอก.
<span class="LineNumber"> 012 </span>         จึงนางภัททาได้สอนนางสุภัททาว่า  น้องสุภัททา  น้องต้องยินดีใน
<span class="LineNumber"> 013 </span>การแจกทาน     ไม่ประมาทในการประพฤติธรรม       ด้วยอาการอย่างนี้ 
<span class="LineNumber"> 014 </span>ประโยชน์ในปัจจุบันและสัมปรายภพ  ก็จะอยู่ในเงื้อมมือของน้องแน่นอน.
<span class="LineNumber"> 015 </span>นางสุภัททาตั้งอยู่ในโอวาทของพี่สาว    ปฏิบัติตามที่พี่สาวสอน    วันหนึ่ง
<span class="LineNumber"> 016 </span> นางนินนท์ท่านพระเรวตเถระ  เป็นรูปที่ ๘   พระเถระหวังให้นางสุภัททา
<span class="LineNumber"> 017 </span>สร้างสมบุญจึงพาภิกษุ  ๗  รูป  โดยเป็นองค์สงฆ์ ไปเรือนของนาง.  นาง
<span class="LineNumber"> 018 </span>สุภัททามีจิตเลื่อมใส    อังคาสท่านพระเรวตเถระและภิกษุเหล่านั้นด้วยของ
<span class="LineNumber"> 019 </span>เคี้ยว  ของบริโภคด้วยน้ำมือของตนเอง.   พระเถระทำอนุโมทนาแล้วกลับ 
<span class="LineNumber"> 020 </span>ครั้นต่อมา นางสุภัททาถึงแก่กรรมไปเกิดเป็นสหายกับเทวดาชั้นนิมมานรดี.
<span class="LineNumber"> 021 </span>ส่วนนางภัททาได้ให้ทานในบุคคลทั้งหลาย      แล้วก็ไปเกิดเป็นบริจาริกา
<span class="LineNumber"> 022 </span>ของท้าวสักกะจอมเทพ .
