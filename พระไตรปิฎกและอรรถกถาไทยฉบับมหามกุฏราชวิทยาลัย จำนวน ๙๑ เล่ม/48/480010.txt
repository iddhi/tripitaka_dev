<span class="LineNumber"> 001 </span>         จริงอย่างนั้น  ท้าวสักกะจอมทวยเทพ   ก็ตรัสคำเป็นคาถา   ดังนี้ว่า
<span class="LineNumber"> 002 </span>          	      <B>นตฺถิ   จิตฺเต   ปสนฺนมฺหิ         อปฺปิกา   นาม  ทกฺขิณา
<span class="LineNumber"> 003 </span>	     ตถาคเต   วา   สมฺพุทฺเธ           อถวา   ตสฺส   สาวเก</B>
<span class="LineNumber"> 004 </span>                    	              <B>เมื่อจิตเลื่อมใสในพระตถาคตสัมพุทธเจ้า   หรือ
<span class="LineNumber"> 005 </span>          	     พระสาวกของพระสัมพุทธเจ้านั้น    ทักษิณาไม่ชื่อว่า
<span class="LineNumber"> 006 </span>          	     น้อยเลย.</B> 
<span class="LineNumber"> 007 </span>         ถ้อยคำนั้น  ได้แพร่ไปทั่วชมพูทวีป.  มนุษย์ทั้งหลาย  พากันให้ทาน
<span class="LineNumber"> 008 </span>ตามสมควรแก่ทรัพย์สมบัติ   แก่สมณพราหมณ์คนยากไร้  คนเดินทางไกล
<span class="LineNumber"> 009 </span>วณิพกและยาจกทั้งหลาย    ตั้งน้ำดื่มไว้ที่ลานเคหะ    ปูอาสนะไว้ที่ซุ้มประตู.  
<span class="LineNumber"> 010 </span>สมัยนั้น     พระเถระผู้ถือปิณฑปาติกธุดงค์เป็นวัตรรูปหนึ่ง    มีอากัปกิริยา
<span class="LineNumber"> 011 </span>ก้าวไป   ถอยกลับ   เหลียว   แล   คู้แขน   เหยียดแขน   น่าเลื่อมใส   ทอด
<span class="LineNumber"> 012 </span>จักษุลง   ถึงพร้อมด้วยอิริยาบถ    เที่ยวบิณฑบาต   ก็มาถึงเรือนหลังหนึ่ง
<span class="LineNumber"> 013 </span>ในเวลาจวนแจ.   ในเรือนหลังนั้น   กุลธิดาผู้หนึ่ง   ถึงพร้อมด้วยศรัทธา
<span class="LineNumber"> 014 </span>เห็นพระเถระ     ก็เกิดความเคารพความนับถือมาก    เกิดปีติโสมนัสอย่าง
<span class="LineNumber"> 015 </span>โอฬาร  จึงนิมนต์ให้ท่านเข้าไปยังเรือน   ไหว้ด้วยเบญจางคประดิษฐ์   จัด
<span class="LineNumber"> 016 </span>ตั่งของตน  ปูผ้าเนื้อเกลี้ยงสีเหลืองบนตั่งนั้นถวาย.   เมื่อพระเถระนั่งเหนือ
<span class="LineNumber"> 017 </span>ตั่งนั้นแล้ว   นางคิดว่า  บุญเขตสูงสุดนี้    ปรากฏแก่เราแล้ว   ก็มีจิตเลื่อมใส
<span class="LineNumber"> 018 </span>เลี้ยงดูด้วยอาหาร    ตามสมควรแก่ทรัพย์สมบัติ    ทั้งนางก็ถือพัดพัดถวาย.
<span class="LineNumber"> 019 </span>พระเถระฉันเสร็จแล้ว       กล่าวธรรมีกถาประกอบด้วยทานมีถวายอาสนะ
<span class="LineNumber"> 020 </span>ถวายอาหารเป็นต้นแล้วก็ไป.      สตรีผู้นั้นพิจารณาถึงทานของตนและ
<span class="LineNumber"> 021 </span>ธรรมกถานั้น  อันปีติถูกต้องกำซาบไปทั่วเรือนร่าง   จึงได้ถวายตั่งแม้นั้น
<span class="LineNumber"> 022 </span>แก่พระเถระ.
