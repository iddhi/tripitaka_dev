<span class="LineNumber"> 001 </span>ความอนุเคราะห์ของเทวดานั้นแล       นางก็ปลดเปลื้องคำว่าร้ายผิด  ๆ  ที่  
<span class="LineNumber"> 002 </span>ตกมาเหนือตนหายไปได้       กลายเป็นผู้มีเกียรติยศแพร่ไปทั่วโลกอย่างยิ่ง
<span class="LineNumber"> 003 </span>เพราะนางมีศีลและอาจาระหมดจดด้วยดีแล.
<span class="LineNumber"> 004 </span>         ก็ภรรยานั้น  อยู่ในกิมิลนครนั้นเอง  ส่วนสามีของนางอยู่ค้าขายใน
<span class="LineNumber"> 005 </span>ตักกศิลานคร  ในวันมหรสพรื่นเริงกัน    เมื่อถูกพวกเพื่อนรบเร้าก็เกิดคิด 
<span class="LineNumber"> 006 </span>อยากเล่นงานมหรสพตามเทศกาล   เทวดาผู้ประจำเรือนก็ช่วยนำนางไปใน
<span class="LineNumber"> 007 </span>ตักกศิลานครนั้นด้วยอานุภาพทิพย์ของตนแล้ว  ส่งไปร่วมกับสามี  เพราะ
<span class="LineNumber"> 008 </span>อยู่ร่วมกันนั่นแล    ก็ตั้งครรภ์   เทวดาช่วยนำกลับกิมิลนคร    เมื่อครรภ์
<span class="LineNumber"> 009 </span>ปรากฏชัดขึ้นโดยลำดับ  ถูกแม่ผัวเป็นต้น  รังเกียจว่านางประพฤตินอกใจ
<span class="LineNumber"> 010 </span>สามี   เมื่อกระแสน้ำในแม่น้ำคงคาถูกเทวดานั้นแล   บันดาลให้เป็นเหมือน
<span class="LineNumber"> 011 </span>หลงมาท่วมกิมิลนคร   ด้วยอานุภาพของตน   ประสบความยุ่งยาก  ซึ่งตก
<span class="LineNumber"> 012 </span>ลงมาเหนือตนดังกระแสน้ำในแม่น้ำคงคาที่มีเกลียวคลื่นเกิดเพราะแรงลม
<span class="LineNumber"> 013 </span>ด้วยการสมถะมีสัจจาธิษฐานเป็นเบื้องต้น    ซึ่งพิสูจน์ว่าตนเป็นหญิงจงรัก
<span class="LineNumber"> 014 </span>สามี   ถึงจะกลับมาอยู่ร่วมกับสามี   สามีนั้นก็รังเกียจ  เหมือนแม่ผัวเป็นต้น
<span class="LineNumber"> 015 </span>รังเกียจมาก่อน   และต้องอ้างสัญญาณเครื่องหมาย    ซึ่งสามีนั้นประทับชื่อ
<span class="LineNumber"> 016 </span>ให้ไว้ในตักกศิลานคร    จึงแก้ความรังเกียจนั้นได้    กลายเป็นผู้ที่ญาติฝ่าย
<span class="LineNumber"> 017 </span>สามีและมหาชนยกย่อง   ด้วยเหตุนั้น   ข้าพเจ้าจึงกล่าวว่า   <B>สุวิสุทฺธสีลา-
<span class="LineNumber"> 018 </span>จารตาย  อติวิย  โลเก  ปตฺถฏยสา  อโหสิ</B>   ได้เป็นผู้มีเกียรติยศแพร่ไป
<span class="LineNumber"> 019 </span>ในโลกอย่างยิ่ง   เพราะเป็นผู้มีศีลและอาจาระหมดจดดี.
<span class="LineNumber"> 020 </span>         สมัยต่อมา    นางทำกาละตาย  ไปบังเกิดในภพดาวดึงส์    ครั้งเมื่อ
<span class="LineNumber"> 021 </span>พระผู้มีพระภาคเจ้าเสด็จมาจากกรุงสาวัตถีไปยังภพดาวดึงส์      ประทับนั่ง
<span class="LineNumber"> 022 </span>บนบัณฑุกัมพลศิลา  ณ  โคนต้นปาริฉัตร    และเมื่อเทพบริษัทเข้าไปเฝ้า
