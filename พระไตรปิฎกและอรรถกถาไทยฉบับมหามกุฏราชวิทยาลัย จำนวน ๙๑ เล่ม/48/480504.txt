<span class="LineNumber"> 001 </span>พระนามว่ากัสสปะ   ตั้งอยู่ในคุณเพียงศีล  ตายอย่างปุถุชน บังเกิดในสวรรค์  
<span class="LineNumber"> 002 </span>ชั้นดาวดึงส์   อยู่ในดาวดึงส์นั้นชั่วอายุ    เที่ยวไปเที่ยวมาอยู่ในสุคตินั้นแล
<span class="LineNumber"> 003 </span>ในพุทธุปบาทกาลนี้   บังเกิดในครรภ์ของอัครมเหสี  ของพระเจ้าอัสสกราช
<span class="LineNumber"> 004 </span>ในแคว้นอัสสกะ  เมื่อพระผู้มีพระภาคเจ้าตรัสรู้ได้  ๓๐  ปี  เขาได้มีนามว่า
<span class="LineNumber"> 005 </span><B>สุชาต</B>    เจริญด้วยบริวารเป็นอันมาก. 
<span class="LineNumber"> 006 </span>         เมื่อพระชนนีของสุชาตกุมารนั้นสิ้นพระชนม์แล้ว พระเจ้าอัสสกราช
<span class="LineNumber"> 007 </span>ได้ตั้งราชธิดาองค์อื่นไว้ในตำแหน่งอัครมเหสี      ต่อมาพระนางได้ประสูติ
<span class="LineNumber"> 008 </span>พระโอรส  พระราชาทอดพระเนตรเห็นโอรสของพระนาง  ก็ทรงเลื่อมใส
<span class="LineNumber"> 009 </span>ได้ประทานพรว่า  ที่รัก   เจ้าจงถือเอาพรที่เจ้าปรารถนา   พระนางทำเป็น
<span class="LineNumber"> 010 </span>รับพรไว้แต่พักไว้ก่อน   (ยังไม่กล่าวขอพร )   เมื่อสุชาตกุมารมีพระชันษา
<span class="LineNumber"> 011 </span>ได้  ๑๒  พรรษา       พระนางจึงกราบทูลพระราชาว่า       ข้าแต่พระองค์
<span class="LineNumber"> 012 </span>พระองค์ทอดพระเนตรเห็นลูกของหม่อมฉันแล้วมีจิตเลื่อมใส      ได้พระ-
<span class="LineNumber"> 013 </span>ราชทานพรไว้   บัดนี้ขอพระองค์โปรดพระราชทานพรนั้นเถิด     ตรัสว่า
<span class="LineNumber"> 014 </span>จงรับเอาเถิดเทวี     พระนางกราบทูลว่า    ขอพระองค์โปรดพระราชทาน
<span class="LineNumber"> 015 </span>ราชสมบัติแก่ลูกของหม่อมฉันนะเพคะ  ตรัสว่า  ฉิบหายละอีถ่อย  สุชาต-
<span class="LineNumber"> 016 </span>กุมารลูกคนโตของฉัน  ซึ่งเป็นเสมือนเทพกุมาร  ยังอยู่  เหตุไร  เจ้าจึงกล่าว
<span class="LineNumber"> 017 </span>อย่างนี้  ทรงปฏิเสธ พระเทวียืนคำบ่อย ๆ ก็ผูกพระทัยไม่ได้  วันหนึ่งทูลว่า
<span class="LineNumber"> 018 </span>ข้าแต่เทวะ   ถ้าพระองค์ยังดำรงอยู่ในสัจจะ  ก็ขอได้โปรดพระราชทานเถิด
<span class="LineNumber"> 019 </span>พระราชาทรงเสียพระทัยว่า   เราได้พลั้งให้พรแก่หญิงผู้นี้  และนางก็มาพูด
<span class="LineNumber"> 020 </span>อย่างนี้   ตรัสเรียกสุชาตกุมารมาตรัสบอกความเรื่องนั้น  น้ำพระเนตรไหล
<span class="LineNumber"> 021 </span>พระกุมารเห็นพระบิดาทรงโศกเศร้า  ก็เสียพระทัยน้ำพระเนตรไหล  กราบ
<span class="LineNumber"> 022 </span>ทูลว่า  ข้าแต่เทวะ  โปรดทรงอนุญาตเถิด  ข้าพระองค์จักไปที่อื่น   พระราชา
