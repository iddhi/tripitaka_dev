<span class="LineNumber"> 001 </span>         พระผู้มีพระภาคเจ้าประทับอยู่  ณ  พระเชตวัน  กรุงสาวัตถี.  สมัยนั้น  
<span class="LineNumber"> 002 </span>หญิงคนหนึ่ง    อยู่ในอุตตรนธุรานคร    จะสิ้นอายุ    ควรเกิดในอบายภูมิ
<span class="LineNumber"> 003 </span>พระผู้มีพระภาคเจ้า     เสด็จออกจากมหากรุณาสมาบัติเวลาใกล้รุ่ง    ทรง
<span class="LineNumber"> 004 </span>ตรวจดูโลก     ทรงเห็นหญิงนั้นควรเกิดในอบายภูมิ     มีพระทัยอันพระ-
<span class="LineNumber"> 005 </span>มหากรุณาเตือนแล้ว     มีพุทธประสงค์จะให้นางดำรงอยู่ในสุคติภูมิ    จึง
<span class="LineNumber"> 006 </span>เสด็จไปมธุรานครพระองค์เดียวหามีเพื่อนไม่   ครั้นเสด็จถึงแล้ว   ในเวลา
<span class="LineNumber"> 007 </span>เช้าทรงนุ่งแล้วถือบาตรและจีวรเสด็จไปบิณฑบาตนอกพระนคร.   สมัยนั้น
<span class="LineNumber"> 008 </span>หญิงนั้นจัดแจงอาหารไว้ในเรือนเสร็จแล้ว    เก็บงำไว้ในที่ส่วนหนึ่ง   ถือ 
<span class="LineNumber"> 009 </span>หม้อน้ำไปท่าน้ำ  ก็เอาหม้อน้ำตักน้ำ   กำลังไปเรือนของตน   ก็พบพระ-
<span class="LineNumber"> 010 </span>ศาสดาระหว่างทาง  ทูลว่า   ข้าแต่พระองค์ผู้เจริญ   ทรงได้บิณฑบาตแล้ว
<span class="LineNumber"> 011 </span>หรือเจ้าค่ะ   เมื่อพระผู้มีพระภาคเจ้าตรัสว่า  ก็คงจักได้  ก็ทราบว่าพระองค์
<span class="LineNumber"> 012 </span>ยังไม่ได้บิณฑบาต  วางหม้อน้ำเข้าไปเฝ้าพระผู้มีพระภาคเจ้า   ถวายบังคม
<span class="LineNumber"> 013 </span>แล้ว   กราบทูลว่า   ข้าแต่พระองค์ผู้เจริญ   ข้าพระองค์จักถวายบิณฑบาต
<span class="LineNumber"> 014 </span>โปรดทรงรับเถิดเจ้าค่ะ  พระผู้มีพระภาคเจ้าทรงรับโดยดุษณีภาพ. หญิงนั้น
<span class="LineNumber"> 015 </span>ทราบว่า    พระผู้มีพระภาคเจ้าทรงรับแล้ว    เดินล่วงหน้าไปก่อน  ปูลาด
<span class="LineNumber"> 016 </span>อาสนะเหนือที่แห้งและเกลี้ยงเกลา  ยืนคอยดูพระผู้มีพระภาคเจ้าอยู่.  พระ-
<span class="LineNumber"> 017 </span>ผู้มีพระภาคเจ้า  เสด็จเข้าไปยังเรือนประทับนั่งบนอาสนะที่ปูถวาย.  ดังนั้น
<span class="LineNumber"> 018 </span>นางได้อาราธนาให้พระผู้มีพระภาคเจ้าเสวยแล้ว.        พระผู้มีพระภาคเจ้า
<span class="LineNumber"> 019 </span>เสวยเสร็จแล้ว   ทรงชักพระหัตถ์ออกจากบาตร   ทรงทำอนุโมทนาแก่นาง
<span class="LineNumber"> 020 </span>แล้วก็เสด็จหลีกไป.  นางฟังอนุโมทนา  รู้สึกปีติและโสมนัสมิใช่น้อย  ไม่
<span class="LineNumber"> 021 </span>ย่อมละปีติมีพระพุทธคุณเป็นอารมณ์   ยืนนมัสการอยู่จนพระพุทธเจ้าเสด็จ
<span class="LineNumber"> 022 </span>ลับสายตาไป.
