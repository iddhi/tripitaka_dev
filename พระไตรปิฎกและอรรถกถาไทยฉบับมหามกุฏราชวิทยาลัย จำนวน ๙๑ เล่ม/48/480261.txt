<span class="LineNumber"> 001 </span>   	       <H1>อรรถกถาคุตติลวิมาน</H1>  
<span class="LineNumber"> 002 </span>         คุตติลวิมาน  มีคาถาว่า  <B>สตฺตตนฺตึ  สุมธุรํ</B>  ดังนี้เป็นต้น.   คุตติลวิมาน
<span class="LineNumber"> 003 </span>นั้นเกิดขึ้นอย่างไร ?
<span class="LineNumber"> 004 </span>         เมื่อพระผู้มีพระภาคเจ้าประทับอยู่  <B>ณ  กรุงราชคฤห์</B>      ท่านพระ-
<span class="LineNumber"> 005 </span>มหาโมคคัลลานะ  จาริกไปยังเทวโลก  ตามนัยที่กล่าวแล้วในหนหลังนั่นแล
<span class="LineNumber"> 006 </span>ครั้นไปถึงภพดาวดึงส์    เห็นเทพธิดา ๓๖ นาง     แต่ละนางมีนางอัปสร
<span class="LineNumber"> 007 </span>เป็นบริวาร  เสวยทิพยสมบัติใหญ่ใน  ๓๖  วิมาน  ซึ่งตั้งอยู่  ณ  ภพดาวดึงส์ 
<span class="LineNumber"> 008 </span>นั้น   จึงถามถึงกรรมที่เทพธิดาเหล่านั้นได้กระทำมาในกาลก่อนตามลำดับ
<span class="LineNumber"> 009 </span>ด้วยคาถาทั้งหลาย  ๓  คาถา มีอาทิว่า  <B>อภิกฺกนฺเตน  วณฺเณน</B>  มีวรรณงาม
<span class="LineNumber"> 010 </span>ยิ่งนัก   ดังนี้.   แม้เทพธิดาเหล่านั้นก็ได้ตอบตามลำดับคำถามของพระมหา
<span class="LineNumber"> 011 </span>โมคคัลลานเถระ    โดยนัยมีอาทิว่า  <B>วตฺถุตฺตมทายิกา  นารี</B>   ดีฉันเป็นนารี
<span class="LineNumber"> 012 </span>ได้ถวาย  ผ้าเนื้อดี   ดังนี้.
<span class="LineNumber"> 013 </span>         ลำดับนั้น  พระเถระจึงออกจากเทวโลกลงมาสู่มนุษยโลก  ได้กราบ
<span class="LineNumber"> 014 </span>ทูลความนั้นแด่พระผู้มีพระภาคเจ้า.   พระผู้มีพระภาคเจ้า   ครั้นได้สดับดัง
<span class="LineNumber"> 015 </span>นั้นแล้ว  จึงตรัสว่า  โมคคัลลานะ   เทพธิดาเหล่านั้นมิได้ตอบอย่างที่เธอ
<span class="LineNumber"> 016 </span>ถามในบัดนี้อย่างเดียวเท่านั้น   เมื่อก่อนก็ได้ตอบอย่างที่เราถามเหมือนกัน.
<span class="LineNumber"> 017 </span>พระเถระกราบทูลขอร้องให้ตรัส   พระองค์จึงได้ตรัสเล่าเรื่องของพระองค์
<span class="LineNumber"> 018 </span>ครั้งเป็นคุตติละอาจารย์ในอดีตให้ฟังดังต่อไปนี้ 
<span class="LineNumber"> 019 </span>         ในครั้งอดีต เมื่อ<B>พระเจ้าพรหมทัต</B>เสวยราชสมบัติอยู่ใน<B>กรุงพาราณสี</B> 
<span class="LineNumber"> 020 </span>พระโพธิสัตว์อุบัติอยู่ในตระกูลคนธรรพ์    ได้เป็นอาจารย์ปรากฏชื่อเสียง
<span class="LineNumber"> 021 </span>เป็นที่รู้จักกันทั่วไปในทุกทิศโดยชื่อว่า  <B>คุตติละ</B>  เช่นเดียวกับติมพรูนารทะ
<span class="LineNumber"> 022 </span>เพราะเป็นผู้มีศิลปะบริสุทธิ์ในศิลปะของคนธรรพ์.   คุตติละนั้นเลี้ยงดูมารดา
