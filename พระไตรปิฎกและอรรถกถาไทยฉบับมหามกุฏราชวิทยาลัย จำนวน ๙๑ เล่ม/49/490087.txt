<span class="LineNumber"> 001 </span>ภุมมเทพจึงน้อมข้าวและน้ำอันเป็นทิพย์อย่างยิ่งเข้าไปให้นางเปรตนั้น 
<span class="LineNumber"> 002 </span>กลายเป็นคูถและมูตร  หนอง  ละโลหิต   ผ้าสาฎกที่ให้ไป พอนางนุ่งห่ม
<span class="LineNumber"> 003 </span>ก็กลายเป็นแผ่นเหล็กลุกโซน    นางเสวยทุกข์อย่างมหันต์    ทิ้งผ้านั้น
<span class="LineNumber"> 004 </span>คร่ำครวญเที่ยวไป.
<span class="LineNumber"> 005 </span>         	ก็สมัยนั้น    ภิกษุรูปหนึ่งออกพรรษาแล้ว    เดินไปเพื่อจะเฝ้า
<span class="LineNumber"> 006 </span>พระศาสดา    ดำเนินไปถึงดงไฟไหม้    พร้อมกับที่เกวียนหมู่ใหญ่.
<span class="LineNumber"> 007 </span>ในราตรี     พวกหมู่เกวียนเดินทางไป     เวลากลางวันเห็นประเทศ
<span class="LineNumber"> 008 </span>แห่งหนึ่งสมบูรณ์ด้วยร่มเงาอันสนิทและน้ำในป่า     จึงปลดเกวียน
<span class="LineNumber"> 009 </span>แล้วพักอยู่ครู่หนึ่ง.    ฝ่ายภิกษุหลีกไปหน่อยหนึ่ง    เพราะใคร่ต่อ
<span class="LineNumber"> 010 </span>ความวิเวก    ปูสังฆาฏิลงที่โคนไม้อันปิดบังด้วยพงป่า    มีร่มเงาสนิท
<span class="LineNumber"> 011 </span>ต้นหนึ่งแล้วนอน    มีร่างกายอ่อนเพลียเพราะเหน็จเหนื่อยในการ
<span class="LineNumber"> 012 </span>เดินทางตอนกลางคืน    จึงหลับไป.    หมู่เกวียนครั้นพักแล้วก็เดินทาง
<span class="LineNumber"> 013 </span>ต่อไป  ภิกษุนั้นยังไม่ตื่น  ครั้นเวลาเย็น  เธอลุกขึ้นไม่เห็นพวกเกวียน
<span class="LineNumber"> 014 </span>เหล่านั้น   จึงเดินผิดทางไปสายหนึ่ง   ถึงที่อยู่ของเทวดานั้นโดยลำดับ.
<span class="LineNumber"> 015 </span>ลำดับนั้น    เทพบุตรนั้นเหล่าภิกษุนั้นแล้ว    แปลงเป็นรูปคนเข้าไปหา
<span class="LineNumber"> 016 </span>กระทำปฏิสันถาร    นิมนต์ให้เข้าไปยังวิมานของตน    ถวายเภสัช
<span class="LineNumber"> 017 </span>มียาทาเท้าเป็นต้น     แล้วเข้าไปนั่งใกล้.     ก็สมัยนั้น    นางเปรตมา
<span class="LineNumber"> 018 </span>กล่าวว่า  นาย  ท่านจงให้ข้าว  น้ำ  และผ้าสาฎกแก่ฉันเถิด.  เทพบุตร
<span class="LineNumber"> 019 </span>นั้นได้ให้ของเหล่านั้นแก่นางเปรตนั้น    ก็ของเหล่านั้น    พอนางเปรต 
<span class="LineNumber"> 020 </span>รับ   ก็กลายเป็นคูถ   มูตร  หนอง  เลือด   และแผ่นเหล็ก  อันลุกโชน
