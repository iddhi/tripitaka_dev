<span class="LineNumber"> 001 </span>ความพิเศษมีความเป็นพระราชา     เป็นต้นเหล่านี้    ไม่ได้มีแต่พระ-  
<span class="LineNumber"> 002 </span>ราชาแม้พระองค์เดียว  ในพระราชาเหล่านั้น.
<span class="LineNumber"> 003 </span>         บทว่า   <B>มเหสิตฺตมการยิ</B>   ความว่า   ก็ท่านได้กระทำ   ให้เป็น
<span class="LineNumber"> 004 </span>พระอัครมเหสี     ของพระราชาทั้งหมดนั้น    โดยลำดับ    อธิบายว่า
<span class="LineNumber"> 005 </span>ถึงโดยลำดับ      ด้วยบทว่า    <B>กสฺมา</B>    พระดาบสถามว่า    ท่านเว้น
<span class="LineNumber"> 006 </span>พระราชาพระองค์ก่อน ๆ    ในบรรดาพระราชาเหล่านี้    ผู้ไม่พิเศษ
<span class="LineNumber"> 007 </span>โดยคุณและโดยเป็นพระสวามี   มาทรงกรรแสงถึงพระราชาพระองค์
<span class="LineNumber"> 008 </span>หลัง  พระองค์เดียวเท่านั่น  เป็นเพราะเหตุไร  คือ  ด้วยเหตุไร  ?
<span class="LineNumber"> 009 </span>         พระนางอุพพรี   ได้ฟังดังนั้นแล้ว    เกิดสลดพระทัย    จึงกล่าว
<span class="LineNumber"> 010 </span>คาถากะดาบสอีกว่า :-
<span class="LineNumber"> 011 </span>               	<B>ข้าแต่ท่านผู้นิรทุกข์   ดิฉันเกิดเป็นแต่หญิง
<span class="LineNumber"> 012 </span>            ตลอดกาลนานเท่านั้นหรือ     หรือจะเกิดเป็นชาย
<span class="LineNumber"> 013 </span>            บ้าง  ท่านพูดถึงแต่กาลที่ดิฉันเป็นหญิง ในสงสาร
<span class="LineNumber"> 014 </span>            เป็นอันมาก.</B>
<span class="LineNumber"> 015 </span>         บรรดาบทเหล่านั้น  บทว่า  <B>อาตุเม</B> คือ ในตน. บทว่า <B>อิจฺถิภูตาย</B>
<span class="LineNumber"> 016 </span>แปลว่า  เกิดเป็นผู้หญิง.  บทว่า  <B>ทีฆรตฺตาย</B>  แปลว่า   ตลอดกาลนาน.
<span class="LineNumber"> 017 </span>จริงอยู่   ในข้อนี้   มีอธิบายดังนี้ว่า    เมื่อดิฉันเป็นผู้หญิง    ก็คงเป็น
<span class="LineNumber"> 018 </span>หญิงอยู่ตลอดกาลเท่านั้น.    หรือว่า    จะเป็นผู้ชายได้บ้าง.    บทว่า
<span class="LineNumber"> 019 </span><B>ยสฺสา   เม   อิตฺถิภูตาย</B>   ความว่า   ข้าแต่ท่านพระมหามุนี   ท่านพูด
<span class="LineNumber"> 020 </span>ถึงคือกล่าวถึงแต่กาลที่ดิฉันเป็นหญิง   เป็นมเหสี   ในสงสารมากมาย
<span class="LineNumber"> 021 </span>ถึงเพียงนั้น.   อีกอย่างหนึ่ง   บาลีว่า   <B>อาหุ   เม   อิตฺถิภูตาย</B>   ดังนี้ก็มี.
