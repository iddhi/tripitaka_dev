<span class="LineNumber"> 001 </span>           <B>หรือเข้าไปสู่ช่องภูเขา    จะพึงพ้นจากบาปกรรม  
<span class="LineNumber"> 002 </span>           ไม่มี   หรือบุคคลอยู่ในส่วนแห่งภาคพื้นใด  พึงพ้น
<span class="LineNumber"> 003 </span>           จากบาปกรรม   ส่วนแห่งภาคพื้นนั้นไม่มี.</B>
<span class="LineNumber"> 004 </span>                       <I>จบ  ธนปาลเปตวัตถุที่  ๗</I>

<span class="LineNumber"> 005 </span>	    <B>อรรถกถาธนปาลเสฏฐิเปตวัตถุที่  ๗</B>

<span class="LineNumber"> 006 </span>          	พระศาสดาเมื่อเสด็จประทับอยู่ในพระเชตวันมหาวิหาร
<span class="LineNumber"> 007 </span>ทรงปรารภเปรตธนบาล    จงตรัสพระคาถานี้มีคำเริ่มต้นว่า    <B>นคฺโค
<span class="LineNumber"> 008 </span>ทุพฺพณฺณรูโปสิ.</B>
<span class="LineNumber"> 009 </span>          	ได้ยินว่า      เมื่อพระพุทธเจ้ายังไม่เสด็จอุบัติในนครเอรกัจฉะ-
<span class="LineNumber"> 010 </span>ปัณณรัฐ  ยังมีเศรษฐีคนหนึ่ง  ชื่อว่า   ธนปาลกะ  เป็นผู้ไม่มีศรัทธา
<span class="LineNumber"> 011 </span>ไม่มีความเลื่อมใส    เป็นคนตระหนี่    เป็นนัตถิกทิฏฐิบุคคล  กิริยา
<span class="LineNumber"> 012 </span>ของเขาปรากฏตามพระบาลีนั่นแหละ.     เขาทำกาละแล้วบังเกิด
<span class="LineNumber"> 013 </span>เป็นเปรตในกันตารทะเลทราย  เขามีร่างกายประมาณเท่าลำต้นตาล
<span class="LineNumber"> 014 </span>มีผิวหนังปูดขึ้นหยาบ    มีผมยุ่งเหยิง    น่าสะพึงกลัว    มีรูปพรรณ
<span class="LineNumber"> 015 </span>น่าเกลียด    มีรูปขี้เหร่พิลึก   เห็นเข้าน่าสะพึงกลัว   เขาไม่ได้เมล็ดข้าว
<span class="LineNumber"> 016 </span>หรือหยาดน้ำตลอด  ๕๕  ปี   มีคอ  ริมฝีปาก   และลิ้นแห้งผาก ถูกความ
<span class="LineNumber"> 017 </span>หิวกระหายครอบงำ เที่ยวงุ่นง่านไปทางโน้นทางนี้.
<span class="LineNumber"> 018 </span>          	ครั้นเมื่อพระผู้มีพระภาคเจ้าของเราทั้งหลายเสด็จอุบัติขึ้น
<span class="LineNumber"> 019 </span>ในโลก   ทรงประกาศพระธรรมจักรอันบวร  ประทับอยู่ในกรุงสาวัตถี
<span class="LineNumber"> 020 </span>โดยลำดับ  พ่อค้าชาวกรุงสาวัตถีบรรทุกสิ้นค้าเต็ม    ๕๐๐  เล่มเกวียน
