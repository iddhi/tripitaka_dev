<span class="LineNumber"> 001 </span>        	<H1>อรรถกถาปิฏฐธีตลิกเปตวัตถุที่  ๔</H1>   

<span class="LineNumber"> 002 </span>         	พระศาสดา     เมื่อประทับอยู่ในพระเชตวันมหาวิหาร     กรุง-
<span class="LineNumber"> 003 </span>สาวัตถี   ทรงปรารภทานของท่านอนาถปิณฑิกคฤหบดี    ได้ตรัสคำนี้
<span class="LineNumber"> 004 </span>เริ่มต้นว่า  <B>ยงฺกิญฺจารมฺมณํ  กตฺวา</B>  ดังนี้ :-
<span class="LineNumber"> 005 </span>         	ได้ยินว่า           พี่เลี้ยงของเด็กหญิง     ธิดาของลูกสาวท่าน
<span class="LineNumber"> 006 </span>อนาถปิณฑิกคฤหบดี     ได้ให้ตุ๊กตาแป้งด้วยสั่งว่า     นี้ลูกสาวของเจ้า
<span class="LineNumber"> 007 </span>เจ้าจงอุ้มมันไปเล่นเถอะ.      เด็กหญิงนั้นเกิดความเข้าใจในตุ๊กตาแป้ง
<span class="LineNumber"> 008 </span>นั้นว่า    เป็นลูกสาว.    ครั้นวันหนึ่ง    เมื่อเธออุ้มตุ๊กตานั้นเล่น   ตุ๊กตา
<span class="LineNumber"> 009 </span>ตกแตก   เพราะความเลินเล่อ.  แต่นั้นเด็กหญิงจึงร้องร่ำไห้    ลูกสาว
<span class="LineNumber"> 010 </span>เราตายแล้ว.   เธอกำลังร้องไห้อยู่    คนในเรือนบางคน    ก็ไม่สามารถ
<span class="LineNumber"> 011 </span>จะชี้แจงให้เธอเข้าใจได้.     ก็สมัยนั้น     พระศาสดาประทับนั่งบน
<span class="LineNumber"> 012 </span>ปัญญัตาอาสน์    ในเรือนของท่านอนาถปิณฑิกคฤหบดี.    และท่าน
<span class="LineNumber"> 013 </span>มหาเศรษฐี   ก็ได้นั่งอยู่   ณ  ที่ใกล้พระผู้มีพระภาคเจ้า.  หญิงพี่เลี้ยง
<span class="LineNumber"> 014 </span>ได้พาเด็กหญิงนั้นไปหาท่านเศรษฐี.  ท่านเศรษฐีเห็นเข้า  จึงกล่าวว่า
<span class="LineNumber"> 015 </span>เด็กหญิงนี้ร้องไห้     เพื่ออะไรกัน.     พี่เลี้ยงได้แจ้งเรื่องนั้นแก่ท่าน
<span class="LineNumber"> 016 </span>เศรษฐีแล้ว.     เศรษฐีได้ให้เด็กหญิงนั้น    นั่งบนตักแล้วให้เข้าใจว่า
<span class="LineNumber"> 017 </span>ฉันจะให้ทานอุทิศแก่ลูกของหนู   ดังนี้แล้วจึงกราบทูลแต่พระศาสดา
<span class="LineNumber"> 018 </span>ว่า   ข้าแต่พระองค์ผู้เจริญ   ข้าพระองค์ปรารถนาจะให้ทาน  อุทิศแก่
<span class="LineNumber"> 019 </span>ตุ๊กตาแป้ง     ซึ่งเป็นลูกสาวของหลานของข้าพระองค์,     ขอพระองค์
<span class="LineNumber"> 020 </span>พร้อมด้วยภิกษุ  ๕๐๐  รูป  จงรับทานนั้นของข้าพระองค์ในวันพรุ่งนี้
<span class="LineNumber"> 021 </span>เถิด.  พระผู้มีพระภาคเจ้าทรงรับนิมนต์ด้วยดุษณีภาพ.
