<span class="LineNumber"> 001 </span>ของการปฏิบัติทั้งหลาย     กล่าวคือกุศลเจตนาและอกุศลเจตนา    ในวัตถุ 
<span class="LineNumber"> 002 </span>อันเดียวกันโดยไม่ผิด    ตามนัยนี้ว่าผู้นี้จักมีเจตนาไปนรก  ผู้นี้จักมีเจตนา
<span class="LineNumber"> 003 </span>ไปกำเนิดสัตว์ดิรัจฉาน.     อนึ่งกถากล่าวถึงญาณนี้โดยพิสดารมาแล้วใน
<span class="LineNumber"> 004 </span>อภิธรรมเหมือนกัน    โดยนัยเป็นต้นว่า   บรรดาญาณเหล่านั้น      ญาณที่รู้
<span class="LineNumber"> 005 </span>ปฏิปทาไปในคติทั้งปวงตามเป็นจริงของตถาคตเป็นไฉน   พระตถาคต
<span class="LineNumber"> 006 </span>ในโลกนี้   ย่อมทรงรู้ชัดว่านี้มรรค   นี้ไม่ใช่มรรค  นี้ปฏิปทาที่ให้ไปนรก
<span class="LineNumber"> 007 </span>ดังนี้.
<span class="LineNumber"> 008 </span>         บทว่า   <B>อเนกธาตุํ</B>  ได้แก่  ธาตุเป็นอันมาก  โดยจักขุธาตุเป็นต้น
<span class="LineNumber"> 009 </span>หรือโดยกามธาตุเป็นต้น.  บทว่า  <B>นานาธาตุํ</B>  ได้แก่  ธาตุมีประการต่าง ๆ
<span class="LineNumber"> 010 </span>เพราะกำหนดความต่างของธาตุเหล่านั้น.  บทว่า  <B>โลกํ</B>  ได้แก่  โลกคือขันธ์
<span class="LineNumber"> 011 </span>อายตนะและธาตุ.  บทว่า  <B>ยถาภูติ  ปชานาติ</B>  ได้แก่  ทรงแทงตลอดสภาพ
<span class="LineNumber"> 012 </span>ของธาตุเหล่านั้นโดยไม่ผิด.  แม้ญาณนี้  ท่านก็กล่าวไว้พิสดารแล้วใน
<span class="LineNumber"> 013 </span>อภิธรรมโดยนัยเป็นต้นว่า   บรรดาญาณเหล่านั้น   ญาณที่รู้ธาตุเป็นอันมาก
<span class="LineNumber"> 014 </span>ธาตุต่าง ๆ โลกตามเป็นจริงของพระตถาคตเป็นไฉน.  พระตถาคตใน
<span class="LineNumber"> 015 </span>โลกนี้   ย่อมทรงรู้ชัดความเป็นต่าง ๆ แห่งขันธ์  ดังนี้.
<span class="LineNumber"> 016 </span>         บทว่า  <B>นานาธิมุตฺติกตํ</B>  ได้แก่  ความที่สัตว์ทั้งหลายมีอัธยาศัยต่าง ๆ
<span class="LineNumber"> 017 </span>กัน  โดยอัธยาศัยทั้งหลายมีอัธยาศัยเลวเป็นต้น.  ญาณแม้นี้  ท่านกล่าวไว้
<span class="LineNumber"> 018 </span>พิสดารแล้วในอภิธรรมโดยนัยเป็นต้นว่า  บรรดาญาณเหล่านั้น  ญาณที่รู้
<span class="LineNumber"> 019 </span>ความที่สัตว์ทั้งหลายมีอัธยาศัยต่าง ๆ กัน  ตามเป็นจริงของพระตถาคตเป็น
<span class="LineNumber"> 020 </span>ไฉน.  พระตถาคตในโลกนี้   ย่อมทรงรู้ชัดว่า  สัตว์ทั้งหลายมีอัธยาศัยเลว
<span class="LineNumber"> 021 </span>มีอยู่ดังนี้.
<span class="LineNumber"> 022 </span>         บทว่า <B>ปรสตฺตานํ</B>  ได้แก่สัตว์ที่มีอินทรีย์ดี.  บทว่า   <B>ปรปุคฺคลานํ</B>
