<span class="LineNumber"> 001 </span>ไม่น่าใคร่   ไม่น่าพอใจ   ไม่เกื้อกูล   เป็นทุกข์   ข้อนั้นเป็นเพราะเหตุไร
<span class="LineNumber"> 002 </span>เพราะเป็นทิฏฐิที่ชั่วช้า  ฉันนั้นเหมือนกัน. 
<span class="LineNumber"> 003 </span>          ดูก่อนภิกษุทั้งหลาย    ปุริสบุคคลผู้มีความเห็นชอบ  มีความดำริชอบ
<span class="LineNumber"> 004 </span>มีวาจาชอบ     มีการงานชอบ     มีการเลี้ยงชีพชอบ     มีความพยายามชอบ 
<span class="LineNumber"> 005 </span>มีความระลึกชอบ    มีความตั้งใจชอบ  มีความรู้ชอบ  มีความหลุดพ้นชอบ
<span class="LineNumber"> 006 </span>สมาทานกายกรรม วจีกรรม  มโนกรรม  ให้บริบูรณ์ตามความเห็นอย่างไร
<span class="LineNumber"> 007 </span>แล้ว    เจตนา  ความปรารถนา   ความตั้งใจ   และสังขารเหล่าใด   ธรรม
<span class="LineNumber"> 008 </span>เหล่านั้นทั้งหมด   ย่อมเป็นไปเพื่อผลที่น่าปรารถนา  น่าใคร่    น่าพอใจ
<span class="LineNumber"> 009 </span>ความเกื้อกูลเป็นสุข    ข้อนั้นเป็นเพราะเหตุไร  เพราะเป็นทิฏฐิที่เจริญ.
<span class="LineNumber"> 010 </span>          ดูก่อนภิกษุทั้งหลาย  เปรียบเหมือนพืชอ้อย  พืชข้าวสาลี  หรือพืช
<span class="LineNumber"> 011 </span>องุ่น   อันบุคคลเพาะลงแล้วในแผ่นดินที่ชุ่มชื้น     ย่อมเข้าไปจับรสดิน
<span class="LineNumber"> 012 </span>และรสน้ำอันใด     รสดินและรสน้ำทั้งหมดนั้น     ย่อมเป็นไปเพื่อความ
<span class="LineNumber"> 013 </span>เป็นรสที่น่ายินดี    เป็นรสหวาน   เป็นรสอันน่าชื่นใจ  ข้อนั้นเพราะเหตุไร
<span class="LineNumber"> 014 </span>เพราะพืชเป็นของดี  แม้ฉันใด   ดูก่อนภิกษุทั้งหลาย    ปุริสบุคคลผู้มีความ
<span class="LineNumber"> 015 </span>เห็นชอบ  มีความดำริชอบ   มีวาจาชอบ  มีการงานชอบ  มีการเลี้ยงชีพชอบ
<span class="LineNumber"> 016 </span>มีความพยายามชอบ  มีความระลึกชอบ  มีความตั้งใจชอบ  มีความรู้ชอบ
<span class="LineNumber"> 017 </span>มีความหลุดพ้นชอบ   สมาทานกายกรรม  วจีกรรม  มโนกรรม ให้บริบูรณ์
<span class="LineNumber"> 018 </span>ตามความเห็นอย่างไรแล้ว  เจตนา  ความปรารถนา  ความตั้งใจ  และ
<span class="LineNumber"> 019 </span>สังขารเหล่าใด     ธรรมเหล่านั้นทั้งหมด  ย่อมเป็นไปเพื่อผลอันน่าปรารถนา
<span class="LineNumber"> 020 </span>น่าใคร่  น่าพอใจ   เกื้อกูล   เป็นสุข    ข้อนั้นเพราะเหตุไร   เพราะทิฏฐิ
<span class="LineNumber"> 021 </span>เป็นของเจริญ   ฉันนั้นเหมือนกันแล.
<span class="LineNumber"> 022 </span>		      จบสัมมัตตสูตรที่  ๔
