<span class="LineNumber"> 001 </span>        สมจริงตามพระพุทธพจน์ว่า    ขอถวายพระพรมหาบพิตร     เมื่อ   
<span class="LineNumber"> 002 </span>เรือนจะล้ม  คนทั้งหลายจะเอาไม้อื่นมาค้ำไว้    เรือนนั้น  ที่ถูกไม้อื่นค้ำไว้
<span class="LineNumber"> 003 </span>ทรงตัวอยู่ได้    เมื่อเป็นเช่นนี้    เรือนนั้น    จะไม่ล้ม    ฉันใด   ขอถวาย
<span class="LineNumber"> 004 </span>พระพรมหาบพิตรพระราชสมภารเจ้า   ร่างกายนั้น    ก็ฉันนั้น   เหมือนกัน
<span class="LineNumber"> 005 </span>นั้นแล   ดำรงอยู่ได้เพราะอาหารอาศัยอาหาร   จึงดำรงอยู่ได้.  กวฬิงการา-
<span class="LineNumber"> 006 </span>หาร   เมื่อค้ำจุนร่างกายอยู่อย่างนี้    ย่อมชื่อว่า    ให้สำเร็จหน้าที่ของอาหาร
<span class="LineNumber"> 007 </span>(การนำรูปมา)   และแม้เมื่อให้สำเร็จอาหารกิจอยู่อย่างนี้   กวฬิงการาหาร
<span class="LineNumber"> 008 </span>ก็ชื่อว่าเป็นปัจจัยของรูปสันตติ ๒ อย่างคือ     เป็นปัจจัยของรูปที่มีอาหาร
<span class="LineNumber"> 009 </span>เป็นสมุฏฐานด้วย   รูปที่ตัณหาและทิฏฐิถือเอาแล้วด้วย<SUP>๑</SUP>.    กวฬิงการาหาร
<span class="LineNumber"> 010 </span>เป็นสิ่งที่ตามรักษากัมมชรูป    (รูปเกิดแต่กรรม)     และเป็นผู้ให้กำเนิด
<span class="LineNumber"> 011 </span>แก่รูปที่มีอาหารเป็นสมุฏฐานดำรงอยู่ได้.
<span class="LineNumber"> 012 </span>        ส่วนผัสสะ    เมื่อถูกต้องอารมณ์ซึ่งเป็นที่ตั้งแห่งความสุขเป็นต้นอยู่
<span class="LineNumber"> 013 </span>นั้นแหละ.   ชื่อว่ามีอยู่    เพื่อการดำรงอยู่แห่งสัตว์ทั้งหลาย    ด้วยการหมุน
<span class="LineNumber"> 014 </span>เวียนไปแห่งสุขเวทนาเป็นต้น.
<span class="LineNumber"> 015 </span>        มโนสัญเจตนา    เมื่อประมวลไว้    ด้วยสามารถแห่งกุศลกรรมและ
<span class="LineNumber"> 016 </span>อกุศลกรรมอยู่นั้นแหละ  ชื่อว่ามีอยู่เพื่อการดำรงอยู่แห่งสัตว์ทั้งหลาย  โดย 
<span class="LineNumber"> 017 </span>การยังรากเหง้าของภพให้สำเร็จ.
<span class="LineNumber"> 018 </span>        วิญญาณ     เมื่อรู้อยู่นั้นแหละ    ชื่อว่ามีอยู่เพื่อการดำรงอยู่แห่งสัตว์
<span class="LineNumber"> 019 </span>ทั้งหลายโดยการเป็นไปแห่งนามรูป.
<span class='footnote'>๑. เปยยาลเล็กวางไว้หลัง โหติ เข้าใจว่าเป็นหลัง จ ซึ่งใช้ควบพากย์ จึงแปลตามที่เข้าใจ.</span>
