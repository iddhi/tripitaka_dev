<span class="LineNumber"> 001 </span>		           <H1>แก้บท  เอกตฺตํ  นานตฺตํ</H1>  
<span class="LineNumber"> 002 </span>	<B>พระผู้มีพระภาคเจ้า</B>  ครั้นทรงแสดงประเภทแห่งสักกายทิฏฐิทั้ง-
<span class="LineNumber"> 003 </span>หมดด้วยอารมณ์  ๔  ประการ  มีรูปารมณ์ที่ตนเห็นแล้วเป็นต้นอย่างนี้
<span class="LineNumber"> 004 </span>แล้ว  บัดนี้  เมื่อจะทรงแสดงประเภทของสักกายทิฏฐินั้นนั่นแหละ  ออก 
<span class="LineNumber"> 005 </span>เป็น  ๒  ประการ  คือ  โดยวาระของท่านผู้เข้าสมาบัติ  ๑  ของท่านผู้มิได้
<span class="LineNumber"> 006 </span>เข้าสมาบัติ  ๑  จึงตรัสคำเป็นต้นว่า  <B>เอกตฺตํ  นานตฺตํ</B>  ดังนี้.
<span class="LineNumber"> 007 </span>	ด้วยบทว่า  <B>เอกตฺตํ</B>   นี้  พระองค์ทรงแสดงวาระของท่านผู้เข้าสมาบัติ.
<span class="LineNumber"> 008 </span>	ด้วยบทว่า  <B>นานตฺตํ</B>  นี้  พระองค์ทรงแสดงวาระของท่านผู้มิได้เข้า
<span class="LineNumber"> 009 </span>สมาบัติ.
<span class="LineNumber"> 010 </span>	ทั้ง  ๒  คำนั้น  มีความหมายเฉพาะคำดังต่อไปนี้ :-
<span class="LineNumber"> 011 </span>	ภาวะที่เป็นหนึ่งชื่อว่า  เอกัตตัง  ภาวะที่แยกกัน  ชื่อว่า  นานัตตัง.
<span class="LineNumber"> 012 </span>	ส่วนการขยายความในข้อนี้  บัณฑิตพึงแยกวาระของท่านผู้เข้า
<span class="LineNumber"> 013 </span>สมาบัติด้วยขันธ์   ๔  และวาระของท่านผู้มิได้เข้าสมาบัติด้วยขันธ์  ๕  แล้ว
<span class="LineNumber"> 014 </span>พิจารณาทราบตามสมควรโดยศาสนนัย  (พระบาลี)  เป็นต้นว่า  ปุถุชน
<span class="LineNumber"> 015 </span>ย่อมพิจารณาเห็นรูปโดยเป็นอัตตา  และโดยนัยแห่งอรรถกถาที่ท่านกล่าว
<span class="LineNumber"> 016 </span>ไว้ในปฐวีวาระเป็นต้น.  ส่วนอาจารย์บางพวกย่อมกล่าวเอกัตตนัย  ด้วย
<span class="LineNumber"> 017 </span>บทนี้ว่า  <B>เอกตฺตํ.</B>  กล่าวนัยที่แยกกัน  ด้วยบทนี้ว่า  <B>นานตฺตํ</B>  ดังนี้.
<span class="LineNumber"> 018 </span>อาจารย์พวกอื่นกล่าวความยึดมั่นด้วยอำนาจทิฏฐิอย่างนี้ว่า  อัตตาย่อมมี
<span class="LineNumber"> 019 </span>สัญญาอันเดียวกันไม่สูญสลาย  ครั้นตายแล้วอัตตาย่อมมีสัญญาต่างกัน.
<span class="LineNumber"> 020 </span>คำนั้นทั้งหมด  ย่อมไม่ถูกเลย  เพราะท่านมิได้ประสงค์เอาในที่นี้.
