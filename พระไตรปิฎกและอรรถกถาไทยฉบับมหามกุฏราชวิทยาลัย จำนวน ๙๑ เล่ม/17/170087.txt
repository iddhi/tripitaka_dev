<span class="LineNumber"> 001 </span>บทเหล่านั้น    บทว่า  <B>ทิฏฺฐํ   มญฺติ</B>   ความว่า   ปุถุชนย่อมสำคัญด้วย  
<span class="LineNumber"> 002 </span>ความสำคัญทั้ง  ๓. 
<span class="LineNumber"> 003 </span>         อย่างไร ?  คือ  ปุถุชนเมื่อดูรูปายตนะด้วยสุภสัญญาและสุขสัญญา
<span class="LineNumber"> 004 </span>ชื่อว่า  ย่อมยังฉันทราคะให้เกิดในรูปาตนะนั้น    คือย่อมยินดีเพลิดเพลิน
<span class="LineNumber"> 005 </span>ซึ่งรูปายตนะนั้น   สมจริงดังพระดำรัสที่<B>พระผู้มีพระภาคเจ้า</B>ได้ตรัสไว้ดังนี้
<span class="LineNumber"> 006 </span>ว่า    <B>ดูก่อนภิกษุทั้งหลาย    สัตว์ทั้งหลาย    กำหนัดยินดี    หลงใหล 
<span class="LineNumber"> 007 </span>ติดใจในรูปหญิง   สัตว์เหล่านั้น   ตกอยู่ในอำนาจของรูปหญิง   ย่อม
<span class="LineNumber"> 008 </span>เศร้าโศกสิ้นกาลนาน</B>   ดังนี้.    ปุถุชน   ชื่อว่า   ย่อมสำคัญรูปารมณ์ที่ตน
<span class="LineNumber"> 009 </span>เห็นแล้วด้วยความสำคัญด้วยอำนาจแห่งตัณหาอย่างนี้   ก็หรือว่า   ปุถุชนย่อม
<span class="LineNumber"> 010 </span>ทะยานอยากในรูปนี้ว่า    ขอรูปของเราพึงเป็นอย่างนี้ตลอดกาล    หรือว่า
<span class="LineNumber"> 011 </span>ปุถุชนเมื่อหวังรูปสมบัติ    ย่อมให้ทาน  ความพิสดารดังว่ามานี้แล.    ปุถุชน
<span class="LineNumber"> 012 </span>ย่อมสำคัญรูปารมณ์ที่ตนเห็นแล้วด้วยความสำคัญด้วยอำนาจแห่งตัณหาแม้
<span class="LineNumber"> 013 </span>อย่างนี้.
<span class="LineNumber"> 014 </span>         อนึ่ง  ปุถุชนอาศัยรูปสมบัติและรูปวิบัติของตน  และของบุคคลอื่น
<span class="LineNumber"> 015 </span>ย่อมยังมานะให้เกิด  คือ  ย่อมสำคัญรูปารมณ์ที่ตนเห็นด้วยความสำคัญด้วย
<span class="LineNumber"> 016 </span>อำนาจมานะอย่างนี้ว่า  เราดีกว่าผู้นี้  เราเสมอกับผู้นี้ หรือว่า  เราเลวกว่า
<span class="LineNumber"> 017 </span>ผู้นี้  ดังนี้.
<span class="LineNumber"> 018 </span>         อนึ่ง    ปุถุชนย่อมสำคัญรูปายตนะว่า    เที่ยง    ยั่งยืน    แน่นอน
<span class="LineNumber"> 019 </span>ย่อมสำคัญว่าเป็นอัตตา    เนื่องในอัตตา     ย่อมสำคัญในรูปาตนะที่เป็น
<span class="LineNumber"> 020 </span>มงคล  ว่าเป็นอมงคล    ปุถุชนย่อมสำคัญรูปายตนะที่ตนเห็นด้วยความสำคัญ
<span class="LineNumber"> 021 </span>ด้วยอำนาจแห่งทิฏฐิ   ด้วยประการฉะนี้.
<span class="LineNumber"> 022 </span>       	ปุถุชน  ชื่อว่า  ย่อมสำคัญรูปายตนะที่ตนเห็นด้วยความสำคัญทั้ง  ๓
<span class="LineNumber"> 023 </span>ด้วยประการฉะนี้.
