<span class="LineNumber"> 001 </span>ด้วยหอก  ๓๐๐  เล่มอย่างนั้น  ภิกษุนั้นจะครอบงำความใคร่ในวิญญาณาหาร
<span class="LineNumber"> 002 </span>ได้.    นี้เป็นการประกอบความในการเปรียบเทียบด้วยการถูกแทงด้วยหอก 
<span class="LineNumber"> 003 </span>๓๐๐  เล่ม.   
<span class="LineNumber"> 004 </span>        เธอเมื่อครอบงำความใคร่ในอาหารเหล่านี้อย่างนี้ว่า   ชื่อว่า   ย่อม
<span class="LineNumber"> 005 </span>กำหนดรู้อาหารทั้ง   ๔  อย่าง.     เมื่อกำหนดรู้อาหารเหล่านั้นแล้ว     วัตถุ
<span class="LineNumber"> 006 </span>ที่กำหนดรู้แม้ทั้งหมด  ก็เป็นอันกำหนดรู้แล้วเหมือนกัน.
<span class="LineNumber"> 007 </span>        สมจริงตามที่<B>พระผู้มีพระภาคเจ้า</B>ได้ตรัสไว้ว่า
<span class="LineNumber"> 008 </span>        ดูก่อนภิกษุทั้งหลาย    เมื่อเธอทั้งหลายกำหนดรู้กวฬิงการาหารแล้ว
<span class="LineNumber"> 009 </span>ราคะที่อาศัยเบญจกามคุณ    ก็เป็นอันกำหนดรู้แล้ว.  เมื่อกำหนดรู้ราคะ
<span class="LineNumber"> 010 </span>ที่อาศัยเบญจกามคุณแล้ว    จะไม่มีสังโยชน์นั้น  (กามราคสังโยชน์)  ซึ่ง
<span class="LineNumber"> 011 </span>เป็นเหตุให้อริยสาวกผู้ประกอบแล้ว   มาสู่โลกนี้อีก.
<span class="LineNumber"> 012 </span>        ดูก่อนภิกษุทั้งหลาย    เมื่อกำหนดรู้ผัสสาหารแล้ว      เวทนาทั้ง  ๓
<span class="LineNumber"> 013 </span>ก็เป็นอันเธอทั้งหลายกำหนดรู้แล้ว.   เมื่อกำหนดรู้เวทนาทั้ง ๓ แล้ว   เรา
<span class="LineNumber"> 014 </span>ตถาคตกล่าวว่า  อริยสาวกจะไม่มีกิจอะไรที่จะต้องทำให้ยิ่งขึ้นไป.
<span class="LineNumber"> 015 </span>        ดูก่อนภิกษุทั้งหลาย  เมื่อกำหนดรู้มโนสัญเจตนาหารแล้ว   ตัณหา ๓
<span class="LineNumber"> 016 </span>ก็เป็นอันกำหนดรู้แล้ว.   เมื่อกำหนดรู้ตัณหา  ๓  แล้ว   เราตถาคตกล่าวว่า
<span class="LineNumber"> 017 </span>อริยสาวกจะไม่มีกิจอะไรที่จะต้องทำให้ยิ่งขึ้นไป.
<span class="LineNumber"> 018 </span>        ดูก่อนภิกษุทั้งหลาย    เมื่อกำหนดรู้วิญญาณาหารแล้ว      นามรูป
<span class="LineNumber"> 019 </span>ก็เป็นอันกำหนดรู้แล้ว     เมื่อกำหนดรู้นามรูปแล้ว     เราตถาคตก็กล่าวว่า
<span class="LineNumber"> 020 </span>อริยสาวกจะไม่มีกิจอะไรที่จะต้องทำให้ยิ่งขึ้นไป.
