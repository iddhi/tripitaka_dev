<span class="LineNumber"> 001 </span>		                    <H1>ชรามรณวาระ</H1>   
<span class="LineNumber"> 002 </span>       ( ๑๑๗ )  <B>ท่านพระสารีบุตร</B>  ได้ตอบว่า   ยังมี  คุณ  แล้วได้กล่าว
<span class="LineNumber"> 003 </span>คำนี้ ว่า   คุณ     เพราะเหตุที่อริยสาวกรู้ชัดชราและมรณะ      เหตุเกิดแห่ง
<span class="LineNumber"> 004 </span>ชราและมรณะ   ความดับแห่งชราและมรณะ   และรู้ชัดข้อปฏิบัติที่จะให้ถึง
<span class="LineNumber"> 005 </span>ความดับแห่งชราและมรณะ     แม้เพียงเท่านั้นแหละคุณ    อริยสาวกชื่อว่า
<span class="LineNumber"> 006 </span>มีความเห็นถูกต้อง   มีความเห็นตรง   ประกอบด้วยความเลื่อมใสในธรรม
<span class="LineNumber"> 007 </span>ไม่คลอนแคลน  มาสู่พระสัทธรรมนี้.
<span class="LineNumber"> 008 </span>       ถามว่า    ชราและมรณะคืออะไรเล่า  คุณ  ?     เหตุเกิดแห่งชราและ
<span class="LineNumber"> 009 </span>มรณะ   ความดับแห่งชราและมรณะ   และข้อปฏิบัติให้ถึงความดับแห่งชรา
<span class="LineNumber"> 010 </span>และมรณะคืออะไร ?
<span class="LineNumber"> 011 </span>       ตอบว่า   ความแก่แห่งสัตว์เหล่านั้น  ๆ   ในหมู่สัตว์นั้น ๆ   ความ
<span class="LineNumber"> 012 </span>คร่ำคร่า  ฟันหัก  ผมหงอก   หนังเหี่ยวย่น   ความเสื่อมสิ้นแห่งอายุ   ความ
<span class="LineNumber"> 013 </span>หง่อมแห่งอินทรีย์ทั้งหลายของสัตว์เหล่านั้น  ๆ  ในหมู่สัตว์นั้น   ๆ  นี้เรียก
<span class="LineNumber"> 014 </span>ว่า   ชรา   ( ความแก่ ).
<span class="LineNumber"> 015 </span>       การเคลื่อนที่   การย้ายที่   จากหมู่สัตว์นั้น ๆ  ของสัตว์เหล่านั้น  ๆ
<span class="LineNumber"> 016 </span>การแตกทำลาย   การสูญหาย   การม้วยมรณ์<SUP>๑</SUP>    การถึงแก่กรรม    การแตก
<span class="LineNumber"> 017 </span>แห่งขันธ์ทั้งหลาย    การทอดทิ้งซากศพ   การขาดแห่งชีวิตอินทรีย์   จาก
<span class="LineNumber"> 018 </span>หมู่สัตว์นั้น ๆ  ของสัตว์เหล่านั้น ๆ  นี้เรียกว่า  มรณะ  (ความตาย).
<span class="LineNumber"> 019 </span>       เพราะชาติเกิด  ชราและมรณะจึงเกิด  เพราะชาติดับ  ชราและมรณะ
<span class="LineNumber"> 020 </span>จึงดับ.
<span class='footnote'>๑. มจฺจุ มรณํ  มติของอรรถกถาเห็นว่าเป็นศัพท์ติดกัน  จึงแปลโดยไม่แยกกัน.</span>
