<span class="LineNumber"> 001 </span>         พระตถาคตอรหันตสัมมาสัมพุทธเจ้าทรงฉลาดในประเภทของปัญญา 
<span class="LineNumber"> 002 </span>ทรงมีพระญาณแตกฉาน   ฯล ฯ     บัณฑิตเหล่านั้นแต่งปัญหาแล้วเข้าไป
<span class="LineNumber"> 003 </span>เฝ้าพระตถาคต     ทูลถามทั้งข้อลี้ลับและปกปิด    ปัญหาเหล่านั้นที่พระผู้-
<span class="LineNumber"> 004 </span>มีพระภาคเจ้าตรัสบอกและทรงตอบแล้ว  ย่อมเป็นอันทรงชี้เหตุให้เห็นชัด
<span class="LineNumber"> 005 </span>และปัญหาที่เขายกขึ้นนั้น    พระผู้มีพระภาคเจ้าก็ทรงตอบได้สมบูรณ์   โดย
<span class="LineNumber"> 006 </span>แท้จริงแล้ว      ในปัญหานั้น      พระผู้มีพระภาคเจ้าทรงทราบแจ่มแจ้งด้วย
<span class="LineNumber"> 007 </span>พระปัญญา  เพราะเหตุนั้น     จึงชื่อว่า   มีพระปัญญาไม่มีของใครเทียบได้
<span class="LineNumber"> 008 </span>เป็นชั้นเลิศ  นี้ชื่อว่าปัญญาไม่มีของใครเทียบได้    ในบทว่า   ย่อมเป็นไป
<span class="LineNumber"> 009 </span>เพื่อความเป็นผู้มีปัญญาไม่มีของใครเทียบได้.
<span class="LineNumber"> 010 </span>         ในบทว่า  <B>ภูริปญฺตาย  สํวตฺตนฺติ</B>     ดังนี้    ภูริปัญญาเป็นไฉน.
<span class="LineNumber"> 011 </span>ชื่อว่าภูริปัญญา    เพราะครอบงำราคะอยู่.      ชื่อว่าภูริปัญญา    เพราะ
<span class="LineNumber"> 012 </span>ครอบงำราคะได้แล้ว.   ชื่อว่าภูริปัญญา   เพราะย่อมครอบงำ  โทสะ  โมหะ
<span class="LineNumber"> 013 </span>โกธะ  อุปนาหะ   มักขะ    ปลาสะ   อิสสา    มัจฉริยะ      มายา    สาไถย
<span class="LineNumber"> 014 </span>ถัมภะ  สารัมภะ   นานะ  อติมานะ  มทะ  ปมาทะ  กิเลสทั้งปวง  ทุจริต
<span class="LineNumber"> 015 </span>ทั้งปวง   อภิสังขารทั้งปวง   ฯ ล ฯ    กรรมอันเป็นเหตุนำไปสู่ภพทั้งปวง.
<span class="LineNumber"> 016 </span>ชื่อว่าภูริปัญญา  เพราะครอบงำแล้ว.  ราคะ  ชื่อว่าเป็นอริ.  ปัญญาอันย่ำยีอริ
<span class="LineNumber"> 017 </span>นั้น  เหตุนั้น  ชื่อว่าภูริปัญญา.  โทสะ  โมหะ    ฯลฯ   กรรมเป็นเหตุ
<span class="LineNumber"> 018 </span>นำไปสู่ภพทั้งปวง   ชื่อว่าเป็นอริ    ปัญญาอันย่ำยีอรินั้น  เหตุนั้น  ชื่อว่า
<span class="LineNumber"> 019 </span>ภูริปัญญา.   แผ่นดินเรียกว่าภูริ    ผู้ประกอบด้วยปัญญาอันแผ่ไปกว้างขวาง
<span class="LineNumber"> 020 </span>เสมอแผ่นดินนั้น  เหตุนั้น  จึงชื่อว่า  ภูริปัญโญ     ผู้มีปัญญาเสมอแผ่นดิน.
<span class="LineNumber"> 021 </span>อีกอย่างหนึ่ง  คำนี้คือ  <B>ภูริ   เมธา  ปริณายิกา</B>    เป็นชื่อของปัญญา.  นี้
<span class="LineNumber"> 022 </span>ชื่อว่า    ภูริปัญญา     ในบทว่า     ย่อมเป็นไปเพื่อความเป็นผู้มีภูริปัญญา.
