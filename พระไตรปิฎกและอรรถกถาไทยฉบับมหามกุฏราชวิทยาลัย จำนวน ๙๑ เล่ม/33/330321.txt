<span class="LineNumber"> 001 </span>พระผู้มีพระภาคเจ้านั้น      อย่างที่พระผู้มีพระภาคเจ้าตรัสถามพราหมณ์ถึง
<span class="LineNumber"> 002 </span>เรื่องพอทนได้เป็นต้น   คือได้ถึงความชื่นชมอย่างเดียวกัน  เหมือนน้ำร้อน
<span class="LineNumber"> 003 </span>กับน้ำเย็น.    ก็กถาชื่อสัมโมทนียะ    เพราะให้เกิดความชื่นชมกล่าวคือปีติ
<span class="LineNumber"> 004 </span>และปราโมทย์    และเพราะภาวะที่ควรชื่นชม    ซึ่งชื่นชมด้วยคำเป็นต้นว่า
<span class="LineNumber"> 005 </span>พอทนหรือ   ท่านพระโคดมพอเป็นไปได้หรือ   ท่านพระโคดมและสาวก
<span class="LineNumber"> 006 </span>ของท่านพระโคดม   มีอาพาธน้อย   มีโรคน้อย   กะปรี้กะเปร่า   มีกำลัง
<span class="LineNumber"> 007 </span>อยู่สบายดีหรือ  ชื่อสาราณียะ   เพราะสมควรให้ระลึกถึงกันตลอดกาลนาน
<span class="LineNumber"> 008 </span>ระลึกอยู่เรื่อย ๆ    และเพราะภาวะที่ควรระลึก         เพราะมีความไพเราะ
<span class="LineNumber"> 009 </span>ทั้งอรรถะและพยัญชนะ    ชื่อว่า    <B>สัมโมทนียะ</B>     เพราะเป็นสุขเมื่อฟัง
<span class="LineNumber"> 010 </span>ชื่อว่า  <B>สาราณียะ</B>  เพราะเป็นสุขเมื่อระลึกถึง  อนึ่ง  ชื่อว่า  สัมโมทนียะ
<span class="LineNumber"> 011 </span>เพราะพยัญชนะบริสุทธิ์    ชื่อว่า     <B>สาราณียะ</B>     เพราะอรรถะบริสุทธิ์ 
<span class="LineNumber"> 012 </span>พราหมณ์เสร็จการกล่าวสัมโมทนียกถา    สาราณียกถา    คือให้จบสิ้นโดย
<span class="LineNumber"> 013 </span>อเนกปริยายอย่างนี้ด้วยประการฉะนั้นแล้ว     ประสงค์จะทูลถามเรื่องที่ตนมา
<span class="LineNumber"> 014 </span>จึงนั่งลง  ณ  ที่อันสมควร.     ศัพท์ว่า     <B>เอกทนฺตํ</B>     แสดงภาวนปุงสกะ
<span class="LineNumber"> 015 </span>เหมือนในประโยคเป็นต้นว่า  <B>วิสมํ  จนฺทิมสุริยา   ปริวตฺตนฺติ</B>   พระจันทร์
<span class="LineNumber"> 016 </span>และพระอาทิตย์โคจรไม่เท่ากัน  ดังนี้   ฉะนั้น   พึงทราบเนื้อความในที่นี้ 
<span class="LineNumber"> 017 </span>อย่างนี้ว่า   นั่งอย่างที่ผู้นั่งนั่งในที่อันสมควร.   อีกอย่างหนึ่ง   บทนี้เป็น
<span class="LineNumber"> 018 </span>ทุติยาวิภัตติ   ลงในอรรถแห่งสัตตมีวิภัตติ.  บทว่า <B>นิสีทิ</B>  ได้แก่ เข้าไปใกล้.
<span class="LineNumber"> 019 </span>ธรรมดาคนฉลาด    เข้าไปหาผู้ที่มีฐานะเป็นครู    ย่อมนั่งในที่อันสมควร
<span class="LineNumber"> 020 </span>ด้วยความเป็นผู้ฉลาดในเรื่องนั่ง.   และพราหมณ์นี้ก็เป็นคนหนึ่งในบรรดา
<span class="LineNumber"> 021 </span>คนฉลาดเหล่านั้น  ฉะนั้น  จึงนั่ง ณ ที่อันสมควร.
