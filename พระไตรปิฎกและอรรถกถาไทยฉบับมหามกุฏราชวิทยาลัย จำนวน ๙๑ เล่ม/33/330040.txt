<span class="LineNumber"> 001 </span>เห็นหน้าอันหม่นหมองแม้เล็กน้อยได้.    ครั้งนั้นมารดาเห็นนางนอนบนที่ 
<span class="LineNumber"> 002 </span>นอน จึงถามนางว่า ลูกเอ๋ย  เจ้าทำอะไร.  นางตอบตรง ๆ ว่า แม่จ๋า  ดิฉัน
<span class="LineNumber"> 003 </span>พบโจรที่เขากำลังนำไปฆ่าจ้ะ  เมื่อได้เขามาจึงจะเป็นอยู่ได้   เมื่อดิฉันไม่ได้
<span class="LineNumber"> 004 </span>ตายเสียเท่านั้นประเสริฐ   บิดามารดาปลอบโดยประการต่าง ๆ ก็ไม่อาจให้
<span class="LineNumber"> 005 </span>นางยินยอมได้   จึงกำหนดไว้ว่า   เป็นอยู่ดีกว่าตาย.  ครั้งนั้นบิดาของนาง
<span class="LineNumber"> 006 </span>จึงหาเจ้าหน้าที่นครบาล  คิดสินบน  ๑,๐๐๐  กหาปณะ.  แล้วบอกว่า   ธิดา
<span class="LineNumber"> 007 </span>ของเรามีจิตติดพันในโจร     โปรดจงปล่อยโจรนี้     ด้วยอุบายวิธีอย่างใด
<span class="LineNumber"> 008 </span>อย่างหนึ่งเสีย.    เจ้าหน้าที่นครบาลรับปากเศรษฐีว่า   ได้จ้ะ   แล้วพาโจร
<span class="LineNumber"> 009 </span>หน่วงเหนี่ยวให้ชักช้าไปทางโน้นทางนี้บ้าง  จนพระอาทิตย์ตก  เมื่อพระ-
<span class="LineNumber"> 010 </span>อาทิตย์ตกแล้วก็ให้นำเอาโจรคนหนึ่งจากพวกโจรออกมา    ทำเป็นโจรขึ้น
<span class="LineNumber"> 011 </span>แก้สัตตุกะโจรออกจากเครื่องจองจำพาไปส่งยังเรือนเศรษฐีแล้ว  เอาเครื่อง
<span class="LineNumber"> 012 </span>จองจำนั้นพันธนาการโจรอีกคนหนึ่ง    นำตัวออกไปทางประตูด้านทิศใต้
<span class="LineNumber"> 013 </span>ประหารชีวิต  (แทน )  เสีย. แม้พวกทาสของเศรษฐีต่างพาตัวสัตตุกะโจร
<span class="LineNumber"> 014 </span>มายังเรือนของเศรษฐี.   เศรษฐีเห็นแล้วคิดว่า   เราจักทำใจของธิดาให้
<span class="LineNumber"> 015 </span>เต็มเสียที  จึงให้พวกทาสเอาน้ำหอมอาบสัตตุกะโจร   แล้วให้ตกแต่งประ-
<span class="LineNumber"> 016 </span>ดับประดาด้วยเครื่องอาภรณ์ทุกชนิด   พาไปส่งตัวยังปราสาท.  นางภัททา
<span class="LineNumber"> 017 </span>คิดว่า  ความดำริของเราเต็มที่แล้ว  จึงแต่งตัวให้เพริศพริ้งด้วยเครื่องอลัง-
<span class="LineNumber"> 018 </span>การนานาชนิดคอยบำเรอเขา.                                                       
<span class="LineNumber"> 019 </span>         สัตตุกะโจร   พอล่วงมาได้  ๒ - ๓  วันคิดว่า  สิ่งของเครื่องประดับ
<span class="LineNumber"> 020 </span>ของนางจักเป็นของเรา       เราควรจะถือเอาเครื่องอาภรณ์นี้ด้วยอุบายบาง
<span class="LineNumber"> 021 </span>ประการเสีย    ดังนี้แล้ว  พอถึงเวลานั่งใกล้ชิดกันอย่างมีความสุขจึงพูดกะ
<span class="LineNumber"> 022 </span>นางภัททาว่า   เรามีเรื่องที่จะพูดสักเรื่องหนึ่ง.    ธิดาเศรษฐีปลาบปลื้มใจ
