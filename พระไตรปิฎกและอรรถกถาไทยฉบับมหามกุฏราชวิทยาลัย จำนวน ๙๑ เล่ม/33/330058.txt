<span class="LineNumber"> 001 </span>เกวียนประมาณ    ๕๐๐  เล่ม.    มารดาของสองพ่อค้านั้นเกิดเป็นเทวดาอยู่ใน 
<span class="LineNumber"> 002 </span>ที่แถวนั้นในอัตภาพติดต่อกัน   ๕  อัตภาพ.   นางคิดว่า   บัดนี้พระพุทธเจ้า
<span class="LineNumber"> 003 </span>ควรที่จะได้รับพระกระยาหาร        เพราะต่อแต่นี้ไปพระองค์ปราศจาก
<span class="LineNumber"> 004 </span>พระกระยาหารจะไม่สามารถทรงพระชนมชีพอยู่ได้.     อนึ่ง  บุตรของเรา
<span class="LineNumber"> 005 </span>ทั้งสองนี้ก็ไปตามสถานที่นี้.  วันนี้บุตรทั้งสองนั้นควรได้ถวายบิณฑบาตแด่
<span class="LineNumber"> 006 </span>พระพุทธเจ้าทั้งหลาย   ดังนี้แล้ว    จึงได้ทำให้โคที่เทียมเกวียนทั้ง  ๕๐๐ เล่ม
<span class="LineNumber"> 007 </span>หยุดไม่เดินไป. พวกเขาต่างพูดว่า  นี่อะไรกัน   อะไรกันนี่  จึงพากันตรวจดู
<span class="LineNumber"> 008 </span>นิมิตต่าง ๆ.  ทีนั้น  เทพยดานั้นทราบว่าเขาทั้งสองลำบาก  จึงเข้าสิงในร่าง
<span class="LineNumber"> 009 </span>ของบุรุษคนหนึ่งแล้วกล่าวว่า  เพราะเหตุไร  พวกท่านจึงต้องลำบาก ไม่มี
<span class="LineNumber"> 010 </span>ยักษ์อื่นกลั่นแกล้ง    ไม่มีภูตผีกลั่นแกล้ง     ไม่มีนาคกลั่นแกล้งพวกท่าน
<span class="LineNumber"> 011 </span>ดอก  แต่เราเป็นมารดาของพวกท่านในอัตภาพที่   ๕   บังเกิดเป็นภุมเทวดา
<span class="LineNumber"> 012 </span>อยู่ในที่นี้      นั่นพระทศพลประทับนั่งอยู่ที่โคนต้นเกด     ขอพวกเจ้าจง
<span class="LineNumber"> 013 </span>ถวายบิณฑบาตเป็นครั้งแรกแด่พระองค์เถิด  ดังนี้ .   พวกเขาได้ฟังถ้อยคำ
<span class="LineNumber"> 014 </span>ของนางแล้วมีใจยินดี     เอาข้าวสัตตุผงและข้าวสัตตุก้อนใส่ถาดทองนำไป
<span class="LineNumber"> 015 </span>ยังสำนักของพระศาสดาแล้วกราบทูลว่า    ขอพระองค์โปรดทรงรับโภชนะ
<span class="LineNumber"> 016 </span>นี้เถิด  พระเจ้าข้า.     พระศาสดาทรงตรวจดูอาจิณปฏิบัติของพระพุทธเจ้า
<span class="LineNumber"> 017 </span>ทั้งหลายในอดีตแล้ว.  ลำดับนั้น    ท้าวมหาราชทั่ง  ๔  องค์   น้อมถวาย
<span class="LineNumber"> 018 </span>บาตรทำด้วยหิน ๔  ใบแด่พระองค์. พระศาสดาตรัสว่า   ขอผลเป็นอันมาก
<span class="LineNumber"> 019 </span>จงสำเร็จแก่ท่านทั้งสองเถิด   แล้วทรงอธิษฐานบาตรแม้ทั้ง  ๔   ใบให้เป็น
<span class="LineNumber"> 020 </span>บาตรใบเดียวเท่านั้น.  ในขณะนั้นพ่อค้าทั้งสองนั้น  จึงเอาข้าวสัตตุผงและ
<span class="LineNumber"> 021 </span>ข้าวสัตตุก้อนใส่ในบาตรของพระตถาคต   ในเวลาที่พระองค์เสวยเสร็จแล้ว
<span class="LineNumber"> 022 </span>ถวายน้ำ   ในเวลาเสร็จภัตกิจแล้วถวายบังคม  นั่ง  ณ  ที่ควรส่วนข้างหนึ่ง 
