<span class="LineNumber"> 001 </span>จิตน้อมไปในอุเบกขาสัมโพชฌงค์นั้น   ๑  ย่อมเป็นไปเพื่อความเกิดขึ้นแห่ง
<span class="LineNumber"> 002 </span>อุเบกขาสัมโพชฌงค์.
<span class="LineNumber"> 003 </span>         ในธรรม  ๕  ประการนั้น      บุคคลย่อมยัง<B>ความเป็นกลางในสัตว์</B>
<span class="LineNumber"> 004 </span>ให้เกิดขึ้นด้วยอาการ  ๒  อย่าง  คือ    ด้วยการพิจารณาความที่สัตว์มีกรรม
<span class="LineNumber"> 005 </span>เป็นของตนอย่างนี้ว่า   ท่านมาด้วยกรรมของตน   จักไปด้วยกรรมของตน
<span class="LineNumber"> 006 </span>แม้สัตว์นี้จักไปด้วยกรรมของตนเหมือนกัน    ท่านจะยึดถือใครว่าเป็นของ
<span class="LineNumber"> 007 </span>ตน  ดังนี้    และด้วยการพิจารณาถึงความไม่มีสัตว์อย่างนี้ว่า   โดยปรมัตถ์
<span class="LineNumber"> 008 </span>สัตว์ไม่มี  ท่านนั้นจะยึดถือใครว่าเป็นของตน  ดังนี้.   บุคคลย่อม<B>ยังความ
<span class="LineNumber"> 009 </span>เป็นกลางในสังขาร</B>ให้เกิดขึ้นด้วยอาการ  ๒  อย่าง  คือ   ด้วยการพิจารณา
<span class="LineNumber"> 010 </span>ถึงความเป็นของไม่มีเจ้าของอย่างนี้ว่า  จีวรนี้ เข้าถึงความวิการ  ( ผันแปร )
<span class="LineNumber"> 011 </span>แห่งสีและความเก่าไปโดยลำดับ    เป็นท่อนผ้าสำหรับเช็ดเท้า    จักต้องเอา
<span class="LineNumber"> 012 </span>ปลายไม้เท้าเขี่ยทิ้งไป       ก็ถ้าจีวรนั้นพึงมีเจ้าของ      เขาจะต้องไม่ให้มัน
<span class="LineNumber"> 013 </span>ฉิบหายไปอย่างนี้   และด้วยการพิจารณาเป็นของชั่วคราวอย่างนี้ว่า   จีวรนี้
<span class="LineNumber"> 014 </span>เป็นของชั่วคราว   ไม่คงทน  ดังนี้.   แม้ในบาตรเป็นต้น  ก็พึงประกอบ
<span class="LineNumber"> 015 </span>ความเหมือนดังในจีวรนั่นแล.
<span class="LineNumber"> 016 </span>         ในบทว่า  <B>สตฺตสงฺขารเกลายนปุคฺคลปริวชฺชนตา</B>  นี้    พึงทราบ
<span class="LineNumber"> 017 </span>วินิจฉัยต่อไปนี้.  บุคคลใดเป็นคฤหัสถ์  ยึดถือบุตรและธิดาเป็นต้นของตน
<span class="LineNumber"> 018 </span>ว่าเป็นของเรา    หรือเป็นบรรพชิต     ยึดถืออันเตวาสิกผู้ร่วมอุปัชฌาย์กัน
<span class="LineNumber"> 019 </span>เป็นต้นว่าเป็นของเรา  กระทำการปลงผม  โกนหนวด  เย็บจีวร  ซักจีวร
<span class="LineNumber"> 020 </span>และระบมบาตรเป็นต้น   แก่อันเตวาสิกเหล่านั้นด้วยมือของตนเอง
<span class="LineNumber"> 021 </span>เมื่อไม่เห็นแม้สักครู่หนึ่ง    ก็มองหาไปรอบ  ๆ ว่า    สามเณรโน้นไปไหน
<span class="LineNumber"> 022 </span>ภิกษุหนุ่มโน้นไปไหน   ดังนี้   เหมือนเนื้อตื่นเหลียวมองทางโน้นทางนี้อยู่
