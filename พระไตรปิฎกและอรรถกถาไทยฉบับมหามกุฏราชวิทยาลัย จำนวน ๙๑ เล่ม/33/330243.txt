<span class="LineNumber"> 001 </span>สละสลวย. ก็ในกาลใด ผม เล็บ และขนของกุลบุตรนั้นยาวหรือสรีระมีโทษ 
<span class="LineNumber"> 002 </span>หมักหมมและมอมแมมด้วยมลทินเหงื่อไคล    ในกาลนั้น    วัตถุภายในไม่
<span class="LineNumber"> 003 </span>สละสสวย ไม่หมดจด.  อนึ่ง  ในกาลใด  จีวรเก่า สกปรก มีกลิ่นเหม็นสาบ
<span class="LineNumber"> 004 </span>หรือเสนาสนะรกรุงรัง  ในกาลนั้น  วัตถุภายนอกไม่สละสลวย   ไม่สะอาด
<span class="LineNumber"> 005 </span>เพราะฉะนั้น     ควรทำวัตถุภายในให้สละสลวย    ด้วยการโกนผมเป็นต้น
<span class="LineNumber"> 006 </span>ด้วยการทำร่างกายให้เบาด้วยการขับถ่ายทิ้งเบื้องบนและเบื้องล่างเป็นต้น
<span class="LineNumber"> 007 </span>และด้วยการอบและอาบ.    พึงทำวัตถุภายนอกให้สละสลวย    ด้วยการเย็บ
<span class="LineNumber"> 008 </span>การซัก   การย้อม   และการประพรมเป็นต้น.    ก็แม้ญาณในจิตและเจตสิก
<span class="LineNumber"> 009 </span>ที่เกิดขึ้นในวัตถุภายในและภายนอกที่ไม่สละสลวยนั้นนี้แล     ก็พลอยเป็น
<span class="LineNumber"> 010 </span>ญาณไม่บริสุทธิ์ไปด้วย     เปรียบเหมือนแสงสว่างของเปลวประทีปที่อาศัย
<span class="LineNumber"> 011 </span>โคมประทีป  ไส้และน้ำมันเป็นต้นที่ไม่สะอาดเกิดขึ้นฉะนั้น.     ก็แม้ญาณ
<span class="LineNumber"> 012 </span>ในจิตและเจตสิกที่เกิดในวัตถุทั้งภายในและภายนอกอันสละสลวย    ก็เป็น
<span class="LineNumber"> 013 </span>ญาณชัดแจ้ง     เหมือนแสงสว่างของดวงประทีปที่อาศัยโคมประทีป     ไส้
<span class="LineNumber"> 014 </span>และน้ำมันเป็นต้นที่สะอาดเกิดขึ้นฉะนั้น.      เพราะเหตุนั้น   ท่านจึงกล่าว
<span class="LineNumber"> 015 </span>ว่า   กระทำวัตถุให้สละสลวย    ย่อมเป็นไปเพื่อความเกิดขึ้นแห่งธัมมวิจย- 
<span class="LineNumber"> 016 </span>สัมโพชฌงค์  ดังนี้ .                                                           
<span class="LineNumber"> 017 </span>         การทำอินทรีย์ทั้งหลายมีศรัทธาเป็นต้น     ให้สม่ำเสมอ    ชื่อว่าการ
<span class="LineNumber"> 018 </span>ทำอินทรีย์ให้ถึงความสม่ำเสมอ        ก็ถ้าสัทธินทรีย์ของกุลบุตรนั้นมีกำลัง
<span class="LineNumber"> 019 </span>อินทรีย์นอกนี้อ่อน.    แต่นั้น   วิริยินทรีย์ไม่อาจทำหน้าที่ประคับประคอง
<span class="LineNumber"> 020 </span>สตินทรีย์ไม่อาจทำหน้าที่ปรากฏ     สมาธินทรีย์ไม่อาจทำหน้าที่ไม่ฟุ้งซ่าน
<span class="LineNumber"> 021 </span>ปัญญินทรีย์ไม่อาจทำหน้าที่เห็น.  เพราะฉะนั้น  ควรให้ลดลงไป  ด้วยการ
<span class="LineNumber"> 022 </span>พิจารณาสภาวธรรม     หรือด้วยการไม่ได้ใส่ใจ     โดยประการที่เมื่อใส่ใจ
