<span class="LineNumber"> 001 </span>ได้แก่เป็นผู้มีฉันทราคะบริโภค.               
<span class="LineNumber"> 002 </span>         ในบทว่า    <B>อุภโตภาควิมุตฺโต</B>   เป็นต้นในธรรมฝ่ายขาว   มีวินิจฉัย
<span class="LineNumber"> 003 </span>ดังต่อไปนี้.
<span class="LineNumber"> 004 </span>         พระอริยบุคคล ๗ จำพวก    มีอธิบายสังเขปดังนี้ .    ภิกษุรูปหนึ่ง
<span class="LineNumber"> 005 </span>ยึดมั่นทางปัญญาธุระ  ทำสมาบัติ  ๘ ให้บังเกิด  บรรลุโสดาปัตติมรรค เธอ
<span class="LineNumber"> 006 </span>ย่อมชื่อว่า  <B>ธัมมานุสารี</B>  ในขณะนั้น  ชื่อว่า  <B>กายสักขี</B>  ในฐานะ ๖ มีโสดา-
<span class="LineNumber"> 007 </span>ปัตติผลเป็นต้น        ชื่อว่า    <B>อุภโตภาควิมุต</B>     ในขณะบรรลุอรหัตผล
<span class="LineNumber"> 008 </span>อธิบายว่า    เป็นผู้หลุดพ้น  ๒  ครั้ง    หรือหลุดพ้นทั้ง  ๒  ส่วน    คือโดย
<span class="LineNumber"> 009 </span><B>วิขัมภนวิมุคติ</B>ด้วยสมาบัติทั้งหลาย  โดย<B>สมุจเฉทวิมุตติ</B>ด้วยมรรค.  อีกรูป
<span class="LineNumber"> 010 </span>หนึ่งยึดมั่นทางปัญญาธุระ    ไม่อาจจะทำสมาบัติให้บังเกิดได้    เป็นสุกข-
<span class="LineNumber"> 011 </span>วิปัสสกเท่านั้น   บรรลุโสดาปัตติมรรค  เธอย่อมชื่อว่า  <B>ธัมมานุสารี</B>  ในขณะ
<span class="LineNumber"> 012 </span>นั้น     ชื่อว่า  <B>ทิฏฐิปัตติะ</B>  ถึงที่สุดแห่งความเห็น    ในฐานะ   ๖   มีโสดา-
<span class="LineNumber"> 013 </span>ปัตติผลเป็นต้น     ชื่อว่า   <B>ปัญญาวิมุตติ</B>  ในขณะบรรลุอรหัตผล.   อีกรูป
<span class="LineNumber"> 014 </span>หนึ่งยึดมั่นทางสัทธาธุระ   ทำสมาบัติ  ๘ ให้บังเกิดแล้วบรรลุโสดาปัตติผล
<span class="LineNumber"> 015 </span>เธอย่อมชื่อว่า  <B>สัทธานุสารี</B>   ในขณะนั้น   ชื่อว่า   <B>กายสักขี</B>   ในฐานะ  ๖
<span class="LineNumber"> 016 </span>มีโสดาปัตติผลเป็นต้น    ซึ่งว่า  <B>อุภโตภาควิมุต</B>    ในขณะบรรลุอรหัตผล.
<span class="LineNumber"> 017 </span>อีกรูปหนึ่งยึดมั่นทางสัทธาธุระ    ไม่อาจจะทำสมาบัติให้บังเกิดได้    เป็น
<span class="LineNumber"> 018 </span>สุกขวิปัสสกเท่านั้น   บรรลุโสดาปัตติมรรค     ย่อมชื่อว่า  <B>สัทธานุสารี</B> 
<span class="LineNumber"> 019 </span>ในขณะนั้น      ชื่อว่า  <B>สัทธาวิมุต</B>   ในฐานะ   ๖  มีโสดาปัตติผลเป็นต้น
<span class="LineNumber"> 020 </span>ชื่อว่า  <B>ปัญญาวิมุต</B>   ในขณะบรรลุอรหัตผล.
<span class="LineNumber"> 021 </span>                                         จบอรรถกถาสูตรที่  ๗
