<span class="LineNumber"> 001 </span>                              <H1>ภัทราวุธมาณวกปัญหานิทเทส</H1>
<span class="LineNumber"> 002 </span>                      <H2>ว่าด้วยปัญหาของท่านภัทราวุธะ</H2>
<span class="LineNumber"> 003 </span>         [๔๑๓]  (ท่านภัทราวุธะทูลถามว่า) 
<span class="LineNumber"> 004 </span>                <B>ข้าพระองค์ขออาราธนาพระองค์ผู้ละความอาลัย  ตัด
<span class="LineNumber"> 005 </span>         ตัณหาเสียได้      ไม่มีความหวั่นไหว      ละความเพลินเสีย
<span class="LineNumber"> 006 </span>         ข้ามโอฆะแล้ว   พ้นวิเศษแล้ว    ละความดำริ    มีปัญญาดี 
<span class="LineNumber"> 007 </span>         ชนทั้งหลายได้ฟังพระดำรัสของพระองค์       ผู้เป็นนาคแล้ว 
<span class="LineNumber"> 008 </span>         จักหลีกไปแต่ที่นี้.</B>
<span class="LineNumber"> 009 </span>         [๔๑๔]   คำว่า <B>ผู้ละความอาลัย ในอุเทศว่า โอกญฺชหํ ตณฺหจฺฉิทํ
<span class="LineNumber"> 010 </span>อเนชํ</B>   ดังนี้    ความว่า  ความพอใจ   ความกำหนัด   ความเพลิน   ความ
<span class="LineNumber"> 011 </span>ทะยานอยาก  ความเข้าไปยึดถือด้วยตัณหา  ทิฏฐิและอุปาทาน  อันเป็นที่ตั้ง
<span class="LineNumber"> 012 </span>เป็นที่ผูกพันและเป็นอนุสัยแห่งใจในรูปธาตุ    กิเลสชาติมีความพอใจเป็น
<span class="LineNumber"> 013 </span>ต้นเหล่านั้น     พระผู้มีพระภาคเจ้าผู้ตรัสรู้แล้วทรงละได้แล้ว    ตัดรากขาด
<span class="LineNumber"> 014 </span>แล้ว   ทรงทำไม่ให้มีที่ตั้ง   ดังตาลยอดด้วน   ทรงให้ถึงความไม่มี    ไม่ให้
<span class="LineNumber"> 015 </span>เกิดขึ้นต่อไปเป็นธรรมดา   เพราะฉะนั้น   พระผู้มีพระภาคเจ้าผู้ตรัสรู้แล้ว
<span class="LineNumber"> 016 </span>จึงชื่อว่า   ผู้ละความอาลัย   ความพอใจ   ความกำหนัด  ...  ในเวทนาธาตุ
<span class="LineNumber"> 017 </span>ในสัญญาธาตุ    ในสังขารธาตุ    ในวิญญาณธาตุ   กิเลสชาติมีความพอใจ
<span class="LineNumber"> 018 </span>เป็นต้นเหล่านั้น         พระผู้มีพระภาคเจ้าผู้ตรัสรู้แล้ว        ทรงละได้แล้ว
<span class="LineNumber"> 019 </span>ตัดรากขาดแล้ว     ทรงทำไม่ให้มีที่ตั้งดังตาลยอดด้วน     ให้ถึงความไม่มี
<span class="LineNumber"> 020 </span>ไม่ให้เกิดขึ้นอีกต่อไปเป็นธรรมดา     เพราะฉะนั้น    พระผู้มีพระภาคเจ้า
<span class="LineNumber"> 021 </span>ผู้ตรัสรู้แล้ว   จึงชื่อว่า   ผู้ละความอาลัย.
