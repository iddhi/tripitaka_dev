<span class="LineNumber"> 001 </span>         พระผู้มีพระภาคเจ้ายังทรงหนุ่มแน่น  มีพระเกศาดำสนิท  ประกอบ
<span class="LineNumber"> 002 </span>ด้วยวัยอันเจริญ   ตั้งอยู่ในปฐมวัย    เมื่อพระมารดาพระบิดาไม่พอพระทัย 
<span class="LineNumber"> 003 </span>มีพระพักตร์นองด้วยอัสสุชล  ทรงพระกันแสงรำพันอยู่   ทรงละพระญาติ-
<span class="LineNumber"> 004 </span>วงศ์   ทรงตัดกังวลในฆราวาสสมบัติทั้งหมด    ทรงตัดกังวลในพระโอรส
<span class="LineNumber"> 005 </span>และพระชายา  ทรงตัดกังวลในพระประยูรญาติ   ทรงตัดกังวลในมิตรและ
<span class="LineNumber"> 006 </span>อำมาตย์  ปลงพระเกศาและมัสสุแล้ว    ทรงครองผ้ากาสาวพัสตร์     เสด็จ
<span class="LineNumber"> 007 </span>ออกผนวช       เข้าถึงความเป็นผู้ไม่มีกังวล      พระองค์เดียวเสด็จเที่ยวไป
<span class="LineNumber"> 008 </span>เที่ยวไปทั่ว    ผลัดเปลี่ยนอิริยาบถ    เป็นไป     รักษา     บำรุง     เยียวยา
<span class="LineNumber"> 009 </span>เพราะฉะนั้น    พระผู้มีพระภาคเจ้า   <B>จึงชื่อว่าพระองค์เดียวโดยส่วนแห่ง
<span class="LineNumber"> 010 </span>บรรพชาอย่างนี้.</B>
<span class="LineNumber"> 011 </span>         พระผู้มีพระภาคเจ้า   <B>ชื่อว่าพระองค์เดียว    เพราะอรรถว่า  ไม่มี 
<span class="LineNumber"> 012 </span>เพื่อนสองอย่างไร.</B>
<span class="LineNumber"> 013 </span>         พระผู้มีพระภาคเจ้าทรงผนวชแล้วอย่างนี้   ทรงเสพเสนาสนะ   คือ
<span class="LineNumber"> 014 </span>ป่าและราวป่าอันสงัด   มีเสียงน้อย    ปราศจากเสียงกึกก้อง    ปราศจากลม
<span class="LineNumber"> 015 </span>แห่งชนผู้สัญจรไปมา   สมควรทำกรรมลับของมนุษย์    สมควรเป็นที่หลีก
<span class="LineNumber"> 016 </span>เร้น   ทรงดำเนินพระองค์เดียว  หยุดอยู่พระองค์เดียว  ประทับนั่งพระองค์
<span class="LineNumber"> 017 </span>เดียว   บรรทมพระองค์เดียว   เสด็จเข้าบ้านเพื่อทรงรับบิณฑบาตพระองค์
<span class="LineNumber"> 018 </span>เดียว   เสด็จกลับพระองค์เดียว   ประทับนั่งอยู่ในที่ลับพระองค์เดียว   ทรง
<span class="LineNumber"> 019 </span>อธิษฐานจงกรมพระองค์เดียว   พระองค์เดียวเที่ยวไป   เที่ยวไปทั่ว    ผลัด
<span class="LineNumber"> 020 </span>เปลี่ยนอิริยาบถ   เป็นไป   รักษา   บำรุง    เยียวยา   เพราะฉะนั้น   พระ-
<span class="LineNumber"> 021 </span>ผู้มีพระภาคเจ้า   <B>จึงชื่อว่าพระองค์เดียว   เพราะอรรถว่า   ไม่มีเพื่อนสอง
<span class="LineNumber"> 022 </span>อย่างนี้.</B>
