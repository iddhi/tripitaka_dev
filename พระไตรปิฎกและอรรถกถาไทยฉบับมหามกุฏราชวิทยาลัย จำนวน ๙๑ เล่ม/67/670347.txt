<span class="LineNumber"> 001 </span>สัตตนิกายโน้น.    บทว่า   <B>เอวนฺนาโม</B>   มีชื่ออย่างนั้น   คือชื่อ  ติสสะหรือ
<span class="LineNumber"> 002 </span>ปุสสะ.   บทว่า  <B>เอวํโคตฺโต</B>  มีโคตรอย่างนั้น  คือกัจจานโคตรหรือกัสสป-
<span class="LineNumber"> 003 </span>โคตร.   บทนี้ท่านกล่าวด้วยการระลึกถึง   ชื่อและโคตรของตนในภพอดีต 
<span class="LineNumber"> 004 </span>และของผู้นั้น.    ก็หากว่าในกาลนั้นประสงค์จะระลึกถึง    วรรณสมบัติก็ดี
<span class="LineNumber"> 005 </span>ความเป็นผู้มีชีวิตหยาบและประณีตก็ดี   ความเป็นผู้มากด้วยสุขและทุกข์ก็ดี 
<span class="LineNumber"> 006 </span>ความเป็นผู้มีอายุน้อยและอายุยืนก็ดี   ย่อมระลึกถึงแม้ข้อนั้นได้.    ด้วยเหตุ
<span class="LineNumber"> 007 </span>นั้น   พระผู้มีพระภาคเจ้าจึงตรัสว่า    <B>เอวํวณฺโณ. . . .   เอวมายุปริยนฺโต</B>
<span class="LineNumber"> 008 </span>ดังนี้.
<span class="LineNumber"> 009 </span>         ในบทเหล่านั้น บทว่า  <B>เอวํวณฺโณ</B> มีผิวพรรณอย่างนี้   คือมีผิวขาว
<span class="LineNumber"> 010 </span>หรือผิวคล้ำ.    บทว่า   <B>เอวมาหาโร</B>   มีอาหารอย่างนี้   คือมีข้าวสาลี   เนื้อ
<span class="LineNumber"> 011 </span>ข้าวสุกเป็นอาหาร  หรือมีผลไม้ที่หล่นเองเป็นของบริโภค.    บทว่า   <B>เอวํ-
<span class="LineNumber"> 012 </span>สุขทุกฺขปฏิสํเวที</B>   เสวยสุขเสวยทุกข์อย่างนั้น  คือเสวยสุขและทุกข์อันเป็น
<span class="LineNumber"> 013 </span>ไปทางกาย     เป็นไปทางจิตโดยประการไม่น้อย     หรือมีประเภทมีอามิส
<span class="LineNumber"> 014 </span>และไม่มีอามิส.   บทว่า   <B>เอวมายุปริยนฺโต</B>   มีกำหนดอายุเพียงเท่านี้    คือ
<span class="LineNumber"> 015 </span>มีกำหนดอายุประมาณ ๑๒๐ ปี   หรือ ๘๔,๐๐๐ กัป.    บทว่า  <B>โส  ตโต
<span class="LineNumber"> 016 </span>จุโต อมุตฺร อุทปาทึ</B>    ครั้นจุติจากภพนั้นแล้วได้มาเกิดในภพโน้น    คือเรา
<span class="LineNumber"> 017 </span>ครั้นจุติจากภพ  กำเนิด   คติ   วิญญาณฐิติ   สัตตาวาส   หรือสัตตนิกายนั้น
<span class="LineNumber"> 018 </span>แล้ว  ได้มาเกิดในภพ   คติ   วิญญาณฐิติ   สัตตาวาส    หรือสัตตนิกายโน้น.
<span class="LineNumber"> 019 </span>บทว่า   <B>ตตฺราปาสึ</B>   แม้ในภพนั้น   คืออีกอย่างหนึ่ง   เราได้มีแล้วในภพ
<span class="LineNumber"> 020 </span>กำเนิด  คติ  วิญญาณฐิติ  สัตตาวาส หรือสัตตนิกายแม้นั้นอีก.  บทมีอาทิว่า
<span class="LineNumber"> 021 </span><B>เอวนฺนาโม</B>   มีนัยดังกล่าวแล้วนั่นแล.         อีกอย่างหนึ่ง    เพราะบทว่า
<span class="LineNumber"> 022 </span><B>อมุตฺราสึ</B>  นี้   เป็นการระลึกถึงตลอดเวลาที่ต้องการของผู้ขึ้นไปโดยลำดับ.
