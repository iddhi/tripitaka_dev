<span class="LineNumber"> 001 </span><B>ตีติ  เม  สุตํ</B> ข้าพระองค์ได้ยินมาว่า  พระผู้มีพระภาคเจ้าผู้เป็นพระเทพฤๅษี 
<span class="LineNumber"> 002 </span>ย่อมทรงพยากรณ์ในครั้งที่ ๓    ความว่า     ข้าพระองค์ได้ยินมาอย่างนี้ว่า
<span class="LineNumber"> 003 </span>พระผู้มีพระภาคเจ้าผู้เป็นพระฤษีวิสุทธิเทพ       เป็นพระสัมมาสัมพุทธเจ้า
<span class="LineNumber"> 004 </span>มีผู้ทูลถามปัญหาเป็นครั้งที่  ๓    ย่อมทรงพยากรณ์กะสหธรรมิก.    นัยว่า
<span class="LineNumber"> 005 </span>โมฆราชมาณพได้ฟังมาอย่างนี้ ณ  ฝั่งแม่น้ำโคธาวารีนั่นเอง.    ด้วยเหตุนั้น
<span class="LineNumber"> 006 </span>โมฆราชมาณพจึงทูลว่า   <B>พฺยากโรตีติ  เม  สุตํ</B>   ดังนี้    คำใดที่พึงกล่าว
<span class="LineNumber"> 007 </span>ในนิเทศแห่งคาถานี้   คำนั้นมีนัยดังได้กล่าวมาแล้วในหนหลังนั่นแล.
<span class="LineNumber"> 008 </span>         บทว่า  <B>อยํ  โลโก</B>   คือ  มนุษยโลกนี้.   บทว่า  <B>ปโร  โลโก</B>   คือ
<span class="LineNumber"> 009 </span>โลกที่เหลือยกเว้นมนุษยโลกนั้น.  บทว่า    <B>สเทวโก</B>   พร้อมด้วยเทวโลก
<span class="LineNumber"> 010 </span>คือโลกที่เหลือ    ยกเว้นพรหมโลก.   ได้แก่    อุปปัตติเทพและสมมติเทพ
<span class="LineNumber"> 011 </span>บทที่ว่า   <B>พฺรหฺมโลโก  สเทวโก</B>   พรหมโลก   พร้อมด้วยเทวโลก   เป็น
<span class="LineNumber"> 012 </span>เพียงแสดงคำมีอาทิว่า  <B>สเทวโก  โลโก</B> โลกพร้อมด้วยเทวโลก. ด้วยบทนั้น
<span class="LineNumber"> 013 </span>พึงทราบโลกแม้ทั้งหมดมีประการดังได้กล่าวแล้วอย่างนั้น.
<span class="LineNumber"> 014 </span>         บทว่า  <B>เอวํ  อภิกฺกนฺตทสฺสาวึ</B>   พระองค์ผู้เห็นธรรมอันงามอย่างนี้ 
<span class="LineNumber"> 015 </span>คือโมฆราชมาณพแสดงว่า พระผู้มีพระภาคเจ้าทรงเห็นธรรมอันเลิศอย่างนี้ 
<span class="LineNumber"> 016 </span>สามารถจะทรงเห็นอัธยาศัย    อธิมุตติ  คติ เป็นที่ไปในเบื้องหน้าของโลก
<span class="LineNumber"> 017 </span>พร้อมด้วยเทวโลกได้.
<span class="LineNumber"> 018 </span>         บทว่า  <B>สุญฺโต  โลกํ   อเวกฺขสฺสุ</B>   ท่านจงพิจารณาเห็นโลกโดย
<span class="LineNumber"> 019 </span>ความเป็นของสูญ    คือพระผู้มีพระภาคเจ้าตรัสว่า   ท่านจงดูโลกโดยความเป็น
<span class="LineNumber"> 020 </span>ของสูญโดยอาการ ๒ อย่าง  คือด้วยการกำหนดความไม่เป็นไปในอำนาจ ๑
<span class="LineNumber"> 021 </span>ด้วยพิจารณาเห็นสังขารว่างเปล่า ๑.  บทว่า  <B>อตฺตานุทิฏฺ€ึ  โอหจฺจ</B>  ถอน
<span class="LineNumber"> 022 </span>อัตตานุทิฏฐิเสีย  คือถอนความเห็นว่าเป็นตัวตนเสีย.
