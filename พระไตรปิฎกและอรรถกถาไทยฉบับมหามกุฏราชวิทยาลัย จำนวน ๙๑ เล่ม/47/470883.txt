<span class="LineNumber"> 001 </span>พระราชอุทยานนี้เถิด.    ข้าพเจ้าจะได้เห็นทุกเย็นและเช้า.     อาจารย์พร้อมด้วย
<span class="LineNumber"> 002 </span>ศิษย์ ๑๖ คน  กับบริวารอีก  ๑๖,๐๐๐  คน   ได้บวชเป็นดาบสอยู่ในพระราช
<span class="LineNumber"> 003 </span>อุทยาน.   พระราชาทรงบำรุงด้วยปัจจัย  ๔  เสด็จไปทรงอุปัฏฐากอาจารย์นั้น
<span class="LineNumber"> 004 </span>ทุกเวลาเย็นและเวลาเช้า.
<span class="LineNumber"> 005 </span>         อยู่มาวันหนึ่งอันเตวาสิกทั้งหลายกล่าวกะอาจารย์ว่า    การอยู่ใกล้พระ-
<span class="LineNumber"> 006 </span>นครมีเครื่องพัวพันมาก  ท่านอาจารย์เราไปหาโอกาสที่ไม่มีชนรบกวนเถิด  ชื่อ
<span class="LineNumber"> 007 </span>ว่าการอยู่ในเสนาสนะอันสงัด  เป็นประโยชน์มากแก่บรรพชิตทั้งหลาย.  อาจารย์
<span class="LineNumber"> 008 </span>รับว่า  ดีละ   จึงไปทูลพระราชา.   พระราชาตรัสห้ามถึง  ๓  ครั้งก็ไม่สามารถจะ
<span class="LineNumber"> 009 </span>ห้ามได้   จึงพระราชทานหาปณะ ๒๐๐,๐๐๐ กหาปณะ    รับสั่งกะอำมาตย์ทั้ง-
<span class="LineNumber"> 010 </span>หลายว่า  พวกเจ้าทรงสร้างอาศรมถวาย  ในที่ที่คณะฤาษีปรารถนาจะอยู่เถิด.
<span class="LineNumber"> 011 </span>แต่นั้นอาจารย์พร้อมด้วยชฎิล ๑๖,๐๐๐  เป็นบริวาร    ได้รับอนุเคราะห์จากพวก
<span class="LineNumber"> 012 </span>อำมาตย์จึงออกจากอุตตรชนบท   มุ่งหน้าไปทักษิณชนบท.   ท่านพระอานนท์
<span class="LineNumber"> 013 </span>ถือเอาความนั้นในเวลาทำสังคายนาได้ยกนิทานแห่งปารายนวรรคขึ้นได้กล่าว
<span class="LineNumber"> 014 </span>คาถาเหล่านี้.
<span class="LineNumber"> 015 </span>         ในบทเหล่านั้น  บทว่า <B>โกสลานํ   ปุรา</B>  ได้แก่ จากพระนครโกศล.
<span class="LineNumber"> 016 </span>อธิบายว่า  จากกรุงสาวัตถี.  บทว่า  <B>อากิญฺจญฺํ</B>  คือ ความเป็นผู้ไม่มีกังวล.
<span class="LineNumber"> 017 </span>อธิบายว่า   วิเวกอันเป็นอุปกรณ์แห่งการกำหนด.   บทว่า   <B>โส   อสฺสกสฺส
<span class="LineNumber"> 018 </span>วิสเย  มุฬกสฺส  สมาสเน</B>  คือ  พราหมณ์นั้นอยู่ในแคว้นใกล้พรมแดนใน
<span class="LineNumber"> 019 </span>ระหว่างสองแคว้น  คือ แคว้นอัสสกะและแคว้นมุฬกะ.   อธิบายว่า ในท่ามกลาง
<span class="LineNumber"> 020 </span>แคว้นทั้งสอง.  บทว่า  <B>โคธาวรีกุเล</B>   ได้แก่  ฝั่งแม่น้ำโคธาวรี.   อธิบายว่า
