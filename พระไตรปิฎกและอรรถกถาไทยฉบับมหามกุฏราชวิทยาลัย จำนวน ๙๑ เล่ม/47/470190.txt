<span class="LineNumber"> 001 </span>         คำที่เหลือมีนัยอันข้าพเจ้ากล่าวแล้วนั้นแล   นี่คือการพรรณาเฉพาะ 
<span class="LineNumber"> 002 </span>บท  ส่วนการพรรณนาเนื้อความ   ผู้ศึกษาพึงทราบ   ดังต่อไปนี้.
<span class="LineNumber"> 003 </span>         การสำรวมอินทรีย์   โดยแผดเผาอกุศลธรรมทั้งหลาย   มีอภิชฌาและ
<span class="LineNumber"> 004 </span>โทมนัสเป็นต้น    หรือความเพียร  อันแผดเผาความเกียจคร้านชื่อว่า     <B>ตปะ.</B>
<span class="LineNumber"> 005 </span>เพราะว่าบุคคลที่ประกอบด้วยตปะนั้น     ท่านเรียกว่า  <B>อาตาปี</B>   ผู้มีตบะ  หรือ
<span class="LineNumber"> 006 </span>ผู้มีความเพียรเป็นเครื่องแผดเผาบาป.
<span class="LineNumber"> 007 </span>         ตบะนี้นั้น  พึงทราบว่า  เป็นมงคล  เพราะเป็นเหตุให้ละอภิชฌาเป็นต้น
<span class="LineNumber"> 008 </span>เสียได้  และเป็นเหตุให้ได้ฌานเป็นต้น.
<span class="LineNumber"> 009 </span>         ชื่อว่า  <B>พรหมจรรย์</B>   เป็นชื่อแห่งเมถุนวิรัติ,  สมณธรรม,  ศาสนา
<span class="LineNumber"> 010 </span>และมรรค   จริงอย่างนั้น   เมถุนวิรัติในธรรมทั้งหลาย    มีคำเป็นต้นอย่างนี้ว่า
<span class="LineNumber"> 011 </span>บุคคลละความประพฤติที่ไม่ประเสริฐ   เป็นผู้มีปกติประพฤติประเสริฐ    ดังนี้
<span class="LineNumber"> 012 </span>ท่านเรียกว่า  <B>พรหมจรรย์.</B>
<span class="LineNumber"> 013 </span>         สมณธรรมทั้งหลาย  มีอาทิอย่างนี้ว่า  ดูก่อนอาวุโส   เราอยู่ประพฤติ
<span class="LineNumber"> 014 </span>พรหมจรรย์ในพระผู้มีพระภาคเจ้า  ดังนี้   ท่านก็เรียกว่า  <B>พรหมจรรย์.</B>
<span class="LineNumber"> 015 </span>         ศาสนาในธรรมทั้งหลาย   มีคำเป็นอาทิอย่างนี้ว่า    ดูก่อนมารผู้มีบาป
<span class="LineNumber"> 016 </span>เราจักยังไม่ปรินิพพาน    ตราบเท่าที่พรหมจรรย์ของเรานี้   จักไม่บริบูรณ์  ไม่
<span class="LineNumber"> 017 </span>แพร่หลาย   กว้างขวาง   มีคนรู้จักมาก  ดังนี้   ท่านก็เรียกว่า  <B>พรหมจรรย์.</B>
<span class="LineNumber"> 018 </span>         มรรคในคำทั้งหลาย    มีอาทิอย่างนี้ว่า  ดูก่อนภิกษุ    อัฏฐังคิกมรรค
<span class="LineNumber"> 019 </span>อันประเสริฐนี้เท่านั้นแล  เป็นตัวพรหมจรรย์  คือ   สัมมาทิฏฐิ    ดังนี้     ท่านก็
<span class="LineNumber"> 020 </span>เรียกว่า <B>พรหมจรรย์.</B>  แต่ในพระสูตรนี้   คำทั้งปวงที่เหลือก็ใช้ได้  เพราะยึดถือ
<span class="LineNumber"> 021 </span>เอามรรคเป็นเบื้องหน้าในการเห็นอริยสัจ   ก็พรหมจรรย์นี้นั้นพึงทราบว่าเป็น
<span class="LineNumber"> 022 </span>มงคล  เพราะเป็นเหตุแห่งการบรรลุคุณวิเศษ   มีประการต่าง ๆ สูง ๆ  ขึ้นไป.
