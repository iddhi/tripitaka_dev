<span class="LineNumber"> 001 </span>			<B>บุคคลดื่มรสแห่งความอิ่มเอิบใน
<span class="LineNumber"> 002 </span>		ธรรม  ดื่มรสอันเกิดแต่ความสงัดกิเลสและ
<span class="LineNumber"> 003 </span>		รสแห่งความสงบแล้ว  ย่อมเป็นผู้ไม่มีความ
<span class="LineNumber"> 004 </span>		กระวนกระวายไม่มีบาป.</B>
<span class="LineNumber"> 005 </span>                                   <I>จบหิริสูตรที่  ๓</I>
<span class="LineNumber"> 006 </span>                              <H1>อรรถกถาหิริสูตรที่  ๓</H1>
<span class="LineNumber"> 007 </span>         หิริสูตร  มีคำเริ่มต้นว่า  <B>หิรินฺตรนฺตํ</B>  ดังนี้.
<span class="LineNumber"> 008 </span>         ถามว่า  มีเหตุเกิดขึ้นเป็นอย่างไร ?
<span class="LineNumber"> 009 </span>         ตอบว่า  พระสูตรนี้มีเหตุเกิดขึ้น  ดังต่อไปนี้ :-
<span class="LineNumber"> 010 </span>         เมื่อพระผู้มีพระภาคเจ้า  ของเราทั้งหลาย  ยังไม่ทรงอุบัติขึ้น  พราหมณ์
<span class="LineNumber"> 011 </span>มหาศาลคนหนึ่ง  ในเมืองสาวัตถี  เป็นคนมั่งคั่ง    มีทรัพย์สมบัติถึง   ๘๐   โกฏิ
<span class="LineNumber"> 012 </span>ก็พราหมณ์นั้นมีบุตรอยู่ คนหนึ่งซึ่งเป็นที่รักเป็นที่พอใจ พราหมณ์นั้นเลี้ยงบุตร
<span class="LineNumber"> 013 </span>ชายนั้นให้เจริญขึ้นด้วยอุปกรณ์ที่จะอำนวยความสุขนานัปการ     ดุจเลี้ยงดู
<span class="LineNumber"> 014 </span>เทวกุมารฉะนั้น   ยังไม่ทันมอบทรัพย์สมบัตินั้นให้บุตรนั้นเลย   ก็ได้ถึงแก่กรรม
<span class="LineNumber"> 015 </span>ไปพร้อมกับนางพราหมณี.
<span class="LineNumber"> 016 </span>         ต่อจากนั้น    โดยกาลล่วงไปแห่งมารดาบิดาของมาณพนั้น      ผู้รักษา
<span class="LineNumber"> 017 </span>เรือนคลัง  ก็เปิดห้องทรัพย์สมบัติ   เมื่อจะมอบทรัพย์สมบัติก็พูดว่า  ท่านครับ
<span class="LineNumber"> 018 </span>ทรัพย์นี้เป็นส่วนที่มีอยู่ของมารดาบิดาของท่าน      ทรัพย์นี้เป็นส่วนที่มีอยู่
