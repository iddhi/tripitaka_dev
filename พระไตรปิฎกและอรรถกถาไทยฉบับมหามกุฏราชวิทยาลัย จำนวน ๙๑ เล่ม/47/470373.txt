<span class="LineNumber"> 001 </span>สู่พระไตรลักษณ์.  บทว่า  <B>น  มโน  พหิทฺธา  นิจฺฉารเย</B>  ไม่พึงส่งใจไปใน
<span class="LineNumber"> 002 </span>ภายนอก  ความว่า  ไม่พึงนำจิตไปในรูปเป็นต้นในภายนอก   ด้วยอำนาจกิเลส
<span class="LineNumber"> 003 </span>มีราคะเป็นต้น.  บทว่า  <B>สงฺคหิตตฺตภาโว</B>  ได้แก่มีจิตยึดมั่นไว้ด้วยดี.
<span class="LineNumber"> 004 </span>         บทว่า  <B>เอวํ  วิหรนฺโต จ สเจปิ  โส  ฯเปฯ   ปรูปวาทํ</B>  ความว่า
<span class="LineNumber"> 005 </span>หากภิกษุนั้นอยู่อย่างนี้พึงเจรจากับสาวกอื่น    หรือกับภิกษุไร ๆ    ภิกษุนั้นพึง
<span class="LineNumber"> 006 </span>กล่าวธรรมอันประณีต  ไม่พึงกล่าวคำส่อเสียด    ทั้งไม่พึงกล่าวคำติเตียนผู้อื่น.
<span class="LineNumber"> 007 </span>ท่านอธิบายไว้อย่างไร.  ท่านอธิบายว่า  พระโยคาวจรนั้นหากพึงเจรจากับสาวก
<span class="LineNumber"> 008 </span>ผู้เข้าไปหาเพื่อประสงค์จะฟังอะไร ๆ  ก็ดี   กับคฤหัสถ์ผู้เป็นอัญญเดียรดีย์ไร ๆ
<span class="LineNumber"> 009 </span>ก็ดี  กับภิกษุผู้บวชแล้วในศาสนานี้ก็ดี.  พึงกล่าวธรรมอันประณีต  ไม่ทำให้เขา
<span class="LineNumber"> 010 </span>เดือดร้อน  ประกอบด้วยมรรคผลเป็นต้น   หรือกถาวัตถุ   ๑๐  ไม่พึงกล่าวคำส่อ
<span class="LineNumber"> 011 </span>เสียดอื่น ๆ  หรือกล่าวคำติเตียนผู้อื่นแม้เพียงเล็กน้อย.
<span class="LineNumber"> 012 </span>         บัดนี้  พระผู้มีพระภาคเจ้า เมื่อจะทรงแสดงโทษในการกล่าวคำติเตียน
<span class="LineNumber"> 013 </span>ผู้อื่นนั้น   จึงตรัสว่า  <B>วาทญฺหิ   เอเก</B>  บุคคลบางพวกย่อมประถ้อยคำกัน   ดังนี้.
<span class="LineNumber"> 014 </span>         บทนั้น  มีอธิบายดังนี้   พระผู้มีพระภาคเจ้าตรัสว่า   โมฆบุรุษบางพวก
<span class="LineNumber"> 015 </span>ในโลกนี้ย่อมประ  คือ  โต้วาทะอันเป็นถ้อยคำทำให้เกิดวิวาทกันนานาประการ
<span class="LineNumber"> 016 </span>ทั้งที่รู้อยู่ว่าเป็นคำติเตียนผู้อื่น   ต้องการจะต่อสู้กัน     ดุจประจัญหน้ากับนักรบ
<span class="LineNumber"> 017 </span>เราไม่สรรเสริญบุคคลเหล่านั้นผู้มีปัญญาทราม    เพราะเหตุใด     เพราะความ
<span class="LineNumber"> 018 </span>เกี่ยวข้องทั้งหลายย่อมข้องบุคคลเหล่านั้น      เพราะถ้อยคำนั้น  ๆ  คือ   ความ
<span class="LineNumber"> 019 </span>เกี่ยวข้องด้วยการวิวาทเกิดขึ้นจากคลองแห่งคำนั้น ๆ ย่อมต้องคือติดแน่นบุคคล
<span class="LineNumber"> 020 </span>เช่นนั้นไว้  เพราะคนเหล่านั้นเมื่อประคารมกัน  ย่อมส่งจิตไปในคารมนั้น  จิต 
<span class="LineNumber"> 021 </span>ย่อมไปไกลจากสมถะและวิปัสสนา ดังนี้.
