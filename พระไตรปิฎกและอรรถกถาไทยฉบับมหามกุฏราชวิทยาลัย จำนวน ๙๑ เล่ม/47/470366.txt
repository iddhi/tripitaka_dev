<span class="LineNumber"> 001 </span>ราชสมบัติในวิสาณราชธานี.   พึงทราบว่า  ชื่อว่ากุเวรตามชื่อเดิม.   ได้ยินมาว่า
<span class="LineNumber"> 002 </span>ยักษ์ชื่อกุเวรนั้นเป็นพราหมณ์มหาศาล   ทำบุญมีทานเป็นต้น    เกิดเป็นใหญ่ใน
<span class="LineNumber"> 003 </span>วิสาณราชธานี  เพราะฉะนั้น  จึงเรียกว่า กุเวร.  ดังที่ท่านกล่าวไว้ในอาฏานาฏิย-
<span class="LineNumber"> 004 </span>สูตรว่า                                                                          
<span class="LineNumber"> 005 </span>         <B>กุเวรสฺส  โข  ปน  มาริสา มหาราชสฺส  วิสาณา นาม  ราชธานี
<span class="LineNumber"> 006 </span>         ตสฺมา  กุเวโร  มหาราชา  เวสฺสวโณติ  ปวุจฺจติ.</B>
<span class="LineNumber"> 007 </span>ความว่า  ข้าแต่ท่านผู้นิรทุกข์ทั้งหลาย   ราชธานีชื่อว่าวิสาณะเป็นของท้าวกุเวร
<span class="LineNumber"> 008 </span>มหาราช เพราะฉะนั้น ท้าวกุเวรมหาราชจึงมีชื่อว่า เวสวัณ.  บทที่เหลือในสูตร
<span class="LineNumber"> 009 </span>นี้ความชัดดีแล้ว.  ในเรื่องนั้นพึงมีข้อควรวินิจฉัยดังนี้   ก็เพราะเหตุไร  เอราวัณ
<span class="LineNumber"> 010 </span>เทพบุตรอยู่สวรรค์ชั้นดาวดึงส์ซึ่งไกลกว่าจึงมาถึงก่อน      เวสวัณเทพบุตรมา
<span class="LineNumber"> 011 </span>ภายหลัง  และอุบาสกนี้ก็อยู่ในนครเดียวกันมาทีหลังเขาทั้งหมด  ก็อุบาสกนั้นได้
<span class="LineNumber"> 012 </span>รู้การมาของเทวดาเหล่านั้นได้อย่างไร  จะได้กล่าวให้ทราบต่อไป.
<span class="LineNumber"> 013 </span>         ได้ยินว่า   ในครั้งนั้นเวสวัณเทพบุตรขึ้นบัลลังก์แก้วประพาฬตั้งหลาย
<span class="LineNumber"> 014 </span>พัน  มีนารีเป็นพาหนะถึง  ๒ โยชน์  อันยักษ์หมื่นโกฏิชูกระบองแก้วประพาฬ
<span class="LineNumber"> 015 </span>แวดล้อม  ดำริว่า  จักทูลถามปัญหากะพระผู้มีพระภาคเจ้า    จึงบังคับวิมานซึ่ง
<span class="LineNumber"> 016 </span>ตั้งอยู่บนอากาศ  ลงมาตามถนนพื้นดิน บรรลุถึงส่วนบนของที่อยู่ของนันทมาตา
<span class="LineNumber"> 017 </span>อุบาสิกา  ในเวฬุกัณฑกนคร.  นี่เป็นอานุภาพของอุบาสิกา.    อุบาสิกาเป็นผู้มี
<span class="LineNumber"> 018 </span>ศีลบริสุทธิ์   เว้นบริโภคอาหารในเวลาวิกาลเป็นนิจ  ทรงพระไตรปิฎก  ตั้งอยู่ใน
<span class="LineNumber"> 019 </span>อนาคามิผล.  ขณะนั้นนางแง้มหน้าต่างยืนอยู่ใกล้ช่องลมผ่านเพื่อรับอากาศเเล้ว
<span class="LineNumber"> 020 </span>สาธยายปารายนวรรค  ในอัฏฐกนิบาตด้วยเสียงอันไพเราะด้วยบทและพยัญชนะ
