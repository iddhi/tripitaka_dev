<span class="LineNumber"> 001 </span>         บัดนี้   เพราะปิงคิยะกล่าวคาถาว่า   <B>ชิณฺโณหมสฺมิ</B>  เพราะเพ่งในกาย
<span class="LineNumber"> 002 </span>ฉะนั้น    พระผู้มีพระภาคเจ้า  เพื่อให้ปิงคิยะนั้นละความเยื่อใยในกายเสียจึงตรัส
<span class="LineNumber"> 003 </span>ว่า  <B>ทิสฺวาน  รูเปสุ  วิหญฺมาเน</B>  ชนทั้งหลายได้เห็นเหล่าสัตว์ผู้เดือดร้อน
<span class="LineNumber"> 004 </span>ในเพราะรูป  ดังนี้.
<span class="LineNumber"> 005 </span>         ในบทเหล่านั้น    บทว่า  <B>รูเปสุ</B>  คือเพราะรูปเป็นเหตุเป็นปัจจัย. บทว่า
<span class="LineNumber"> 006 </span><B>วิหญฺมาเน</B>  คือ  เดือดร้อนอยู่ด้วยกรรมกรณ์เป็นต้น.   บทว่า   <B>รูปฺปนฺติ
<span class="LineNumber"> 007 </span>รูเปสุ</B>   ย่อมย่อยยับในเพราะรูปทั้งหลาย  คือ  ชนทั้งหลายย่อมย่อยยับย่อมลำบาก
<span class="LineNumber"> 008 </span>ด้วยโรคทั้งหลายมีโรคตาเป็นต้น  เพราะรูปเป็นเหตุ.
<span class="LineNumber"> 009 </span>         ปิงคิยะแม้ฟังข้อปฏิบัติที่พระผู้มีพระภาคเจ้าตรัสจนถึงพระอรหัตแล้วก็
<span class="LineNumber"> 010 </span>ยังไม่บรรลุธรรมวิเศษ  เพราะความชราและกำลังน้อย เมื่อจะสรรเสริญพระผู้มี-
<span class="LineNumber"> 011 </span>พระภาคเจ้าด้วยคาถานี้อีกว่า  <B>ทิสา จ ตสฺโส</B>  ทิศใหญ่สี่ดังนี้   จึงวิงวอนขอให้
<span class="LineNumber"> 012 </span>เทศนา. ลำดับนั้น    พระผู้มีพระภาคเจ้าเมื่อจะทรงแสดงปฏิปทาจนถึงพระอรหัต
<span class="LineNumber"> 013 </span>แก่ปิงคิยะอีกจึงตรัสคาถาว่า  <B>ตณฺหาธิปนฺเน</B>  หมู่มนุษย์ถูกตัณหาครอบงำแล้ว
<span class="LineNumber"> 014 </span>ดังนี้เป็นต้น.  บทที่เหลือในบททั้งปวงชัดเจนดีแล้ว.    พระผู้มีพระภาคเจ้าทรง
<span class="LineNumber"> 015 </span>แสดงพระสูตรแม้นี้  ด้วยธรรมเป็นยอดคือพระอรหัตนั่นแล.
<span class="LineNumber"> 016 </span>         อนึ่ง  เมื่อจบเทศนาปิงคิยะได้ตั้งอยู่ในอนาคามิผล.   นัยว่าปิงคิยะนั้น
<span class="LineNumber"> 017 </span>คิดในระหว่าง ๆ ว่า    พาวรีพราหมณ์ผู้เป็นลุงของเราไม่ได้ฟังเทศนาอันวิจิตร
<span class="LineNumber"> 018 </span>เฉียบแหลมอย่างนี้   จะมีประโยชน์อะไรด้วยการฟังของเรา  เพราะความฟุ้งซ่าน
<span class="LineNumber"> 019 </span>ด้วยความเยื่อใยนั้นปิงคิยะจึงไม่ได้บรรลุพระอรหัต.   ส่วนชฎิล  ๑,๐๐๐ ที่เป็น
<span class="LineNumber"> 020 </span>อันเตวาสิกของปิงคิยะนั้นได้บรรลุพระอรหัต.  ทั้งหมดทรงบาตรและจีวรสำเร็จ
<span class="LineNumber"> 021 </span>ด้วยฤทธิ์ได้เป็นเอหิภิกขุ  ด้วยประการฉะนี้.
<span class="LineNumber"> 022 </span>            <I>จบอรรถกถาปิงคิยสูตรที่  ๑๖  แห่งอรรถกถาขุททกนิกาย
<span class="LineNumber"> 023 </span>		                ชื่อปรมัตถโชติกา</I>
