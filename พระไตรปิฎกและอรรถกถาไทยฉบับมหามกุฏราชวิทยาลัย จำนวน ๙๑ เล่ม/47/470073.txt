<span class="LineNumber"> 001 </span>แม้ใน  ๒     คาถาที่เหลือว่า    <B>ข้าพเจ้าทั้งหลายจะนมัสการพระธรรม
<span class="LineNumber"> 002 </span>อันไปแล้วอย่างนั้น     ขอความสวัสดีจงมีแก่สัตว์ทั้งหลาย,    ข้าพเจ้า
<span class="LineNumber"> 003 </span>ทั้งหลายจะนมัสการพระสงฆ์   ผู้ไปแล้วอย่างนั้นขอความสวัสดีจงมี 
<span class="LineNumber"> 004 </span>แก่สัตว์ทั้งหลาย</B>    ดังนี้.     คำที่เหลือมีนัยอันข้าพเจ้ากล่าวแล้วนั่นแหละ     
<span class="LineNumber"> 005 </span>ดังนี้แล.
<span class="LineNumber"> 006 </span>         ท้าวสักกะจอมเทพ  ครั้นตรัส  ๓  คาถานี้  อย่างนี้แล้ว   ทรงกระทำ
<span class="LineNumber"> 007 </span>ประทักษิณพระผู้มีพระภาคเจ้า    แล้วได้เสด็จไปยังเทพนคร   พร้อมด้วยเทพ-
<span class="LineNumber"> 008 </span>บริษัท    ก็พระผู้มีพระภาคเจ้าทรงแสดงรัตนสูตรนั้นนั่นแล     แม้ในวันที่สอง
<span class="LineNumber"> 009 </span>สัตว์  ๘๔,๐๐๐  ก็ได้บรรลุธรรมอีก.   พระผู้มีพระภาคเจ้าทรงแสดงอยู่อย่างนี้จน
<span class="LineNumber"> 010 </span>ถึงวันที่  ๗.  การบรรลุธรรมก็ได้มีแก่สัตว์   ๘๔,๐๐๐  ทุก ๆ  วัน    เหมือนอย่าง
<span class="LineNumber"> 011 </span>นั้นนั่นเทียว.
<span class="LineNumber"> 012 </span>         พระผู้มีพระภาคเจ้าทรงประทับอยู่ในเมืองเวสาลีเป็นเวลาครึ่งเดือน
<span class="LineNumber"> 013 </span>แล้วทรงประกาศว่า   เราจักไปเมืองราชคฤห์   ต่อจากนั้นพระราชาทั้งหลายก็ได้
<span class="LineNumber"> 014 </span>นำเสด็จพระผู้มีพระภาคเจ้าไปยังฝั่งแม่น้ำคงคา  ด้วยใช้เวลา ๓ วันอีกพร้อมด้วย
<span class="LineNumber"> 015 </span>เครื่องสักการะที่จัดถวายเป็นสองเท่า  (ของพระเจ้าพิมพิสาร)  นาคราชทั้งหลาย
<span class="LineNumber"> 016 </span>บังเกิดในแม่น้ำคงคาคิดกันว่า    พวกมนุษย์กระทำสักการะแด่พระตถาคตเจ้า
<span class="LineNumber"> 017 </span>พวกเราจักไม่ทำอะไรกันหรือ    นาคราชทั้งหลายจึงได้เนรมิตเรือทั้งหลาย   ซึ่ง
<span class="LineNumber"> 018 </span>สำเร็จด้วย   ทอง   เงิน    และแก้วมณี   ให้ปูลาดบัลลังก์ทั้งหลายที่สำเร็จด้วย
<span class="LineNumber"> 019 </span>ทอง  เงิน  และแก้วมณีเหมือนกัน    ได้กระทำน้ำให้ดารดาษไปด้วยดอกปทุม
<span class="LineNumber"> 020 </span>๕   สี   แล้วเข้าไปเฝ้าพระผู้มีพระภาณเจ้ากราบทูลว่า   ขอพระองค์จงอนุเคราะห์
<span class="LineNumber"> 021 </span>ข้าพระองค์ทั้งหลาย  พระผู้มีพระภาคเจ้าทรงรับนิมนต์แล้ว   ครั้นทรงรับนิมนต์
