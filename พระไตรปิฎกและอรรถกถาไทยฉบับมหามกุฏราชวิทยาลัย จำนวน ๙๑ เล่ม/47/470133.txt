<span class="LineNumber"> 001 </span>มงคลปัญหา    จึงได้กล่าวด้วยคาถา.    พระผู้มีพระภาคเจ้าเมื่อจะทรงแก้ปัญหา
<span class="LineNumber"> 002 </span>นั้นของเทพบุตรนั้น    จึงได้ตรัสพระสูตรนี้.
<span class="LineNumber"> 003 </span>         เนื้อความแห่งคำทั้งหลายมีคำว่า  <B>เอวมฺเม    สุตํ</B>   เป็นต้นในพระสูตร
<span class="LineNumber"> 004 </span>นั้นแต่โดยย่อ      ข้าพเจ้าได้กล่าวไว้แล้ว     ในอรรถกถาแห่งกสิภารทวาชสูตร
<span class="LineNumber"> 005 </span>ส่วนชนทั้งหลายผู้ปรารถนาความพิสดาร   พึงถือเอาเนื้อความโดยนัยอันข้าพเจ้า
<span class="LineNumber"> 006 </span>กล่าวแล้ว  ในอรรถกถามัชฌิมนิกาย  ชื่อ  ปปัญจสูทนี 
<span class="LineNumber"> 007 </span>         ก็ในกสิภารทวาชสูตร   ท่านกล่าวไว้ว่า  พระผู้มีพระภาคเจ้าประทับอยู่
<span class="LineNumber"> 008 </span>ในบ้านพราหมณ์ชื่อ  เอกนาฬา  ในทักขิณาคิรีชนบท  ในแคว้นมคธ (แต่) ใน
<span class="LineNumber"> 009 </span>มงคลสูตรนี้     ท่านกล่าวว่าพระผู้มีพระภาคเจ้าประทับอยู่ในพระเชตวัน  อาราม
<span class="LineNumber"> 010 </span>ของอนาถปิณฑิกเศรษฐี     ในเมืองสาวัตถี     ข้าพเจ้าจักพรรณนาบทที่ไม่เคย
<span class="LineNumber"> 011 </span>พรรณาในมงคลสูตรนี้   เริ่มต้นแต่บทว่า  <B>สาวตฺถิยํ</B>   เป็นต้นไป  คือ
<span class="LineNumber"> 012 </span>         บทว่า  <B>สาวตฺถิยํ</B>  ได้แก่  ในพระนครซึ่งมีชื่ออย่างนี้.  
<span class="LineNumber"> 013 </span>         ดังได้สดับมา   นครนั้นได้เป็นสถานที่อยู่ของฤาษี   ชื่อว่า   <B>สวัตถะ</B>
<span class="LineNumber"> 014 </span>นครนั้นชาวโลกเรียกว่า   สาวัตถี    ด้วยสามารถที่เป็นอิตถีลิงค์    เหมือนที่อยู่
<span class="LineNumber"> 015 </span>ของฤาษีชื่อว่า  กุสัมพะ  ชาวโลกเรียกว่า  โกสัมพี  ที่อยู่ของฤาษีชื่อว่า   กากัณฑะ
<span class="LineNumber"> 016 </span>ชาวโลกเรียกว่า  <B>กากัณฑี</B>    ฉะนั้น   แต่พระโบราณาจารย์ทั้งหลายพรรณนาไว้ว่า
<span class="LineNumber"> 017 </span>เพราะเหตุที่เมื่อชนทั้งหลายถามถึงกองเกวียนที่มารวมกันอยู่ ณ  ที่นั้นว่า     มี
<span class="LineNumber"> 018 </span>สินค้าอะไรบ้าง  ชนทั้งหลายก็ตอบว่ามีสินค้าทุกอย่าง  เพราะฉะนั้น   สถานที่นี้
<span class="LineNumber"> 019 </span>ชาวโลกจึงเรียกว่า สาวัตถี  หมายเอาคำนั้น.  ในพระนครสาวัตถีนั้น. ด้วยคำว่า
<span class="LineNumber"> 020 </span><B>สาวตฺถิยํ</B>  นี้  พระอานนทเถระแสดงถึงโคจรคามของพระผู้มีพระภาคเจ้านั้น.
