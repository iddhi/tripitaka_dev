<span class="LineNumber"> 001 </span>เพื่อให้เด็กเหล่านั้น   ซึ่งเจริญขึ้นเป็นลำดับ   ถือเอาสวนอุทยาน  เป็นที่รื่นรมย์
<span class="LineNumber"> 002 </span>ที่อยู่   บริวารและสมบัติด้วยกำแพง ๓ ชั้น   ซึ่งห่างกันชั้นละ  ๓ คาวุต  เพราะเหตุ
<span class="LineNumber"> 003 </span>ที่นครแห่งนั้นต้องทำให้ขยายออกบ่อย  ๆ    จึงได้ชื่อว่า    เวสาลี   นี้คือเรื่อง
<span class="LineNumber"> 004 </span>เมืองเวสาลี.
<span class="LineNumber"> 005 </span>         แต่เมืองเวสาลีนี้      ในสมัยที่พระผู้มีพระภาคเจ้า     ทรงอุบัติขึ้นแล้ว
<span class="LineNumber"> 006 </span>เป็นเมืองที่มั่งคั่งไพบูลย์     ก็ในเมืองเวสาลีนั้นมีพระราชาถึง  ๗,๗๐๗ พระองค์
<span class="LineNumber"> 007 </span>ถึงแม้พระยุพราช    เสนาบดีและขุนคลังเป็นต้น    ก็มีจำนวนเท่านั้นเหมือนกัน
<span class="LineNumber"> 008 </span>สมดังที่พระธรรมสังคาหกาจารย์กล่าวไว้ว่า   ก็โดยสมัยนั้นแล   เมืองเวสาลีเป็น
<span class="LineNumber"> 009 </span>เมืองมั่งคั่ง   กว้างขวาง    มีคนมาก    มีมนุษย์เกลื่อนกล่น    มีภิกษาหาได้ง่าย
<span class="LineNumber"> 010 </span>มีปราสาท  ๗,๗๐๗  หลัง   มีเรือนยอด  ๗,๗๐๗ หลัง   มีสวน  ๗,๗๐๗  แห่ง
<span class="LineNumber"> 011 </span>สระโบกขรณี  ๗,๗๐๗ สระ.<SUP>๑</SUP>
<span class="LineNumber"> 012 </span>         โดยสมัยอื่นมีภิกษาหาได้ยาก    ฝนแล้ง    ข้าวกล้าเสียหาย   ครั้งแรก
<span class="LineNumber"> 013 </span>คนยากจนตายก่อน    คนทั้งหลายทิ้งซากศพของตนเข็ญใจเหล่านั้นไว้นอกเมือง
<span class="LineNumber"> 014 </span>เพราะกลิ่นซากศพของคนที่ตายทั้งหลาย      พวกอมนุษย์ทั้งหลายก็เข้าเมือง
<span class="LineNumber"> 015 </span>ต่อแต่นั้นคนก็ตายมากต่อมาก   เพราะความปฏิกูลนั้น  อหิวาตกโรคย่อมเกิดขึ้น
<span class="LineNumber"> 016 </span>แก่สัตว์ทั้งหลาย     เมื่อเมืองเวสาลีถูกทุพภิกขภัย    อมนุษยภัย    และโรคภัย
<span class="LineNumber"> 017 </span>๓  ประการ  ประทุษร้ายแล้ว  ดังกล่าวมานี้  ชาวเมืองทั้งหลายก็เข้าไปกราบทูล 
<span class="LineNumber"> 018 </span>พระราชาว่า ข้าแต่มหาราชเจ้า   ภัย ๓ ประการ  เกิดขึ้นแล้วในพระนคร  ใน
<span class="LineNumber"> 019 </span>สมัยก่อน  นับจากนี้ไป   จนถึง  ๗  ชั่วราชสกุล   ภัยเห็นปานนี้ไม่เคยเกิดขึ้น
<span class="LineNumber"> 020 </span>แต่ได้บังเกิดขึ้นแล้ว  ณ  บัดนี้   เห็นจะเป็นเพราะพระองค์ไม่ตั้งอยู่ในธรรม.
<span class='footnote'>๑.  พระวินัยมหาวรรค  ๕/ข้อ  ๑๒๘ จีวรขันธกะ</span>
