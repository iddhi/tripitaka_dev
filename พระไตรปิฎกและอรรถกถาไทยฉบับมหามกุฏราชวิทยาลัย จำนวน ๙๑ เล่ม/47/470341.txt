<span class="LineNumber"> 001 </span>แล้วทรงแสดงความที่กษัตริย์เหล่านั้นเป็นพระญาติกันมาช้านานแล้ว      ตรัส
<span class="LineNumber"> 002 </span>มหาวงศ์นี้   กษัตริย์เหล่านั้นทรงเลื่อมใสอย่างยิ่งเมื่อได้ทรงทราบว่า  เมื่อก่อน
<span class="LineNumber"> 003 </span>พวกเราก็เป็นพระญาติกัน.   แต่นั้นกษัตริย์ทั้งสองวงศ์ได้มอบกุมาร  ๕๐๐  คือ
<span class="LineNumber"> 004 </span>กุมารฝ่ายเจ้าศากยะ  ๒๕๐  กุมารฝ่ายเจ้าโกลิยะ  ๒๕๐   เพื่อเป็นบริวารของ
<span class="LineNumber"> 005 </span>พระผู้มีพระภาคเจ้า.     พระผู้มีพระภาคเจ้าทรงเห็นบุรพเหตุของกุมารเหล่านั้น
<span class="LineNumber"> 006 </span>จึงตรัสว่า  <B>เอถ  ภิกฺขโว</B>   แปลว่า   เธอทั้งหลายจงเป็นภิกษุมาเถิด.    ภิกษุ
<span class="LineNumber"> 007 </span>ทั้งหมดเหล่านั้นได้บริขาร  ๘  อันเกิดขึ้นด้วยฤทธิ์เหาะไปในอากาศ   มายืนถวาย
<span class="LineNumber"> 008 </span>บังคมพระผู้มีพระภาคเจ้า.     พระผู้มีพระภาคเจ้าทรงพาภิกษุเหล่านั้นไปป่า
<span class="LineNumber"> 009 </span>มหาวัน.  บรรดาภรรยาของภิกษุเหล่านั้นต่างก็พากันส่งข่าวไปให้ทราบ   ภิกษุ
<span class="LineNumber"> 010 </span>เหล่านั้นถูกภรรยาเล้าโลมโดยประการต่าง ๆ  จึงกระสัน.    พระผู้มีพระภาคเจ้า
<span class="LineNumber"> 011 </span>ทรงทราบว่าภิกษุเหล่านั้นกระสัน   ทรงประสงค์จะแสดงป่าหิมพานต์   บรรเทา
<span class="LineNumber"> 012 </span>ความกระสันของภิกษุเหล่านั้น  ด้วยตรัสกุณาลชาดก  ณ ที่นั้น  ตรัสว่า
<span class="LineNumber"> 013 </span><B>ทิฏฺ€ปุพฺโพ  โว  ภิกฺขเว  หิมวา</B>  ดูก่อนภิกษุทั้งหลาย  พวกเธอเคยเห็น
<span class="LineNumber"> 014 </span>ป่าหิมวันต์หรือ  กราบทูลว่า ไม่เคยเห็นพระเจ้าข้า.  ตรัสว่า  ดูก่อนภิกษุทั้งหลาย
<span class="LineNumber"> 015 </span>พวกเธอจงมาดู  ทรงนำภิกษุเหล่านั้นไปทางอากาศด้วยฤทธิ์ของพระองค์  ทรง
<span class="LineNumber"> 016 </span>แสดงภูเขาหลายลูกว่า  นี้สุวรรณบรรพต  นี้รชตพรรพต  นี้มณีบรรพต  แล้ว
<span class="LineNumber"> 017 </span>ประทับยืนอยู่  ณ  พื้นหินอ่อนใกล้สระนกดุเหว่า.     แต่นั้นทรงอธิฐานว่า
<span class="LineNumber"> 018 </span>บรรดาสัตว์ดิรัจฉานประเภทสี่เท้าเป็นต้นทั้งหมด  จงมาในภูเขาหิมวันตะเถิด
<span class="LineNumber"> 019 </span>นกดุเหว่ามาหลังเพื่อน.     พระผู้มีพระภาคเจ้าเมื่อจะทรงพรรณนาถึงสัตว์ที่มา
<span class="LineNumber"> 020 </span>โดยชาติ  ชื่อ   และภาษาจึงทรงแจ้งแก่ภิกษุเหล่านั้นว่า    ดูก่อนภิกษุทั้งหลาย
