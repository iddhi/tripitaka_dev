<span class="LineNumber"> 001 </span>ธิดาของพระเจ้าน้านั้นมาเถิด.  พระกุมารทั้งหลายได้ไปในวันที่พวกนางกษัตริย์
<span class="LineNumber"> 002 </span>เสด็จไปสรงสนานที่แม่น้ำแล้วกั้นท่าน้ำประกาศชื่อแล้ว   ทรงพาพระราชธิดาที่ 
<span class="LineNumber"> 003 </span>พระองค์ปรารถนาแล้ว  ๆ ไป.  เจ้าศากยะทั้งหลายครั้นได้สดับแล้วตรัสว่า  ช่าง
<span class="LineNumber"> 004 </span>เขาเถิด  พวกกุมารเหล่านั้นก็เป็นพระญาติของพวกเราทั้งนั้น     แล้วทรงนิ่งเสีย.
<span class="LineNumber"> 005 </span>         เมื่อกษัตริย์ศากยะและโกลิยะกระทำอาวาหมงคลและวิวาหมงคลซึ่งกัน
<span class="LineNumber"> 006 </span>และกันอย่างนี้  พระวงศ์ก็สืบต่อกันมาจนถึงพระเจ้าสีหหนุ.    พระเจ้าสีหหนุมี
<span class="LineNumber"> 007 </span>พระราชบุตร  ๕   พระองค์ คือ สุทโธทนะ  ๑   อมิโตทนะ  ๑   โธโตทนะ   ๑
<span class="LineNumber"> 008 </span>สุกโกทนะ  ๑  สุกโขทนะ ๑. บรรดาพระราชบุตรเหล่านั้นเมื่อพระเจ้าสุทโธทนะ
<span class="LineNumber"> 009 </span>ครองราชสมบัติ    พระมหาบุรุษผู้บำเพ็ญบารมีจุติจากสวรรค์ชั้นดุสิต   โดยนัย
<span class="LineNumber"> 010 </span>ที่กล่าวแล้วในนิทานชาดก    ทรงถือปฏิสนธิในพระครรภ์ของพระนางมายาเทวี
<span class="LineNumber"> 011 </span>ประชาบดีของพระเจ้าสุทโธทนะ       แล้วเสด็จออกมหาภิเนษกรมณ์โดยลำดับ
<span class="LineNumber"> 012 </span>ตรัสรู้พระสัมมาสัมโพธิญาณ  ทรงประกาศพระธรรมจักรอันบวร  เสด็จไปกรุง-
<span class="LineNumber"> 013 </span>กบิลพัสดุ์โดยลำดับ ทรงโปรดพระประยูรญาติมีพระเจ้าสุทโธทนมหาราชเป็นต้น
<span class="LineNumber"> 014 </span>ให้ทรงตั้งอยู่ในอริยผล   เสด็จจาริกไปยังชนบทแล้วเสด็จกลับมาอีกครั้งประทับ
<span class="LineNumber"> 015 </span>อยู่  ณ  วัดนิโครธารามในกรุงกบิลพัสดุ์พร้อมด้วยภิกษุ  ๑,๕๐๐  รูป.
<span class="LineNumber"> 016 </span>         อนึ่งเมื่อพระผู้มีพระภาคเจ้าประทับอยู่ ณ นิโครธารามนั้น     พวกเจ้า
<span class="LineNumber"> 017 </span>ศากยะและโกลิยะ   ทะเลาะกันเรื่องน้ำ.   เรื่องเป็นอย่างไร.   เรื่องมีอยู่ว่า    ใน
<span class="LineNumber"> 018 </span>ระหว่างกรุงกบิลพัสดุ์เเละกรุงโกลิยะทั้งสองนั้นมีแม่น้ำโรหิณีไหลผ่าน.    แม่น้ำ
<span class="LineNumber"> 019 </span>นั้นบางครั้งก็น้ำน้อย   บางครั้งก็น้ำมาก.   ในเวลาน้ำน้อย   ทั้งเจ้าศากยะทั้งเจ้า-
<span class="LineNumber"> 020 </span>โกลิยะทำสะพานนำน้ำเพื่อเลี้ยงข้าวเจ้าของตน ๆ.    พวกมนุษย์ของเจ้าทั้งสอง
