<span class="LineNumber"> 001 </span>         พระผู้มีพระภาคเจ้าครั้นทรงวิสัชนากลิ่นดิบโดยปรมัตถ์       และทรง
<span class="LineNumber"> 002 </span>ประกาศความที่กลิ่นดิบเป็นทางแห่งทุคติอย่างนี้แล้ว   บัดนี้  ดาบสมีความสำคัญ
<span class="LineNumber"> 003 </span>ในปลาเนื้อและโภชนะใดว่าเป็นกลิ่นดิบ       และมีความสำคัญว่าเป็นทางแห่ง
<span class="LineNumber"> 004 </span>ทุคติ   เป็นผู้ปรารถนาความบริสุทธิ์      ด้วยการไม่บริโภคปลาและเนื้อนั้น    จึง
<span class="LineNumber"> 005 </span>ไม่ยอมบริโภคโภชนะ  คือปลาและเนื้อนั้น    เมื่อจะทรงแสดงซึ่งความที่เนื้อและ
<span class="LineNumber"> 006 </span>โภชนะนั้นและโภชนะอื่น ๆ เห็นปานนั้น    ไม่สามารถจะชำระตนให้บริสุทธิ์ได้
<span class="LineNumber"> 007 </span>จึงตรัสคาถาที่  ๖ นี้ว่า  <B>น  มจฺฉมํสํ</B>  เป็นต้น.
<span class="LineNumber"> 008 </span>         ในคาถานั้น      พึงเชื่อมบททั้งปวง    (คือ  บทว่า   <B>โสเธติ   มจฺจํ
<span class="LineNumber"> 009 </span>อวิติณฺณกงฺขํ</B>   ย่อมไม่ยังสัตว์ผู้ข้ามความสงสัยไม่ได้ให้บริสุทธิ์ได้)  ด้วยบท
<span class="LineNumber"> 010 </span>สุดท้ายอย่างนี้ว่า    การไม่กินปลาและเนื้อ   มิได้ทำสัตว์ผู้ข้ามความสงสัยไม่ได้
<span class="LineNumber"> 011 </span>ให้บริสุทธิ์ได้     การบวงสรวง     การบูชายัญ    และการซ่องเสพฤดู    หาได้
<span class="LineNumber"> 012 </span>ยังสัตว์ผู้ยังข้ามความสงสัยไม่ได้ให้บริสุทธิ์ได้    ก็ในข้อนี้    พระโบราณาจารย์
<span class="LineNumber"> 013 </span>ทั้งหลายกล่าวอย่างนี้ว่า    คำว่า  <B>น  มจฺฉมํสํ</B>  ได้แก่ ปลาและเนื้อ    มิได้
<span class="LineNumber"> 014 </span>ทำบุคคลผู้ไม่บริโภคให้บริสุทธิ์ได้       การไม่บริโภคปลาและเนื้อก็ไม่อาจจะ
<span class="LineNumber"> 015 </span>ทำสัตว์ให้บริสุทธิ์ได้เหมือนกัน    ดังนี้เป็นต้น.     ด้วยว่าการกล่าว  อย่างนี้จะ
<span class="LineNumber"> 016 </span>พึงดีกว่า  (คือเข้าใจได้ง่ายกว่า)   แม้พระบาลีก็มีอยู่ว่า   การไม่กินปลากินเนื้อ
<span class="LineNumber"> 017 </span>ย่อมไม่ทำสัตว์ให้บริสุทธิ์       คือว่า   ความเป็นผู้ไม่บริโภคต่าง ๆ ซึ่งปลาและ
<span class="LineNumber"> 018 </span>เนื้อย่อมไม่ทำสัตว์ให้บริสุทธิ์      ได้แก่   ความเป็นผู้ไม่บริโภคปลาและเนื้อ
<span class="LineNumber"> 019 </span>ย่อมไม่ทำสัตว์ให้บริสุทธิ์ได้.
