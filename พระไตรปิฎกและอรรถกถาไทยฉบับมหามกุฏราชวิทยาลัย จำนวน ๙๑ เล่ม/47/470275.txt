<span class="LineNumber"> 001 </span>                                <H1>อรรถกถากิงสีลสูตรที่  ๙</H1>
<span class="LineNumber"> 002 </span>         กิงสีลสูตร  มีคำเริ่มต้นว่า   <B>กึสีโล</B>  ดังนี้.  
<span class="LineNumber"> 003 </span>         ถามว่า  พระสูตรนี้มีการเถิดขึ้นเป็นอย่างไร ? 
<span class="LineNumber"> 004 </span>         ตอบว่า  พระสูตรนี้มีการเกิดขึ้นดังต่อไปนี้ : -
<span class="LineNumber"> 005 </span>         สหายฆราวาสของพระสารีบุตรผู้มีอายุคนหนึ่ง  เป็นบุตรของพราหมณ์
<span class="LineNumber"> 006 </span>ซึ่งเป็นสหายของวังคันตพราหมณ์    ผู้เป็นบิดาของพระเถระนั้นเอง   บริจาค
<span class="LineNumber"> 007 </span>ทรัพย์  ๕๖๐ โกฏิ   แล้วบวชในสำนักของพระสารีบุตรเถระผู้มีอายุ   เรียนแล้ว
<span class="LineNumber"> 008 </span>ซึ่งพุทธวจนะทั้งสิ้น  พระเถระได้โอวาทแล้ว    ได้ให้กรรมฐานแก่ท่านโดยมาก
<span class="LineNumber"> 009 </span>พระภิกษุนั้นก็ยังไม่บรรลุคุณวิเศษด้วยกรรมฐานนั้นได้     ต่อจากนั้นพระเถระ
<span class="LineNumber"> 010 </span>ทราบว่า     ภิกษุรูปนี้เป็นพุทธเวไนย    ดังนี้แล้ว    จึงได้พาพระภิกษุนั้นมา
<span class="LineNumber"> 011 </span>ยังสำนักของพระผู้มีพระภาคเจ้าทูลถามว่า      นรชนเป็นผู้มีศีลเช่นไรเป็นต้น
<span class="LineNumber"> 012 </span>ไม่เจาะจงบุคคล  ปรารภภิกษุนั้น   ลำดับนั้น  พระผู้มีพระภาคเจ้าได้ตรัสถึงเรื่อง
<span class="LineNumber"> 013 </span>อื่น     จากเรื่องที่พระสารีบุตรถามนั้น  แก่พระสารีบุตรนั้น.
<span class="LineNumber"> 014 </span>         คำว่า   <B>กึสีโล</B>  ในพระคาถานั้น  ความว่า  ประกอบแล้วด้วยจารีตศีล
<span class="LineNumber"> 015 </span>เช่นไร  หรือว่าเป็นผู้มีปกติเช่นไร.
<span class="LineNumber"> 016 </span>         บทว่า   <B>กึสมาจาโร</B>  ได้แก่ ประกอบด้วยความประพฤติเช่นไร.
<span class="LineNumber"> 017 </span>         บาทคาถาว่า  <B>กานิ  กมฺมานิ  พฺรูหยํ</B>  ความว่า กระทำกรรมทั้งหลาย
<span class="LineNumber"> 018 </span>มีกายกรรมเป็นต้นอย่างไร  ให้เจริญอยู่.
