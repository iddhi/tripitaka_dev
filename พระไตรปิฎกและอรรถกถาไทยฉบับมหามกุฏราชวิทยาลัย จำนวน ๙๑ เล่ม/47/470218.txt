<span class="LineNumber"> 001 </span>อันความวิปฏิสารครอบงำ   ใช้ศีรษะฟาดเรือแล้วก็ตายไปเกิดในมหานรก  มหา-
<span class="LineNumber"> 002 </span>ชนเกิดความสังเวช    ขนลุกชูชัน. ครั้งนั้นพระผู้มีพระภาคเจ้าทรงแสดงพระธรรม
<span class="LineNumber"> 003 </span>อันสมควรแก่ขณะนั้น    ในบริษัท   ซึ่งมีทั้งคฤหัสถ์เเละบรรพชิตที่มาพร้อมกัน
<span class="LineNumber"> 004 </span>ได้ตรัสพระสูตรนี้แล้ว.
<span class="LineNumber"> 005 </span>         การประพฤติธรรมมีกายสุจริตเป็นต้น ชื่อว่า   <B>ธมฺมจริยํ</B>  ในพระคาถา
<span class="LineNumber"> 006 </span>นั้น.  มรรคพรหมจรรย์  ชื่อว่า  <B>พฺรหฺมจริยํ.</B>
<span class="LineNumber"> 007 </span>         บาทพระคาถาว่า <B>เอตทาหุ  วสุตฺตมํ</B>  ความว่า พระอริยเจ้าทั้งหลาย
<span class="LineNumber"> 008 </span>กล่าวถึงการประพฤติสุจริตทั้งที่เป็นโลกีย์และโลกุตระแม้ทั้งสองนี้ว่า เป็นสมบัติ 
<span class="LineNumber"> 009 </span>สูงสุด เพราะยังสัตว์ให้ประสบความสุขในสวรรค์และนิพพาน อธิบายว่า รัตนะ
<span class="LineNumber"> 010 </span>อันอุดมคือรัตนะที่ไม่ทั่วไปแก่ชนทั้งหลายมีพระราชาเป็นต้น   เพราะเป็นรัตนะ
<span class="LineNumber"> 011 </span>ที่สามารถติดตามชนทั้งหลายผู้สั่งสมบุญไว้  ชื่อว่า  วสุตตมะ.
<span class="LineNumber"> 012 </span>         พระผู้มีพระภาคเจ้าครั้น  ทรงแสดงว่าการปฏิบัติชอบเท่านั้นย่อมเป็นที่พึ่ง
<span class="LineNumber"> 013 </span>ของคฤหัสถ์เเละบรรพชิตได้   ด้วยคำมีประมาณเท่านี้   บัดนี้เมื่อจะทรงติเตียน
<span class="LineNumber"> 014 </span>พระภิกษุชื่อกปิละหรือภิกษุผู้เช่นนั้นเหล่าอื่น  ด้วยการแสดงความไม่มีสาระใน
<span class="LineNumber"> 015 </span>บรรพชา  ที่เว้นจากการปฏิบัติจึงตรัสว่า  <B>ปพฺพชิโตปิ  เจ  โหติ</B>  เป็นต้น.
<span class="LineNumber"> 016 </span>         ในคำว่า.   <B>ปพฺพชิโตปิ  เจ  โหติ</B>  นี้  มีการพรรณนาเนื้อความดังต่อ
<span class="LineNumber"> 017 </span>ไปนี้ :-
<span class="LineNumber"> 018 </span>         ก็ผู้ใดผู้หนึ่งสละเพศคฤหัสถ์      ถ้าแม้บวชด้วยการบวชไม่มีเรือนจาก
<span class="LineNumber"> 019 </span>เรือน  มีเนื้อความตามที่ข้าพเจ้ากล่าวแล้วในตอนต้น    ด้วยการเข้าถึงเหตุสักว่า
<span class="LineNumber"> 020 </span>การปลงผมและการนุ่งผ้าย้อมฝาดเป็นต้น  ถ้าหากว่าเป็นคนปากกล้า  คือว่าเป็น
