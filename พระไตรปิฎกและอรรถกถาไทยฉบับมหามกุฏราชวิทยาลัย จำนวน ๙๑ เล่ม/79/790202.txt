<span class="LineNumber"> 001 </span>คือนำธรรมอันไม่มีอุปการะออกไป   เสพธรรมอันมีอุปการะทั้งหลาย   เมื่อท่าน 
<span class="LineNumber"> 002 </span>เสพธรรมอันมีอุปการะเหล่านั้นจึงไม่เสื่อมจากสมาบัติ.     เปรียบเหมือนชาวนา
<span class="LineNumber"> 003 </span>ผู้รักษานา ๒ คน  เป็นอุทาหรณ์  ดังนี้. 
<span class="LineNumber"> 004 </span>         คนหนึ่ง  มีโรคผอมเหลือง  ทนต่อความหนาวเป็นต้นไม่ได้   คนหนึ่ง
<span class="LineNumber"> 005 </span>ไม่มีโรคอดทนต่อความหนาวเย็นเป็นต้นได้     คนที่มีโรคไม่ลงจากกระท่อมไป
<span class="LineNumber"> 006 </span>ข้างล่าง   เขาละทิ้งการรักษานา   ทั้งกลางวันทั้งกลางคืน   พวกนกแขกเต้า นก
<span class="LineNumber"> 007 </span>พิลาป   และนกยูงเป็นต้น   พากันมาสู่นาของเขาในเวลากลางวัน   จิกกินรวง
<span class="LineNumber"> 008 </span>ข้าวลาลี   ในเวลากลางคืน    พวกเนื้อและสุกรเป็นต้น    เข้าไปสู่ลานนาคุ้ยเขี่ย 
<span class="LineNumber"> 009 </span>ราวกะที่อันตนทำไว้เอง   ครั้นคุ้ยเขี่ยแล้วก็ไป   เขาย่อมไม่ได้แม้สักว่าข้าวปลูก
<span class="LineNumber"> 010 </span>อีก   เพราะเหตุแห่งความประมาทของตน     ส่วนบุคคลผู้ไม่มีโรคไม่ละทิ้งการ
<span class="LineNumber"> 011 </span>รักษานาตลอดทั้งกลางวันและกลางคืน   เขาย่อมได้ข้าวประมาณ ๔ เกวียนบ้าง
<span class="LineNumber"> 012 </span>๘  เกวียนบ้าง   จากที่ประมาณกรีสหนึ่ง    เพราะความไม่ประมาทของตน.  ใน
<span class="LineNumber"> 013 </span>พระโยคี  ๒  รูปนั้น    บัณฑิตพึงเห็นพระโยคีผู้เจตนาภัพพบุคคล    เหมือนคน
<span class="LineNumber"> 014 </span>ขี้โรครักษานา   พึงเห็นพระโยคีผู้อนุรักขนาภัพพบุคคล   เหมือนคนไม่มีโรค.
<span class="LineNumber"> 015 </span>         บัณฑิตพึงทราบความเสื่อมจากสมาบัติของเจตนาภัพพบุคคลผู้ไม่รู้
<span class="LineNumber"> 016 </span>ธรรมมีอุปการะและไม่มีอุปการะ     แล้วละธรรมอันมีอุปการะ    เสพธรรมอัน
<span class="LineNumber"> 017 </span>ไม่มีอุปการะอยู่   เหมือนกับการไม่ได้เมล็ดพืชที่จะปลูกอีกของคนมีโรค  เพราะ
<span class="LineNumber"> 018 </span>ความประมาทของตน    พึงทราบความไม่เสื่อมจากสมาบัติของอนุรักขนาภัพพ-
<span class="LineNumber"> 019 </span>บุคคลผู้รู้ธรรมมีอุปการะและไม่มีอุปการะ   แล้วละธรรมอันไม่มีอุปการะ  เสพ
<span class="LineNumber"> 020 </span>อยู่ซึ่งธรรมมีอุปการะ    เปรียบเหมือนกับการได้ข้าว ๔ เกวียน ๘ เกวียน  จาก
<span class="LineNumber"> 021 </span>ที่ประมาณกรีสหนึ่ง           ของบุคคลผู้ไม่มีโรคเพราะความไม่ประมาทของตน
