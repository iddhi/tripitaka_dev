<span class="LineNumber"> 001 </span>                            <H1>๘.  วิปปยุตเตนสัมปยุตตปทนิทเทส</H1>
<span class="LineNumber"> 002 </span>         [๓๑๓]   ธรรมเหล่าใด ประกอบไม่ได้ด้วย  <B>รูปขันธ์</B>ธรรมเหล่านั้น 
<span class="LineNumber"> 003 </span>ประกอบได้ด้วยขันธ์   อายตนะ   ธาตุ   เท่าไร ?   ไม่มีขันธ์   อายตนะ    ธาตุ 
<span class="LineNumber"> 004 </span>ที่ประกอบได้.
<span class="LineNumber"> 005 </span>         [๓๑๔]   ธรรมเหล่าใด   ประกอบไม่ได้ด้วย   <B>เวทนาขันธ์  สัญญาขันธ์
<span class="LineNumber"> 006 </span>สังขาร   วิญญาณขันธ์  ฯลฯ    สรณธรรม   อรณธรรม</B> ธรรมเหล่านั้น
<span class="LineNumber"> 007 </span>ประกอบได้ด้วยขันธ์  อายตนะ   ธาตุ  เท่าไร ?  ไม่มีขันธ์  อายตนะ.  ธาตุ   ที่
<span class="LineNumber"> 008 </span>ประกอบได้.
<span class="LineNumber"> 009 </span>                            <I>จบวิปปยุตเตนสัมปยุตตปทนิทเทส</I>

<span class="LineNumber"> 010 </span>                        <H1>อรรถกถาวิปปยุตเตนสัมปยุตตปทนิทเทส</H1>
<span class="LineNumber"> 011 </span>         บัดนี้   เพื่อจำแนกบท  <B>วิปปยุตเตน  สัมปยุตตะ</B>  พระผู้มีพระภาคเจ้า
<span class="LineNumber"> 012 </span>จึงเริ่มคำว่า   <B>"รูปกฺขนฺเธน"</B>  เป็นอาทิ.    ปุจฉาแม้ทั้งหมดในบทเหล่านั้น
<span class="LineNumber"> 013 </span>เป็นโมฆปุจฉาเทียว. เพราะว่า นามขันธ์  ๔  ชื่อว่า  วิปปยุตด้วยรูปขันธ์.  สัมป-
<span class="LineNumber"> 014 </span>โยคะของธรรมเหล่านั้น    ด้วยธรรมเหล่าอื่น  จึงไม่มี.  รูปและนิพพาน  วิปปยุต
<span class="LineNumber"> 015 </span>ด้วยเวทนาขันธ์.    สัมปโยคะของธรรมเหล่านั้น    ก็ไม่มีด้วยธรรมอะไร ๆ.
<span class="LineNumber"> 016 </span>บัณฑิตพึงทราบความเป็นสัมปโยคะของวิปปยุตตธรรมทั้งหลาย   ในบททั้งปวง
<span class="LineNumber"> 017 </span>อย่างนี้    เพราะเหตุนั้น   พระผู้มีพระภาคเจ้าจึงตรัสคำว่า    <B>"นตฺถิ"</B>   (ไม่มี)
<span class="LineNumber"> 018 </span>นั่นแหละ    ในคำวิสัชนาปัญหาทั้งหมด     เพราะความเป็นโมฆะแห่งคำปุจฉา
<span class="LineNumber"> 019 </span>ดังพรรณนามาฉะนี้  แล.
<span class="LineNumber"> 020 </span>                       <I>จบอรรถกถาวิปปยุตเตนสัมปยุตตปทนิทเทส</I>
