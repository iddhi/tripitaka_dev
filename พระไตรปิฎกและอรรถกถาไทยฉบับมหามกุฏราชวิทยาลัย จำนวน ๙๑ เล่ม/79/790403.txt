<span class="LineNumber"> 001 </span>เชื่อถือถ้อยคำของเขา.  บุคคลคนหนึ่งเป็นผู้มีวาจาเชื่อถือได้  เมื่อใคร ๆ  ถามว่า 
<span class="LineNumber"> 002 </span>"คำนี้ใครพูด   ก็กล่าวว่า  คนโน้นพูด"  เขาย่อมถึงวาทะอันใคร ๆ พึงกล่าวว่า
<span class="LineNumber"> 003 </span>"ผิว่า   คำของผู้นั้นกล่าว   คำนี้เท่านั้นถือเป็นประมาณได้   บัดนี้การสอบถาม
<span class="LineNumber"> 004 </span>ย่อมไม่มี   คำนี้เป็นอย่างนี้เท่านั้น.
<span class="LineNumber"> 005 </span>         สองบทว่า   <B>"อวิสํวาทโก  โลกสฺส"</B>   อธิบายว่า  ย่อมไม่ลวงชาวโลก
<span class="LineNumber"> 006 </span>เพราะความที่คนมีปกติกล่าวคำสัจนั้น.  สองบทว่า  <B>"อิเมสํ  เภทาย"</B>   ได้แก่
<span class="LineNumber"> 007 </span>เพื่อการทำลายเหล่าชนที่ตนฟังในสำนักของชนที่เขากล่าวจากข้างนี้.       ข้อว่า
<span class="LineNumber"> 008 </span><B>"ภินฺนานํ  วา  สนฺธาตา"</B>   ได้แก่     การเข้าไปหาทีละฝ่าย    ในชนทั้งสองฝ่าย
<span class="LineNumber"> 009 </span>คือ  ผู้เป็นมิตร หรือผู้ร่วมอุปัชฌาย์เป็นต้น     ที่แตกสามัคคีกันด้วยเหตุอย่างใด
<span class="LineNumber"> 010 </span>อย่างหนึ่งแล้วกล่าวว่า  การวิวาทกันนี้ไม่สมควรแก่ท่านทั้งหลายผู้เกิดในตระกูล
<span class="LineNumber"> 011 </span>เช่นนี้    ผู้เป็นพหูสูตอย่างนี้   แล้วกระทำการสมัครสมานสามัคคีกันให้มั่นคง.
<span class="LineNumber"> 012 </span>บทว่า   <B>"อนุปฺปทาตา"</B>   ได้แก่   ผู้สนับสนุนความพร้อมเพรียงกัน  อธิบายว่า
<span class="LineNumber"> 013 </span>เห็นคนทั้งสองคนผู้มีความสามัคคีกันแล้วกล่าวว่า   ข้อนี้เหมาะสมแก่ท่านผู้เกิด
<span class="LineNumber"> 014 </span>ในตระกูลเห็นปานนี้   ผู้ประกอบด้วยคุณทั้งหลายเห็นปานนี้    แล้วกระทำให้เป็น
<span class="LineNumber"> 015 </span>ผู้มั่นคง.
<span class="LineNumber"> 016 </span>         ความยินดีทั่วในชนผู้พร้อมเพรียงกัน  ของผู้นั้นมีอยู่    เพราะเหตุนั้น
<span class="LineNumber"> 017 </span>ผู้นั้นจึงชื่อว่า  <B>สมคฺคาราโม</B>  แปลว่า  ผู้มีความยินดีในชนผู้สามัคคีกัน   อธิบาย
<span class="LineNumber"> 018 </span>ว่า  ชนผู้พร้อมเพรียงกันไม่มีในที่ใด    เขาย่อมไม่ยอมไปแม้เพื่อจะอยู่ในที่นั้น.
<span class="LineNumber"> 019 </span>พระบาลีว่า  <B>สมคฺคราโม</B>  ดังนี้บ้าง  คำนี้มีเนื้อความเหมือนกัน.    บทว่า
<span class="LineNumber"> 020 </span><B>"สมคฺครโต"</B>  ได้แก่   ผู้ยินดีในชนผู้พร้อมเพรียงกัน  อธิบายว่า  เขาละชนผู้
<span class="LineNumber"> 021 </span>พร้อมเพรียงกันนั้นแล้ว   เขาก็ไม่ปรารถนาแม้จะไปที่อื่น.
<span class="LineNumber"> 022 </span>         ผู้ใด  เห็นก็ดี   ฟังก็ดี   ซึ่งชนผู้พร้อมเพรียงกันแล้ว   ย่อมเพลิดเพลิน
<span class="LineNumber"> 023 </span>เพราะเหตุนั้น  ผู้นั้นจึงชื่อว่า  <B>สมคฺคนนฺที</B>   แปลว่า    ผู้เพลิดเพลินในชนผู้
