<span class="LineNumber"> 001 </span>เป็นต้น ชุกชุม  ชื่อว่ากันดารเพราะสัตว์ร้ายอาศัยอยู่.  สถานที่ที่ไม่มีน้ำอาบหรือ
<span class="LineNumber"> 002 </span>น้ำกิน  ชื่อว่ากันดารเพราะขาดน้ำ.  ทางที่อมนุษย์สิงอยู่   ชื่อว่ากันดารเพราะมี
<span class="LineNumber"> 003 </span>อมนุษย์สิงอยู่.   สถานที่ซึ่งเว้นจากของควรเคี้ยวอันเกิดแต่หัว   เป็นต้น    ชื่อว่า
<span class="LineNumber"> 004 </span>กันดารเพราะอาหารน้อย  ในกันดาร  ๕  อย่างนี้    กันดารนั้นหมายเอากันดาร
<span class="LineNumber"> 005 </span>เพราะการขาดน้ำและกันดารเพราะมีอมนุษย์สิงอยู่.    เพราะฉะนั้น    บุตรพ่อค้า
<span class="LineNumber"> 006 </span>เกวียนผู้เขลานั้นจึงตั้งตุ่มใหญ่ ๆ   ไว้บนเกวียนทั้งหลาย      บรรจุเติมด้วยน้ำ
<span class="LineNumber"> 007 </span>เดินทางกันดาร ๖๐ โยชน์.
<span class="LineNumber"> 008 </span>         ครั้นในเวลาที่บุตรพ่อค้าเกวียนผู้เขลานั้น ถึงท่ามกลางทางกันดาร ยักษ์
<span class="LineNumber"> 009 </span>ผู้สิงอยู่ในทางกันดารคิดว่า  เราจักให้พวกมนุษย์เหล่านี้    ทิ้งน้ำที่บันทุกมาเสีย
<span class="LineNumber"> 010 </span>ทำให้กะปลกกะเปลี้ยแล้วกินมันทั้งหมด จึงนิรมิตยานน้อย น่ารื่นรมย์ เทียมด้วย
<span class="LineNumber"> 011 </span>โคพลิพัทหนุ่มขาวปลอด ห้อมล้อมด้วยอมนุษย์ ๑๒ คน  ชุ่มด้วยน้ำและโคลน
<span class="LineNumber"> 012 </span>ถืออาวุธพร้อมทั้งโล่เป็นต้น      ประดับดอกอุบลและโกมุท    มีผมเปียกและผ้า
<span class="LineNumber"> 013 </span>เปียกนั่งมาบนยานน้อยนั้น  ประหนึ่งคนเป็นใหญ่มีล้อยานเปื้อนเปือกตม  เดิน
<span class="LineNumber"> 014 </span>สวนทางมา.
<span class="LineNumber"> 015 </span>         ฝ่ายพวกอมนุษย์ผู้เป็นบริวารของยักษ์นั้น  เดินไปมาข้างหน้าและข้าง
<span class="LineNumber"> 016 </span>หลัง  มีผมเปียกและผ้าเปียก  ประดับดอกอุบลและดอกโกมุท  ถือกำดอกปทุม
<span class="LineNumber"> 017 </span>และดอกบุณฑริก เคี้ยวกินเหง้าบัว  มีหยาดน้ำและโคลนหยด  ได้พากันเดินไป.
<span class="LineNumber"> 018 </span>ก็ธรรมดาว่าพ่อค้าเกวียนทั้งหลาย  ในกาลใด   ลมพัดมาข้างหน้า    ในกาลนั้น
<span class="LineNumber"> 019 </span>จะนั่งบนยานน้อยห้อมล้อมด้วยคนอุปัฏฐาก  หลีกเลี่ยงฝุ่นในหนทางไปข้างหน้า
<span class="LineNumber"> 020 </span>ในกาลใด ลมพัดมาข้างหลัง ในกาลนั้น  ก็หลีกไปทางข้างหลังโดยนัยนั้นนั่นแล.
<span class="LineNumber"> 021 </span>ก็ในกาลนั้น  ได้มีลมพัดมาข้างหน้า  เพราะฉะนั้น   บุตรพ่อค้าเกวียนผู้เขลานั้น
<span class="LineNumber"> 022 </span>จึงได้ไปข้างหน้า.  ยักษ์นั้นเห็นบุตรพ่อค้าเกวียนนั้น  กำลังมาอยู่   จึงให้ยานน้อย
<span class="LineNumber"> 023 </span>ของตนหลีกลงจากทางได้ทำการปฏิสันถารกับบุตรพ่อค้าเกวียนนั้นว่า     ท่าน
<span class="LineNumber"> 024 </span>ทั้งหลายจะไปไหน.     ฝ่ายบุตรพ่อค้าเกวียนก็ยังยานน้อยของตนหลีกลงจากทาง
