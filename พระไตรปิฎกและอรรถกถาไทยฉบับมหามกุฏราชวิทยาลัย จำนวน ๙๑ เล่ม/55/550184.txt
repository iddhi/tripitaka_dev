<span class="LineNumber"> 001 </span>ธิดาเศรษฐีก็ตั้งครรภ์.    ธิดาเศรษฐีนั้นอาศัยครรภ์แก่    จึงปรึกษากับสามีแล้ว
<span class="LineNumber"> 002 </span>กล่าวว่า  ครรภ์ของเราแก่แล้ว  ชื่อว่าการตลอดบุตรในที่ที่ห่างเหินจากญาติและ
<span class="LineNumber"> 003 </span>พวกพ้อง   ย่อมเป็นทุกข์แท้สำหรับเราทั้งสอง  พวกเราจักไปเฉพาะยังเรือนของ
<span class="LineNumber"> 004 </span>ตระกูล.   สามีนั้นคิดว่า   ถ้าเราจักไปบัดนี้   ชีวิตของเราจะไม่มี  จึงผัดวันอยู่ว่า
<span class="LineNumber"> 005 </span>จะไปวันนี้   จะไปวันพรุ่งนี้  ธิดาเศรษฐีนั้นคิดว่า  สามีนี้เป็นคนโง่ไม่อุตสาหะ
<span class="LineNumber"> 006 </span>ที่จะไป  เพราะโทษของตนมีมาก  ธรรมดาว่าบิดามารดามีประโยชน์เกื้อกูลโดย
<span class="LineNumber"> 007 </span>ส่วนเดียวในบุตรธิดา  สามีนี้จะไปหรือไม่ก็ตาม  เราควรจะไป  เมื่อสามีนั้นออก
<span class="LineNumber"> 008 </span>จากเรือน  นางจึงเก็บงำบริขารในเรือน  บอกถึงความที่ในไปเรือนของตระกูล
<span class="LineNumber"> 009 </span>แก่ชาวบ้านใกล้เคียง   แล้วเดินทาง.
<span class="LineNumber"> 010 </span>         ลำดับนั้น   บุรุษนั้นมาเรือนไม่เห็นนางจึงถามคนที่คุ้นเคย   ได้ฟังว่า
<span class="LineNumber"> 011 </span>ไปเรือนตระกูล  จึงรีบตามไปทันในระหว่างทาง.  ฝ่ายธิดาเศรษฐีนั้นก็ได้ตลอด
<span class="LineNumber"> 012 </span>บุตรในระหว่างทางนั้นนั่นเอง  สามีนั้น  ถามว่า  นางผู้เจริญ  นี่อะไร.  ฝ่ายธิดา
<span class="LineNumber"> 013 </span>เศรษฐีนั้นกล่าวว่า  บุตรคนหนึ่งเกิดแล้ว   สามีกล่าวว่า   บัดนี้   พวกเราจักทำ
<span class="LineNumber"> 014 </span>อย่างไร.  ธิดาเศรษฐีกล่าวว่า   พวกเราจะไปเรือนของตระกูล    เพื่อประโยชน์
<span class="LineNumber"> 015 </span>แก่กรรมใด  กรรมนั้นได้สำเร็จแล้วในระหว่างทางพวกเราจักไปที่นั้นทำอะไร
<span class="LineNumber"> 016 </span>พวกเราจักกลับ     แม้ทั้งสองคนเป็นผู้มีความคิดเป็นอันเดียวกันกลับแล้ว.    ก็
<span class="LineNumber"> 017 </span>เพราะทารกนั้น  เกิดในระหว่างทาง   บิดามารดาจึงตั้งชื่อว่า   <B>ปันถก</B>   ไม่นาน
<span class="LineNumber"> 018 </span>เท่าไรนัก  นางก็ตั้งครรภ์อื่นอีก   เรื่องราวทั้งปวงพึงไห้พิศดารโดยนัยก่อนนั่น
<span class="LineNumber"> 019 </span>แหละ  ก็เพราะทารกแม้คนนั้นก็เกิดในหนทาง   บิดามารดาจึงตั้งชื่อบุตรผู้เกิด
<span class="LineNumber"> 020 </span>ที่แรกว่า  <B>มหาปันถก</B>   ตั้งชื่อบุตรคนที่สองว่า   <B>จุลลปันถก</B>   สามีภรรยานั้น 
<span class="LineNumber"> 021 </span>พาทารกแม้ทั้งสองคนมายังที่อยู่ของตนนั่นแล.
<span class="LineNumber"> 022 </span>         เมื่อสามีภรรยาทั้งสองนั้นอยู่ในที่นั้น   มหาปันถกทารกได้ฟังคนอื่น ๆ
<span class="LineNumber"> 023 </span>พูดว่าอา   ว่าปู่     ว่าย่า   จึงถามมารดาว่า   แม่จ๋า   พวกเด็กอื่น ๆ   พูดว่าปู่
