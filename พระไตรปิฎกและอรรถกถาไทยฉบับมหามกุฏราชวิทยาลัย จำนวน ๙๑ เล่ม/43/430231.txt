<span class="LineNumber"> 001 </span>    <H1>๒. เรื่องภิกษุผู้เคยเป็นควาญช้าง [๒๓๓]</H1>  

<span class="LineNumber"> 002 </span>			   <H2>ข้อความเบื้องต้น</H2>

<span class="LineNumber"> 003 </span>	พระศาสดา  เมื่อประทับอยู่ในพระเชตวัน   ทรงปรารภภิกษุรูปหนึ่ง
<span class="LineNumber"> 004 </span>ผู้เคยเป็นนายหัตถาจารย์    ตรัสพระธรรมเทศนานี้ว่า  <B>" น  หิ  เอเตหิ "</B>
<span class="LineNumber"> 005 </span>เป็นต้น.
<span class="LineNumber"> 006 </span>        	<H2>ควาญช้างฝึกช้างให้ดีได้เพราะได้นัยจากภิกษุ</H2> 
<span class="LineNumber"> 007 </span>	ได้ยินว่า  วันหนึ่ง  ภิกษุนั้นเห็นนายควาญช้าง* ผู้ตั้งใจว่า  " เราจัก
<span class="LineNumber"> 008 </span>ฝึกช้างสักตัวหนึ่ง"  แล้วไม่อาจเพื่อจะให้ช้างสำเหนียกเหตุที่ตนปรารถนา
<span class="LineNumber"> 009 </span>ได้    อยู่ใกล้ฝั่งแม่น้ำอจิรวดี    จึงเรียกภิกษุทั้งหลายซึ่งยืนอยู่ที่ใกล้มาแล้ว
<span class="LineNumber"> 010 </span>กล่าวว่า   " ผู้มีอายุทั้งหลาย    หากว่านายหัตถาจารย์นี้   พึงแทงช้างตัวนี้ 
<span class="LineNumber"> 011 </span>ในที่ชื่อโน้นไซร้,   เขาพึงให้มันสำเหนียกเหตุนี้ได้โดยเร็วทีเดียว."   เขาสดับ
<span class="LineNumber"> 012 </span>คำของภิกษุนั้นแล้ว     จึงทำอย่างนั้น     ก็ฝึกช้างตัวนั้นให้เรียบร้อยได้.<SUP>๒</SUP>
<span class="LineNumber"> 013 </span>ภิกษุเหล่านั้น    จึงกราบทูลเรื่องนั้นแด่พระศาสดา.
<span class="LineNumber"> 014 </span>	      <H2>ฝึกตนดีแล้วย่อมไปสู่ที่ไม่เคยไปได้</H2>
<span class="LineNumber"> 015 </span>	พระศาสดารับสั่งให้เรียกภิกษุนั้นมาแล้ว    ตรัสถามว่า  " เขาว่าเธอ
<span class="LineNumber"> 016 </span>พูดอย่างนั้นจริงหรือ ?"  เมื่อภิกษุนั้นทูลรับว่า  " จริง  พระเจ้าข้า "   ทรง
<span class="LineNumber"> 017 </span>ติเตียนภิกษุนั้นแล้ว    ตรัสว่า   " บุรุษเปล่า  เธอต้องการอะไร   ด้วยยาน
<span class="LineNumber"> 018 </span>คือช้าง  หรือยานอย่างอื่น  ที่ฝึกแล้ว  ?  เพราะชื่อว่าคนผู้สามารถเพื่อจะไป
<span class="LineNumber"> 019 </span>สู่สถานที่ไม่เคยไปด้วยยานเหล่านี้     หามีไม่,     แต่ผู้มีตนฝึกดีแล้วอาจไปสู่
<span class="LineNumber"> 020 </span>สถานที่ไม่เคยไปได้;  เพราะฉะนั้น    เธอจงฝึกตนเท่านั้น,    เธอจะต้องการ
<span class="LineNumber"> 021 </span>อะไรด้วยการฝึกสัตว์พาหนะเหล่านั้น "    แล้วตรัสพระคาถานี้ว่า:-
<span class='footnote'>๑.  หตฺถิทมกํ   ซึ่งบุคคลผู้ฝึกซึ่งช้าง.  ๒.  สทนฺตํ  ให้เป็นสัตว์ที่ฝึกดีแล้ว.</span>
