<span class="LineNumber"> 001 </span>            <H1>๓.  เรื่องพระเอกุทานเถระ  [๑๙๖]</H1>  

<span class="LineNumber"> 002 </span>		               <H2>ข้อความเบื้องต้น</H2>	
<span class="LineNumber"> 003 </span>	พระศาสดา  เมื่อประทับอยู่ในพระเชตวัน    ทรงปรารภพระขีณาสพ
<span class="LineNumber"> 004 </span>ชื่อว่าเอกุทานเถระ   ตรัสพระธรรมเทศนานี้ว่า  <B>"น  ตาวตา  ธมฺมธโร"</B>
<span class="LineNumber"> 005 </span>เป็นต้น
<span class="LineNumber"> 006 </span>           <H2>พวกเทวดาให้สาธุแก่เทศนาของพระเถระ</H2> 
<span class="LineNumber"> 007 </span>	ได้ยินว่า  พระเถระนั้น  อยู่ในราวไพรแห่งหนึ่งแต่องค์เดียว.  อุทาน
<span class="LineNumber"> 008 </span>ที่ท่านช่ำชองมีอุทานเดียวเท่านั้นว่า:-
<span class="LineNumber"> 009 </span>		<B>"ความโศกทั้งหลาย    ย่อมไม่มีแก่บุคคลผู้มีจิต  
<span class="LineNumber"> 010 </span>	   มั่นคง   ไม่ประมาท  เป็นมุนี   ศึกษาในทางแห่งโมน-
<span class="LineNumber"> 011 </span>	   ปฏิบัติ   ผู้คงที่    ระงับแล้ว   มีสติทุกเมื่อ."</B>
<span class="LineNumber"> 012 </span>	ได้ยินว่า  ในวันอุโบสถ  ท่านป่าวร้องการฟังธรรมเอง  ย่อมกล่าว
<span class="LineNumber"> 013 </span>คาถานี้.  เสียงเทวดาสาธุการดุจว่าเสียงแผ่นดินทรุด. ครั้นวันอุโบสถวันหนึ่ง
<span class="LineNumber"> 014 </span>ภิกษุผู้ทรงพระไตรปิฎก ๒ รูป  มีบริวารรูปละ  ๕๐๐ ได้ไปสู่ที่อยู่ของท่าน.
<span class="LineNumber"> 015 </span>ท่านพอเห็นภิกษุเหล่านั้น    ก็ชื่นใจ   กล่าวว่า    " ท่านทั้งหลายมาในที่นี้ 
<span class="LineNumber"> 016 </span>เป็นอันทำความดีแล้ว,   วันนี้    พวกกระผมจักฟังธรรมในสำนักของท่าน
<span class="LineNumber"> 017 </span>ทั้งหลาย."
<span class="LineNumber"> 018 </span>	พวกภิกษุ.  ท่านผู้มีอายุ   ก็คนฟังธรรมในที่นี้   มีอยู่หรือ ?
<span class="LineNumber"> 019 </span>	พระเอกุทาน.    มี    ขอรับ,    ราวไพรนี้    มีความบันลือลั่นเป็น
<span class="LineNumber"> 020 </span>อันเดียวกัน   เพราะเสียงเทวดาสาธุการในวันฟังธรรม.
