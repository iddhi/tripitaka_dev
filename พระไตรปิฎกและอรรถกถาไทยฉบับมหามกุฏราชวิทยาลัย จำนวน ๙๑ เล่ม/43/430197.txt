<span class="LineNumber"> 001 </span>ที่ระหว่างกองหยากเยื่อแห่งระเบียบดอกไม้    ที่ใกล้พระคันธกุฎีของพระ-  
<span class="LineNumber"> 002 </span>สมณโคดมแล้วกลับมา. "  พวกนักเลงก็ได้ทำอย่างนั้น.
<span class="LineNumber"> 003 </span>	ลำดับนั้น     เดียรถีย์ทั้งหลายได้ทำความโกลาหลขึ้นว่า   " พวกเรา
<span class="LineNumber"> 004 </span>ไม่เห็นนางสุนทรี,"  แล้วทูลแด่พระราชา  ถูกพระราชาตรัสถามว่า   " พวก
<span class="LineNumber"> 005 </span>ท่านมีความสงสัยที่ไหน ? "   ทูลว่า   " นางสุนทรีอยู่ในพระเชตวันสิ้นวัน
<span class="LineNumber"> 006 </span>เท่านี้,    พวกอาตมภาพไม่ทราบความเป็นไปของนางในพระเชตวันนั้น."
<span class="LineNumber"> 007 </span>อันพระราชา   ทรงอนุญาตว่า  " ถ้ากระนั้น  พวกท่านจงไป,   ค้นพระ-
<span class="LineNumber"> 008 </span>เชตวันนั้นดูเถิด,"    พาพวกอุปัฏฐากของตนไปยังพระเชตวัน   ค้นอยู่ที่พบ 
<span class="LineNumber"> 009 </span>นางสุนทรีนั้น  ในระหว่างกองหยากเยื่อแห่งระเบียบดอกไม้   จึงยกขึ้นเตียง
<span class="LineNumber"> 010 </span>เข้าไปยังพระนคร  ทูลแด่พระราชาว่า   " พระสาวกของพระสมณโคดมฆ่า
<span class="LineNumber"> 011 </span>นางสุนทรี  แล้วหมกไว้ในระหว่างกองหยากเยื่อแห่งระเบียบดอกไม้   ด้วย
<span class="LineNumber"> 012 </span>คิดว่า   ' จักปกปิดกรรมลามกที่พระศาสดาทำ."  พระราชา  ตรัสว่า   " ถ้า
<span class="LineNumber"> 013 </span>อย่างนั้น      พวกท่านจงไปเที่ยวประกาศให้ตลอดพระนครเถิด. "     พวก
<span class="LineNumber"> 014 </span>เดียรถีย์พากันกล่าวคำเป็นต้นว่า   " ขอท่านทั้งหลาย    จงดูกรรมของพวก
<span class="LineNumber"> 015 </span>สมณสักยบุตรเถิด "    ในถนนแห่งพระนครแล้ว   ได้ไปยังพระทวารแห่ง
<span class="LineNumber"> 016 </span>พระราชนิเวศน์อีก.  พระราชา  รับสั่งให้ยกสรีระของนางสุนทรีขึ้นใส่แคร่
<span class="LineNumber"> 017 </span>ในป่าช้าผีดิบแล้วให้รักษาไว้.   ชาวพระนครสาวัตถีเว้นพระอริยสาวก
<span class="LineNumber"> 018 </span>ที่เหลือโดยมากพากันกล่าวคำเป็นต้นว่า  " ขอท่านทั้งหลาย   จงดูกรรมของ
<span class="LineNumber"> 019 </span>พวกสมณสักยบุตรเถิด "   แล้วเที่ยวด่าพวกภิกษุ  ในภายในพระนครบ้าง
<span class="LineNumber"> 020 </span>ภายนอกพระนครบ้าง   ในป่าบ้าง.   ภิกษุทั้งหลาย   กราบทูลเรื่องนั้นแด่
<span class="LineNumber"> 021 </span>พระตถาคต.
