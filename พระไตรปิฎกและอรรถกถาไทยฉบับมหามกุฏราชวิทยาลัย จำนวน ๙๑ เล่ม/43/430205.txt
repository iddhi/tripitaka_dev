<span class="LineNumber"> 001 </span>	<H1>๔.  เรื่องบุตรเศรษฐีชื่อเขมกะ [๒๒๖]</H1>  

<span class="LineNumber"> 002 </span>			<H2>ข้อความเบื้องต้น</H2>
<span class="LineNumber"> 003 </span>	พระศาสดา  เมื่อประทับอยู่ในพระเชตวัน    ทรงปรารภบุตรเศรษฐี
<span class="LineNumber"> 004 </span>ชื่อเขมกะ     ซึ่งเป็นหลานของอนาถบิณฑิกเศรษฐี   ตรัสพระธรรมเทศนา
<span class="LineNumber"> 005 </span>นี้ว่า <B>" จตฺตาริ  €านานิ "</B>  เป็นต้น.
<span class="LineNumber"> 006 </span>	   <H2>เขมกะเป็นนักเลงเจ้าชู้  ถูกจับถึง  ๓ ครั้ง</H2> 
<span class="LineNumber"> 007 </span>	ดังได้สดับมา  นายเขมกะนั้นเป็นผู้มีรูปสวย.  โดยมากหญิงทั้งหลาย
<span class="LineNumber"> 008 </span>เห็นเขาแล้ว   ถูกราคะครอบงำ  ไม่สามารถจะดำรงอยู่ตามภาวะของตนได้.
<span class="LineNumber"> 009 </span>แม้เขาก็ได้เป็นผู้ยินดียิ่งในปรทารกรรม<SUP>๑</SUP>เหมือนกัน.
<span class="LineNumber"> 010 </span>	ต่อมาในเวลากลางคืน พวกราชบุรุษจับเขานำไปแสดงแด่พระราชา.
<span class="LineNumber"> 011 </span>พระราชามิได้ตรัสอะไรกะเขา  ด้วยทรงดำริว่า  " เราละอายต่อมหาเศรษฐี "
<span class="LineNumber"> 012 </span>แล้วรับสั่งให้ปล่อยไป.  ฝ่ายนายเขมกะนั้นก็มิได้งดเว้นเลย.   ต่อมา (อีก)
<span class="LineNumber"> 013 </span>พวกราชบุรุษก็จับเขาแล้วแสดงแต่พระราชาถึงครั้งที่ ๒ ที่  ๓.   พระราชา
<span class="LineNumber"> 014 </span>ก็รับสั่งให้ปล่อยเช่นเคย.  มหาเศรษฐีทราบเรื่องนั้นแล้ว    พาเขาไปสำนัก
<span class="LineNumber"> 015 </span>พระศาสดา   กราบทูลเรื่องนั้นแล้วทูลว่า    " ข้าแต่พระองค์ผู้เจริญ    ขอ
<span class="LineNumber"> 016 </span>พระองค์โปรดแสดงธรรมแก่นายเขมกะนี้ "
<span class="LineNumber"> 017 </span>	 <H2>พระศาสดาทรงแสดงโทษแห่งปรทารกรรม</H2>
<span class="LineNumber"> 018 </span>	พระศาสดาตรัสสังเวคกถาแก่เขาแล้ว    เมื่อจะทรงแสดงโทษในการ
<span class="LineNumber"> 019 </span>เสพภรรยาของคนอื่น  ได้ทรงภาษิตพระคาถาเหล่านี้ว่า :-
<span class='footnote'>๑. กรรมคือการคบหาซึ่งภรรยาของผู้อื่น.</span>
