<span class="LineNumber"> 001 </span>	<H2>พระศาสดาทรงทำคุณของสามเณรให้ปรากฏ</H2>   
<span class="LineNumber"> 002 </span>	พระศาสดาทรงทำปฏิสันถารกับด้วยท่านแล้ว  ตรัสเรียกพระอานนท-
<span class="LineNumber"> 003 </span>เถระมาว่า    " อานนท์  เราเป็นผู้มีความประสงค์เพื่อจะล้างเท้าทั้งสองด้วย
<span class="LineNumber"> 004 </span>น้ำในสระอโนดาต     เธอจงให้หม้อแก่พวกสามเณรแล้วให้นำน้ำมาเถิด."
<span class="LineNumber"> 005 </span>พระเถระ  ให้สามเณรประมาณ  ๕๐๐ ในวิหารประชุมกันแล้ว.
<span class="LineNumber"> 006 </span>	บรรดาสามเณรเหล่านั้น       สุมนสามเณรได้เป็นผู้ใหม่กว่าสามเณร
<span class="LineNumber"> 007 </span>ทั้งหมด.  พระเถระกล่าวกะสามเณรผู้แก่กว่าสามเณรทั้งหมดว่า   " สามเณร
<span class="LineNumber"> 008 </span>พระศาสดามีพระประสงค์จะทรงล้างพระบาททั้งสองด้วยน้ำในสระอโนดาต,
<span class="LineNumber"> 009 </span>เธอจงถือหม้อน้ำไปนำน้ำมาเถิด."  สามเณรนั้นไม่ปรารถนา  ด้วยกล่าวว่า
<span class="LineNumber"> 010 </span>" กระผมไม่สามารถ   ขอรับ. "    พระเถระถามสามเณรทั้งหลายแม้ที่เหลือ
<span class="LineNumber"> 011 </span>โดยลำดับ.  แม้สามเณรเหล่านั้น  ก็พูดปลีกตัวอย่างนั้นแล.
<span class="LineNumber"> 012 </span>	มีคำถามว่า    " ก็บรรดาสามเณรเหล่านี้          เณรผู้เป็นขีณาสพ
<span class="LineNumber"> 013 </span>ไม่มีหรือ ?"                                                       
<span class="LineNumber"> 014 </span>	แก้ว่า  "  มีอยู่.   แต่สามเณรเหล่านั้นไม่ปรารถนา     ด้วยคิดเห็นว่า
<span class="LineNumber"> 015 </span>"  พวงดอกไม้นี้   พระศาสดาไม่ทรงผูกไว้เพื่อพวกเรา  พระองค์ทรงผูกไว้
<span class="LineNumber"> 016 </span>เพื่อสุมนสามเณรองค์เดียว.         แต่พวกสามเณรผู้เป็นปุถุชนไม่ปรารถนา
<span class="LineNumber"> 017 </span>ก็เพราะความที่ตนเป็นผู้ไม่สามารถนั่นเอง. "
<span class="LineNumber"> 018 </span>	ก็ในที่สุด      เมื่อวาระถึงแก่สุมนสามเณรเข้า,      พระเถระกล่าวว่า
<span class="LineNumber"> 019 </span>" สามเณร     พระศาสดามีพระประสงค์จะทรงล้างพระบาททั้งสองด้วยน้ำ
<span class="LineNumber"> 020 </span>ในสระอโนดาต,  ได้ยินว่า  เธอจงถือเอาหม้อไปตักน้ำมา"  สุมนสามเณร
<span class="LineNumber"> 021 </span>นั้น    เรียนว่า  "  เมื่อพระศาสดาทรงให้นำมา,  กระผมจักนำมา"   ดังนี้แล้ว
<span class="LineNumber"> 022 </span>ถวายบังคมพระศาสดาแล้ว   กราบทูลว่า  " ข้าแต่พระองค์ผู้เจริญ  ได้ยินว่า
