<span class="LineNumber"> 001 </span>      <H1>๓๙. เรื่องเทวหิตพราหมณ์ [๓๐๒]</H1>   

<span class="LineNumber"> 002 </span>		       <H2>ข้อความเบื้องต้น</H2>
<span class="LineNumber"> 003 </span>	พระศาสดา    เมื่อประทับอยู่ในพระเชตวัน    ทรงปรารภปัญหาของ
<span class="LineNumber"> 004 </span>เทวหิตพราหมณ์  ตรัสพระธรรมเทศนานี้ว่า  <B>" ปุพฺเพนิวาสํ "</B>  เป็นต้น.
<span class="LineNumber"> 005 </span>   	    <H2>พราหมณ์ทูลถามทักษิณาที่มีผลมาก</H2>	
<span class="LineNumber"> 006 </span>	ความพิสดารว่า   ในสมัยหนึ่ง   พระผู้มีพระภาคเจ้าทรงอาพาธด้วย
<span class="LineNumber"> 007 </span>พระวาโย (กำเริบ) ทรงส่งพระอุปวานเถระไปสู่สำนักของเทวหิตพราหมณ์
<span class="LineNumber"> 008 </span>เพื่อต้องการน้ำร้อน.      ท่านไปบอกความที่พระศาสดาทรงอาพาธแล้วขอ
<span class="LineNumber"> 009 </span>น้ำร้อน.
<span class="LineNumber"> 010 </span>	พราหมณ์ฟังคำนั้นแล้ว   เป็นผู้มีใจยินดี  คิดว่า  " การที่พระสัมมา-
<span class="LineNumber"> 011 </span>สัมพุทธเจ้าทรงส่ง (พระอุปวานเถระ)  มาสู่สำนักของเรา     เพื่อต้องการ
<span class="LineNumber"> 012 </span>น้ำร้อน     เป็นลาภของเราหนอ"     จึงใช้บุรุษให้ถือเอาหาบน้ำร้อนและ
<span class="LineNumber"> 013 </span>ห่อน้ำอ้อย  มอบถวายแก่พระอุปวานเถระ.
<span class="LineNumber"> 014 </span>	พระเถระ    ให้ชนถือเอาน้ำร้อนเป็นต้นนั้นไปสู่วิหาร     กราบทูล
<span class="LineNumber"> 015 </span>พระศาสดาให้ทรงสรงด้วยน้ำร้อนแล้ว   ละลายน้ำอ้อยด้วยน้ำร้อนถวายแด่
<span class="LineNumber"> 016 </span>พระผู้มีพระภาคเจ้า.
<span class="LineNumber"> 017 </span>	ในขณะนั้นนั่นเอง  อาพาธนั้นของพระองค์ก็สงบระงับ.  พราหมณ์
<span class="LineNumber"> 018 </span>คิดว่า   " ไทยธรรมเราให้แก่ใครหนอแล ?  จึงมีผลมาก,    เราจักทูลถาม
<span class="LineNumber"> 019 </span>พระศาสดา."   พราหมณ์นั้นไปสู่สำนักพระศาสดาแล้ว      เมื่อจะทูลถาม
<span class="LineNumber"> 020 </span>เนื้อความนั้น      จึงกล่าวคาถานี้ว่า :-
