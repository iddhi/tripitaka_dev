<span class="LineNumber"> 001 </span>ปัตติผลเป็นต้นดังนี้แล.<SUP>๑</SUP>  
<span class="LineNumber"> 002 </span>	<H2>พระเจ้าอชาตศัตรูจะยึดเอาบ้านเศรษฐี</H2>
<span class="LineNumber"> 003 </span>	ฝ่ายพระเจ้าอชาตศัตรูกุมารสมคบกับพระเทวทัต       ปลงพระชนม์
<span class="LineNumber"> 004 </span>พระราชบิดา    ดำรงอยู่ในราชสมบัติแล้ว     ทรงดำริว่า   " เราจักยึดเอา
<span class="LineNumber"> 005 </span>ปราสาทของโชติกเศรษฐี"    จึงทรงเตรียมการรบแล้วเสด็จออกไป   พอ
<span class="LineNumber"> 006 </span>ทอดพระเนตรเห็นพระฉายของพระองค์พร้อมด้วยบริวารที่กำแพงแก้ว
<span class="LineNumber"> 007 </span>เข้าพระทัยว่า  " คฤหบดี    เป็นผู้เตรียมการรบคุมพลออกมาแล้ว "   จึง
<span class="LineNumber"> 008 </span>ไม่ทรงสามารถจะเสด็จเข้าไปได้. 
<span class="LineNumber"> 009 </span>	ในวันนั้น      แม้เศรษฐีเป็นผู้รักษาอุโบสถ      บริโภคอาหารเช้าแต่
<span class="LineNumber"> 010 </span>เช้าตรู่  ไปสู่วิหาร  นั่งฟังธรรมอยู่ในสำนักของพระศาสดา. 
<span class="LineNumber"> 011 </span>	ส่วนยักษ์ชื่อยมโมลี  ผู้ยึดการรักษายืนอยู่ที่ซุ้มประตูที่  ๑  เห็น
<span class="LineNumber"> 012 </span>พระเจ้าอชาตศัตรูนั้น    จึงถามว่า  " ท่านจะไปไหน ?"  แล้วกำจัดพระเจ้า
<span class="LineNumber"> 013 </span>อชาตศัตรูพร้อมด้วยราชบริพาร     ติดตามไปในทิศใหญ่ทิศน้อยทั้งหลาย 
<span class="LineNumber"> 014 </span>พระราชาได้เสด็จไปสู่วิหารแล้วเหมือนกัน.
<span class="LineNumber"> 015 </span>	ครั้งนั้น    เศรษฐีพอเห็นท้าวเธอ    จึงทูลว่า   " เรื่องอะไรกัน  ?
<span class="LineNumber"> 016 </span>พระเจ้าข้า "  ได้ลุกขึ้นจากอาสนะ  ยืนอยู่แล้ว. 
<span class="LineNumber"> 017 </span>	พระราชา.   คฤหบดี    ท่านบังคับพวกบุรุษของท่านว่า  ' จงรบกับ 
<span class="LineNumber"> 018 </span>เรา '  แล้วมาในที่นี้   นั่งทำเป็นเหมือนฟังธรรมอยู่หรือ ?
<span class="LineNumber"> 019 </span>	เศรษฐี.     ก็สมมติเทพ     เสด็จไปเพื่อยึดเอาเรือนของข้าพระองค์
<span class="LineNumber"> 020 </span>มิใช่หรือ ?
<span class="LineNumber"> 021 </span>	พระราชา.  เออ   เราไป.
<span class='footnote'>๑. เบื้องหน้าแต่นี้  บัณฑิตพึงเห็นความสืบต่อด้วยเรื่องเดิม.</span>
