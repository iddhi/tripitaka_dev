<span class="LineNumber"> 001 </span>เสด็จไปยังเนืองไพศาลี "   แล้ว  รับสั่งให้ทำการป่าวร้องในพระนครเข้าไป  
<span class="LineNumber"> 002 </span>เฝ้าพระศาสดา ทูลถามว่า    " พระองค์ทรงรับการเสด็จไปเมืองไพศาลีหรือ
<span class="LineNumber"> 003 </span>พระเจ้าข้า ?"  เมื่อพระศาสดาตรัสว่า    " ขอถวายพระพร   มหาบพิตร"
<span class="LineNumber"> 004 </span>ทูลว่า  " ถ้ากระนั้น   ขอพระองค์ทรงรอก่อน   พระเจ้าข้า,   ข้าพระองค์
<span class="LineNumber"> 005 </span>จัดแจงหนทางก่อน "   แล้วรับสั่งให้ปราบพื้นที่  ๕ โยชน์ในระหว่างกรุง-
<span class="LineNumber"> 006 </span>ราชคฤห์และแม่น้ำคงคา (ต่อกัน)   ให้สม่ำเสมอ      ให้จัดแจงวิหารไว้ในที่
<span class="LineNumber"> 007 </span>โยชน์หนึ่ง ๆ  จึงกราบทูลกาลเป็นที่เสด็จไปแด่พระศาสดา. 
<span class="LineNumber"> 008 </span>	ครั้งนั้น  พระศาสดาเสด็จเดินทางกับภิกษุ  ๕๐๐ รูป.     พระราชา
<span class="LineNumber"> 009 </span>รับสั่งให้โปรยดอกไม้  ๕ สี    โดยส่วนสูงประมาณเพียงเข่า     ในระหว่าง
<span class="LineNumber"> 010 </span>โยชน์หนึ่ง ๆ  แล้วให้ยกธงชัย  ธงแผ่นผ้า  และต้นกล้วยเป็นต้น  ให้กั้น
<span class="LineNumber"> 011 </span>เศวตฉัตร ๒ คันซ้อนกันแด่พระผู้มีพระภาคเจ้า       กั้นเศวตฉัตรแก่ภิกษุ
<span class="LineNumber"> 012 </span>รูปละคันๆ พร้อมทั้งบริวาร   ทรงทำบูชาด้วยดอกไม้และของหอมเป็นต้น
<span class="LineNumber"> 013 </span>ทรงอาราธนาพระศาสดาให้ประทับอยู่ในวิหารแห่งหนึ่ง ๆ  ถวายมหาทาน
<span class="LineNumber"> 014 </span>แล้ว  ให้เสด็จถึงฝั่งแม่น้ำคงคาโดย ๕ วัน  ทรงประดับเรือในที่นั้น  พลาง
<span class="LineNumber"> 015 </span>ทรงส่งข่าวไปแก่ชาวเมืองไพศาลีว่า     " ชาวเมืองไพศาลีจงจัดแจงหนทาง
<span class="LineNumber"> 016 </span>ทำการรับรองพระศาสดาเถิด."  
<span class="LineNumber"> 017 </span>	<H2>ชาวเมืองไพศาลีจัดการต้อนรับพระศาสดา</H2>
<span class="LineNumber"> 018 </span>	ชาวเมืองไพศาลีเหล่านั้น  คิดว่า   " เราทั้งหลายจักทำการบูชาทวีคูณ
<span class="LineNumber"> 019 </span>(๒ เท่า)  แล้วปราบพื้นที่ประมาณ ๓ โยชน์   ในระหว่างเมืองไพศาลีและ
<span class="LineNumber"> 020 </span>แม่น้ำคงคา (ต่อกัน) ให้สม่ำเสมอ   แล้วตระเตรียมเศวตฉัตรซ้อน ๆ กัน
<span class="LineNumber"> 021 </span>ด้วยเศวตฉัตร    เพื่อพระผู้มีพระภาคเจ้า ๔ คัน     เพื่อภิกษุรูปละ  ๒ คัน
<span class="LineNumber"> 022 </span>ทำการบูชาอยู่   ได้มายืนอยู่ที่ฝั่งแม่น้ำคงคาแล้ว.  
