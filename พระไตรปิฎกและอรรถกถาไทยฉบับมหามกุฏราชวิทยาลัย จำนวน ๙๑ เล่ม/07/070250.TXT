<span class="LineNumber"> 001 </span>นายแพทย์บอกคืนเสียแล้ว     นายแพทย์บางพวกทำนายไว้อย่างนี้ว่า     เศรษฐี 
<span class="LineNumber"> 002 </span>คหบดีจักถึงอนิจกรรมในวันที่  ๕  บางพวกทำนายไว้อย่างนี้ว่า  จักถึงอนิจกรรม
<span class="LineNumber"> 003 </span>ในวันท  ๗   ก็ชีวกผู้นี้เป็นนายแพทย์หลวงที่หนุ่มทรงคุณวุฒิ    ถ้าเช่นนั้นพวก
<span class="LineNumber"> 004 </span>เราพึงทูลขอนายแพทย์ชีวกต่อพระเจ้าอยู่หัว  เพื่อจะให้รักษาเศรษฐีคหบดี แล้ว
<span class="LineNumber"> 005 </span>จึงพากันไปในราชสำนัก     ครั้นถึงแล้วได้เข้าเฝ้ากราบบังคมทูลแด่พระเจ้าพิม-
<span class="LineNumber"> 006 </span>พิสารจอมเสนามาคธราชว่า  ขอเดชะฝ่าละอองธุลีพระบาทปกเกล้าปกกระหม่อม
<span class="LineNumber"> 007 </span>เศรษฐีคหบดีผู้นี้มีอุปการะมากแก่ใต้ฝ่าละอองธุลีพระบาทและชาวนิคม แต่ท่าน
<span class="LineNumber"> 008 </span>ถูกนายแพทย์บอกคืนเสียแล้ว   นายแพทย์บางพวกทำนายไว้อย่างนี้ว่า   เศรษฐี
<span class="LineNumber"> 009 </span>คหบดี   จักถึงอนิจกรรมในวันที่  ๕  บางพวกทำนายไว้อย่างนี้ว่า   จักถึงอนิจ-
<span class="LineNumber"> 010 </span>กรรมในวันที่  ๗  ขอพระราชทานพระบรมราชวโรกาส    ขอใต้ฝ่าละอองธุลี
<span class="LineNumber"> 011 </span>พระบาทจงทรงมีพระบรมราชโองการสั่งนายแพทย์ชีวก     เพื่อได้รักษาเศรษฐี
<span class="LineNumber"> 012 </span>คหบดี.
<span class="LineNumber"> 013 </span>           ครั้งนั้นพระเจ้าพิมพิสารจอมเสนามาคธราช     ทรงมีพระราชดำรัสสั่ง
<span class="LineNumber"> 014 </span>ชีวกโกมารภัจจ์ว่า   พ่อชีวก  เจ้าจงไปรักษาเศรษฐีคหบดี.
<span class="LineNumber"> 015 </span>           ชีวกโกมารภัจจ์ทูลรับสนองพระบรมราชโองการว่า   อย่างนั้นขอเดชะ
<span class="LineNumber"> 016 </span>แล้วไปหาเศรษฐีคหบดี    สังเกตอาการที่ผิดแปลกของเศรษฐีคหบดีแล้ว    ได้
<span class="LineNumber"> 017 </span>ถามเศรษฐีคหบดีว่า   ท่านคหบดี    ถ้าฉันรักษาท่านหายโรค    จะพึงมีรางวัล
<span class="LineNumber"> 018 </span>อะไรแก่ฉันบ้าง.
<span class="LineNumber"> 019 </span>           ศ.  ท่านอาจารย์  ทรัพย์สมบัติทั้งปวงจงเป็นของท่าน  และตัวข้าพเจ้า
<span class="LineNumber"> 020 </span>ก็ยอมเป็นทาสของท่าน.
<span class="LineNumber"> 021 </span>           ชี.   ท่านคฤหบดี   ท่านอาจนอนข้างเดียวตลอด  ๗  เดือนได้ไหม ?
<span class="LineNumber"> 022 </span>           ศ.   ท่านอาจารย์   ข้าพเจ้าอาจนอนข้างเดียวตลอด ๗ เดือนได้. 
