<span class="LineNumber"> 001 </span>                             <H1>อุบาสิกาสุปปิยาถวายเนื้อขา</H1> 
<span class="LineNumber"> 002 </span>           [๕๘]   ครั้งนั้น    พระผู้มีพระภาคเจ้าประทับอยู่ในพระนครราชคฤห์
<span class="LineNumber"> 003 </span>ตามพระพุทธาภิรมย์  แล้วเสด็จพระพุทธดำเนินไปทางพระนครพาราณสี  เสด็จ
<span class="LineNumber"> 004 </span>พระพุทธดำเนินผ่านระยะทางโดยลำดับถึงพระนครพาราณสีแล้ว      ทราบว่า
<span class="LineNumber"> 005 </span>พระองค์ประทับอยู่    ณ   อิสิปตนะมฤคทายวันเขตพระนครพาราณสีนั้น  สมัยนั้น
<span class="LineNumber"> 006 </span>อุบาสกสุปปิยะและอุบาสิกาสุปปิยา  ๒ คน เป็นผู้เลื่อมใส  เป็นทายก  กัปปิยการก
<span class="LineNumber"> 007 </span>บำรุงพระสงฆ์อยู่ในพระนครพาราณสี    วันหนึ่ง    อุบาสิกาสุปปิยาไปสู่อาราม
<span class="LineNumber"> 008 </span>เที่ยวเยี่ยมวิหารและบริเวณทั่วทุกแห่ง    แล้วเรียนถามภิกษุทั้งหลายว่า    ภิกษุ
<span class="LineNumber"> 009 </span>รูปไรอาพาธ  ภิกษุรูปไรโปรดให้ดิฉันนำอะไรมาถวาย  เจ้าข้า.  
<span class="LineNumber"> 010 </span>           ครั้งนั้น    ภิกษุรูปหนึ่งดื่มยาถ่ายและได้บอกอุบาสิกาสุปปิยาว่า   ดูก่อน
<span class="LineNumber"> 011 </span>น้องหญิง  อาตมาดื่มยาถ่าย  อาตมาต้องการน้ำเนื้อต้ม.
<span class="LineNumber"> 012 </span>           อุบาสิกาสุปปิยารับคำว่า   ดิฉันจักนำมาถวายเป็นพิเศษ   เจ้าข้า    แล้ว
<span class="LineNumber"> 013 </span>ไปเรือนสั่งชายคนรับใช้ว่า   เจ้าจงไปหาซื้อเนื้อสัตว์ที่เขาขายมา.
<span class="LineNumber"> 014 </span>           ชายคนรับใช้รับคำอุบาสิกาสุปปิยาว่า   ขอรับกระผม  แล้วเที่ยวหาซื้อ
<span class="LineNumber"> 015 </span>ทั่วพระนครพาราณสีก็มิได้พบเนื้อสัตว์ที่เขาขาย  จึงได้กลับไปหาอุบาสิกาสุปปิยา
<span class="LineNumber"> 016 </span>แล้วเรียนว่า   เนื้อสัตว์ที่เขาขายไม่มี   ขอรับ    เพราะวันนี้ห้ามฆ่าสัตว์.
<span class="LineNumber"> 017 </span>           อุบาสิกาสุปปิยาจึงได้มีความปริวิตกว่า   ภิกษุอาพาธรูปนั้นแล    เมื่อ
<span class="LineNumber"> 018 </span>ไม่ได้ฉันน้ำเนื้อต้ม   อาพาธจักมากขึ้นหรือจักถึงมรณภาพ   การที่เรารับคำแล้ว
<span class="LineNumber"> 019 </span>ไม่จัดหาไปถวายนั้น    เป็นการไม่สมควรแก่เราเลย   ดังนี้    แล้วได้หยิบมีดหั่น
<span class="LineNumber"> 020 </span>เนื้อมาเชือดเนื้อขา   ส่งให้หญิงคนรับใช้สั่งว่า   แม่สาวใช้   ผิฉะนั้น   แม่จงต้ม
<span class="LineNumber"> 021 </span>เนื้อนี้แล้วนำไปถวายภิกษุรูปที่อาพาธอยู่ในวิหารหลังโน้น  อนึ่ง   ผู้ใดถามถึงฉัน
<span class="LineNumber"> 022 </span>จงบอกว่าป่วย   แล้วเอาผ้าห่มพันขา   เข้าห้องนอนบนเตียง.
