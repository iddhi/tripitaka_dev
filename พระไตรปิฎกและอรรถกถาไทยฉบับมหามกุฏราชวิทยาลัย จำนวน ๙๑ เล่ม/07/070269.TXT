<span class="LineNumber"> 001 </span>           <B>สงฆ์สมมติภิกษุมีชื่อนี้   ให้เป็นเจ้าหน้าที่เก็บจีวร   ชอบแก่ 
<span class="LineNumber"> 002 </span>สงฆ์   เหตุนั้นจึงนิ่ง  ข้าพเจ้าทรงความนี้ไว้ด้วยอย่างนี้.</B>

<span class="LineNumber"> 003 </span>                     <H1>พระพุทธอนุญาตเรือนคลัง</H1>
<span class="LineNumber"> 004 </span>           [๑๔๓]  ก็โดยสมัยนั้นแล  ภิกษุทั้งหลายผู้เป็นเจ้าหน้าที่เก็บจีวร   ได้
<span class="LineNumber"> 005 </span>เก็บจีวรไว้ในมณฑปบ้าง  ที่โคนไม้บ้าง   ที่ชายคาบ้าง   ที่กลางแจ้งบ้าง   จีวร
<span class="LineNumber"> 006 </span>ถูกหนูกัดบ้าง   ถูกปลวกกินบ้าง    ภิกษุทั้งหลายจึงกราบทูลเรื่องนั้นแด่พระผู้มี 
<span class="LineNumber"> 007 </span>พระภาคเจ้า  ๆ  ตรัสอนุญาตว่า     ดูก่อนภิกษุทั้งหลาย     เราอนุญาตให้สมมติ
<span class="LineNumber"> 008 </span>วิหาร  เพิง  เรือนชั้น  เรือนโล้น   หรือถ้า  ที่สงฆ์จำหมายให้เป็นเรือนคลัง.

<span class="LineNumber"> 009 </span>                                       <H1>วิธีสมมติ</H1>
<span class="LineNumber"> 010 </span>           ดูก่อนภิกษุทั้งหลาย  ก็แล  สงฆ์พึงสมมติอย่างนี้  คือ ภิกษุผู้ฉลาด  ผู้
<span class="LineNumber"> 011 </span>สามารถ   พึงประกาศให้สงฆ์ทราบด้วยญัตติทุติยกรรมวาจา   ว่าดังนี้:-

<span class="LineNumber"> 012 </span>                            <H1>กรรมวาจาสมมติ</H1>
<span class="LineNumber"> 013 </span>           <B>ท่านเจ้าข้า    ขอสงฆ์จงพึงข้าพเจ้า    ถ้าความพร้อมพรั่งของ
<span class="LineNumber"> 014 </span>สงฆ์ถึงที่แล้ว    สงฆ์พึงสมมติวิหารมีชื่อนี้ให้เป็นเรือนคลัง    นี้เป็น
<span class="LineNumber"> 015 </span>ญัตติ.
<span class="LineNumber"> 016 </span>           ท่านเจ้าข้า   ขอสงฆ์จงพึงข้าพเจ้า    สงฆ์สมมติวิหารมีชื่อนี้
<span class="LineNumber"> 017 </span>ให้เป็นเรือนคลัง    การสมมติวิหารมีชื่อนี้ให้เป็นเรือนคลัง   ชอบแก่
<span class="LineNumber"> 018 </span>ท่านผู้ใด    ท่านผู้นั้นพึงเป็นผู้นิ่ง  ไม่ชอบแก่ท่านผู้ใด  ท่านผู้นั้นพึง
<span class="LineNumber"> 019 </span>พูด.
<span class="LineNumber"> 020 </span>           สงฆ์สมมติวิหารมีชื่อนี้  ให้เป็นเรือนคลังแล้ว   ชอบแก่สงฆ์
<span class="LineNumber"> 021 </span>เหตุนั้นจึงนิ่ง  ข้าพเจ้าทรงความนี้ไว้ด้วยอย่างนี้.</B>
