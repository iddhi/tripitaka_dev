<span class="LineNumber"> 001 </span>           ครั้งนั้น     ท่านพระโสณะไปในที่สงัดหลีกเร้นอยู่    ได้มีความปริวิตก
<span class="LineNumber"> 002 </span>แห่งจิตเกิดขึ้นอย่างนี้ว่า   บรรดาพระสาวกของพระผู้มีพระภาคเจ้า     ที่ปรารภ
<span class="LineNumber"> 003 </span>ความเพียรอยู่  เราก็เป็นรูปหนึ่ง  แต่ไฉน  จิตของเราจึงยังไม่หลุดพ้นจากอาสวะ
<span class="LineNumber"> 004 </span>ทั้งหลาย   เพราะไม่ถือมั่นเล่า  สมบัติในตระกูลของเราก็ยังมีอยู่   เราอาจบริโภค
<span class="LineNumber"> 005 </span>สมบัติและบำเพ็ญกุศล  ถ้ากระไร   เราพึงสึกเป็นคฤหัสถ์แล้ว  บริโภคสมบัติและ
<span class="LineNumber"> 006 </span>บำเพ็ญกุศล    ครั้งนั้น   พระผู้มีพระภาคเจ้าทรงทราบความปริวิตกแห่งจิตของ
<span class="LineNumber"> 007 </span>ท่านด้วยพระทัยแล้ว   จึงทรงอันตรธานที่คิชฌกูฏบรรพต   มาปรากฏพระองค์
<span class="LineNumber"> 008 </span>ณ  ป่าสีตวัน   เปรียบเหมือนบุรุษมีกำลัง   เหยียดแขนที่คู้  หรือคู้แขนที่เหยีอด
<span class="LineNumber"> 009 </span>ฉะนั้น   คราวนั้น    พระองค์พร้อมด้วยภิกษุเป็นอันมาก    เสด็จเที่ยวจาริกตาม
<span class="LineNumber"> 010 </span>เสนาสนะ    ได้เสด็จเข้าไปทางสถานที่เดินจงกรมของท่านพระโสณะ    ได้ทอด
<span class="LineNumber"> 011 </span>พระเนตรเห็นสถานที่เดินจงกรมเปื้อนโลหิต  ครั้นแล้วจึงตรัสเรียกภิกษุทั้งหลาย
<span class="LineNumber"> 012 </span>มารับสั่งถามว่า    ดูก่อนภิกษุทั้งหลาย    สถานที่เดินจงกรมแห่งนี้ของใครหนอ
<span class="LineNumber"> 013 </span>เปื้อนโลหิต  เหมือนสถานที่ฆ่าโค.
<span class="LineNumber"> 014 </span>           ภิกษุทั้งหลายกราบทูลว่า    ท่านพระโสณะปรารภความเพียรเกินขนาด
<span class="LineNumber"> 015 </span>เดินจงกรมจนเท้าทั้ง  ๒  แตก     ถามที่เดินจงกรมแห่งนี้ของท่านจึงเปื้อนโลหิต
<span class="LineNumber"> 016 </span>ดุจสถานที่ฆ่าโค  ฉะนั้น    พระพุทธเจ้าข้า.
<span class="LineNumber"> 017 </span>           ลำดับนั้น      พระผู้มีพระภาคเจ้าได้เสด็จเข้าไปทางที่อยู่ของท่านพระ
<span class="LineNumber"> 018 </span>โสณะ   ครั้นแล้วประทับนั่งเหนือพุทธอาสน์ที่จัดไว้ถวาย   แม้ท่านพระโสณะก็
<span class="LineNumber"> 019 </span>ถวายบังคมพระผู้มีพระภาคเจ้า   แล้วนั่งเฝ้าอยู่.

<span class="LineNumber"> 020 </span>	            <H1>ตั้งความเพียรสม่ำเสมอเทียบเสียงพิณ</H1>
<span class="LineNumber"> 021 </span>           พระผู้มีพระภาคเจ้าได้ตรัสถามท่านพระโสณะผู้นั่งเฝ้าอยู่ว่า    ดูก่อน
<span class="LineNumber"> 022 </span>โสณะ   เธอไปในที่สงัดหลีกเร้นอยู่   ได้มีความปริวิตกแห่งจิตเกิดขึ้นอย่างนี้ว่า
