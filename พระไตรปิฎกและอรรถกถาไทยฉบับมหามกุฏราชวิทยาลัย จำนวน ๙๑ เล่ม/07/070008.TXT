<span class="LineNumber"> 001 </span>           ท่านพระโสณะทูลรับสนองพระพุทธพจน์ว่า   จะปฏิบัติตามพระพุทธ-
<span class="LineNumber"> 002 </span>โอวาทอย่างนั้น  พระพุทธเจ้าข้า  ครั้น พระผู้มีพระภาคเจ้าทรงสั่งสอนท่านพระ-
<span class="LineNumber"> 003 </span>โสณะด้วยพระโอวาทข้อนี้แล้ว ทรงอันตรธานที่ป่าสีตวันต่อหน้าท่านพระโสณะ.
<span class="LineNumber"> 004 </span>แล้วมาปรากฏพระองค์  ณ  คิชฌกูฏบรรพต  เปรียบเหมือนบุรุษมีกำลัง  เหยียด
<span class="LineNumber"> 005 </span>แขนที่คู้หรือคู้แขนที่เหยียด   ฉะนั้น. 

<span class="LineNumber"> 006 </span>                    	 <H1>พระโสณะสำเร็จพระอรหัตผล</H1>
<span class="LineNumber"> 007 </span>           ครั้นกาลต่อมา   ท่านพระโสณะได้ตั้งความเพียรแต่พอเหมาะ   ทราบ
<span class="LineNumber"> 008 </span>ข้อที่อินทรีย์ทั้งหลายเสมอกัน   และได้ถือนิมิตในความสม่ำเสมอ   ครั้นแล้วได้
<span class="LineNumber"> 009 </span>หลีกออกอยู่แต่ผู้เดียว   ไม่ประมาท    มีเพียร    มีตนส่งไป   ไม่นานเท่าไรนัก
<span class="LineNumber"> 010 </span>ได้ทำให้แจ้งซึ่งคุณพิเศษอันยอดเยี่ยม  เป็นที่สุดพรหมจรรย์  ที่กุลบุตรทั้งหลาย
<span class="LineNumber"> 011 </span>ออกจากเรือนบวชเป็นบรรพชิตโดยชอบต้องประสงค์   ด้วยปัญญาอันยิ่งด้วยตน
<span class="LineNumber"> 012 </span>เอง  ในปัจจุบันนี้แหละ  เข้าถึงอยู่แล้ว  ได้รู้ชัดแล้วว่า  ชาติสิ้นแล้ว   พรหมจรรย์
<span class="LineNumber"> 013 </span>เราได้อยู่จบแล้ว    กิจที่ควรทำได้ทำเสร็จแล้ว   กิจอื่นอีกเพื่อความเป็นอย่างนี้มิ
<span class="LineNumber"> 014 </span>ได้มี   ก็แลบรรดาพระอรหันต์ทั้งหลาย    ท่านพระโสณะได้เป็นพระอรหันต์รูป
<span class="LineNumber"> 015 </span>หนึ่งแล้ว.

<span class="LineNumber"> 016 </span>                    	<H1>พรรณนาคุณของพระขีณาสพ</H1>
<span class="LineNumber"> 017 </span>           [๓]  ครั้งนั้น   ท่านพระโสณะบรรลุพระอรหัตแล้ว   ได้คิดว่า   ถ้า
<span class="LineNumber"> 018 </span>กระไรเราพึงพยากรณ์อรหัตผลในสำนักพระผู้มีพระภาคเจ้า     แล้วจึงเข้าไปเฝ้า
<span class="LineNumber"> 019 </span>พระผู้มีพระภาคเจ้าถวายบังคมนั่งเฝ้าอยู่    ครั้นแล้วได้กราบทูลคำนี้แด่พระผู้มี-
<span class="LineNumber"> 020 </span>พระภาคเจ้า   ว่าดังนี้:-
