<span class="LineNumber"> 001 </span>           ครั้งนั้น   พระผู้มีพระภาคเจ้ารับสั่งให้ประชุมภิกษุสงฆ์   ในเพราะเหตุ 
<span class="LineNumber"> 002 </span>เป็นเค้ามูลนั้น    ในเพราะเหตุแรกเกิดนั้น     แล้วทรงสอบถามภิกษุทั้งหลายว่า
<span class="LineNumber"> 003 </span>ในวิหารหลังโน้น    มีภิกษุอาพาธหรือ ภิกษุทั้งหลาย ?
<span class="LineNumber"> 004 </span>           ภิ.  มี    พระพุทธเจ้าข้า.
<span class="LineNumber"> 005 </span>           พ.  ภิกษุรูปนั้นอาพาธเป็นโรคอะไร    ภิกษุทั้งหลาย ?
<span class="LineNumber"> 006 </span>           ภิ.  ท่านรูปนั้น    อาพาธเป็นโรคท้องร่วง  พระพุทธเจ้าข้า.
<span class="LineNumber"> 007 </span>           พ.  ภิกษุรูปนั้น    มีผู้พยาบาลไหมเล่า  ภิกษุทั้งหลาย ?
<span class="LineNumber"> 008 </span>           ภิ.  ไม่มี  พระพุทธเจ้าข้า.
<span class="LineNumber"> 009 </span>           พ.   เพราะเหตุไร   ภิกษุทั้งหลายจึงไม่พยาบาลเธอ ?  
<span class="LineNumber"> 010 </span>           ภิ.  เพราะท่านรูปนั้นมิได้ทำอุปการะแก่ภิกษุทั้งหลาย   ฉะนั้น   ภิกษุ 
<span class="LineNumber"> 011 </span>ทั้งหลายจึงไม่พยาบาลท่านรูปนั้น    พระพุทธเจ้าข้า.
<span class="LineNumber"> 012 </span>           พ.  ดูก่อนภิกษุทั้งหลาย   พวกเธอไม่มีมารดาไม่มีบิดา   ผู้ใดเล่าจะพึง
<span class="LineNumber"> 013 </span>พยาบาลพวกเธอ   ถ้าพวกเธอจักไม่พยาบาลกันเอง   ใครเล่าจักพยาบาล  ดูก่อน
<span class="LineNumber"> 014 </span>ภิกษุทั้งหลาย    ผู้ใดจะพึงอุปัฏฐากเรา    ผู้นั้นพึงพยาบาลภิกษุอาพาธ   ถ้ามี
<span class="LineNumber"> 015 </span>อุปัชฌายะๆ   พึงพยาบาลจนตลอดชีวิต    หรือจนกว่าจะหาย    ถ้ามีอาจารย์ ๆ
<span class="LineNumber"> 016 </span>พึงพยาบาลจนตลอดชีวิต  หรือจนกว่าจะหาย   ถ้ามีสัทธิวิหาริก ๆ  พึงพยาบาล
<span class="LineNumber"> 017 </span>จนตลอดชีวิต  หรือจนกว่าจะหาย  ถ้ามีอันเตวาสิก ๆ  พึงพยาบาลจนตลอดชีวิต
<span class="LineNumber"> 018 </span>หรือจนกว่าจะหาย  ถ้ามีภิกษุผู้ร่วมอุปัชฌายะ ภิกษุผู้ร่วมอุปัชฌายะพึงพยาบาล
<span class="LineNumber"> 019 </span>จนตลอดชีวิต  หรือจนกว่าจะหาย  ถ้ามีภิกษุผู้ร่วมอาจารย์  ภิกษุผู้ร่วมอาจารย์
<span class="LineNumber"> 020 </span>พึงพยาบาลจนตลอดชีวิต    หรือจนกว่าจะหาย    ถ้าไม่มีอุปัชฌายะ    อาจารย์
<span class="LineNumber"> 021 </span>สัทธิวิหาริก  อันเตวาสิก  ภิกษุผู้ร่วมอุปัชฌายะ  หรือภิกษุผู้ร่วมอาจารย์  สงฆ์
<span class="LineNumber"> 022 </span>ต้องพยาบาล   ถ้าไม่พยาบาลต้องอาบัติทุกกฏ.
