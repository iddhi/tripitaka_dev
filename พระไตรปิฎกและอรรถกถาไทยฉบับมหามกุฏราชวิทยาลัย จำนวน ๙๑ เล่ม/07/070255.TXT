<span class="LineNumber"> 001 </span>           ชีวกโกมารภัจจ์ทูลรับสนองพระราชโองการ      แล้วเดินทางไปเมือง  
<span class="LineNumber"> 002 </span>อุชเชนี  เข้าไปในพระราชสำนัก  แล้วเข้าเฝ้าพระเจ้าจัณฑปัชโชต  ได้ตรวจอาการ
<span class="LineNumber"> 003 </span>ที่ผิดแปลกของพระเจ้าจัณฑปัชโชต   แล้วได้กราบทูลคำนี้แด่ท้าวเธอว่า   ขอ
<span class="LineNumber"> 004 </span>เดชะ ฯ   ข้าพระพุทธเจ้าจักหุงเนยใส   พระองค์จักเสวยเนยใสนั้น.
<span class="LineNumber"> 005 </span>           พระเจ้าจัณฑปัชโชตรับสั่งห้ามว่า  อย่าเลย  นายชีวก  ท่านเว้นเนยใสเสีย
<span class="LineNumber"> 006 </span>อาจรักษาเราให้หายโรคได้ด้วยวิธีใด  ท่านจงทำวิธีนั้นเถิด    เนยใสเป็นของน่า
<span class="LineNumber"> 007 </span>เกลียด  น่าสะอิดสะเอียนสำหรับฉัน.
<span class="LineNumber"> 008 </span>           ขณะนั้น    ชีวกโกมารภัจจ์ได้มีความปริวิตกว่า  พระเจ้าอยู่หัวพระองค์
<span class="LineNumber"> 009 </span>นี้แลทรงประชวรเช่นนี้    เราเว้นเนยใสเสีย  ไม่อาจรักษาพระองค์ให้หายโรคได้
<span class="LineNumber"> 010 </span>เอาละเราควรหุงเนยใสให้มีสี   กลิ่น   รส    เหมือนน้ำฝาด    ดังนี้     แล้วได้หุง
<span class="LineNumber"> 011 </span>เนยใสด้วยเภสัชนานาชนิด  ให้มีสี  กลิ่น   รส   เหมือนน้ำฝาด   ครั้นแล้วฉุก
<span class="LineNumber"> 012 </span>คิดได้ว่า    เนยใสที่พระเจ้าอยู่หัวพระองค์นี้เสวยแล้ว    เมื่อย่อย    จักทำให้เรอ
<span class="LineNumber"> 013 </span>พระเจ้าอยู่หัวพระองค์นี้ทรงเกรี้ยวกราด   จะพึงรับสั่งให้พิฆาตเราเสียก็ได้  ถ้า
<span class="LineNumber"> 014 </span>กระไรเราพึงทูลลาไว้ก่อน   วันต่อมาจึงไปในพระราชสำนัก    เข้าเฝ้าพระเจ้า
<span class="LineNumber"> 015 </span>จัณฑปัชโชต  แล้วได้กราบทูลคำนี้แด่ท้าวเธอว่า  ขอเดชะฯ พวกข้าพระพุทธเจ้า
<span class="LineNumber"> 016 </span>ชื่อว่าเป็นนายแพทย์   จักถอนรากไม้มาผสมยาชั่วเวลาครู่หนึ่งเช่นที่ประสงค์นั้น
<span class="LineNumber"> 017 </span>ขอประทานพระราชวโรกาส    ขอฝ่าละอองธุลีพระบาท    จงทรงมีพระราชโอง
<span class="LineNumber"> 018 </span>การตรัสสั่งเจ้าพนักงานในโรงราชพาหนะและที่ประตูทั้งหลายว่า   หมอชีวก
<span class="LineNumber"> 019 </span>ต้องการไปด้วยพาหนะใด     จงไปด้วยพาหนะนั้น      ปรารถนาไปทางประตู
<span class="LineNumber"> 020 </span>ใด   จงไปทางประตูนั้น      ต้องการไปเวลาใดจงไปเวลานั้น   ปรารถนาจะเข้ามา
<span class="LineNumber"> 021 </span>เวลาใด  จงเข้ามาเวลานั้น   พระเจ้าจัณฑปัชโชตจึงได้มีพระราชดำรัสสั่งเจ้าพนัก
<span class="LineNumber"> 022 </span>งานในโรงราชพาหนะและที่ประตูทั้งหลาย     ตามที่หมอชีวกกราบทูลขอพระ
<span class="LineNumber"> 023 </span>ราชานุญาตไว้ทุกประการ.
