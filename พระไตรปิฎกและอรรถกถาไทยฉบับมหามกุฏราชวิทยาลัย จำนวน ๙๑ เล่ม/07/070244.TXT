<span class="LineNumber"> 001 </span>           ชีวกโกมารภัจจ์จึงมีความคิดเห็นว่า    ราชสกุลเหล่านั้นแล    คนที่ไม่มี 
<span class="LineNumber"> 002 </span>ศิลปะจะเข้าฟังพระบารมี   ทำไม่ได้ง่าย   ถ้ากระไร   เราควรเรียนวิชาแพทย์ไว้.

<span class="LineNumber"> 003 </span>                                  <H1>เรียนศิลปะทางแพทย์</H1> 
<span class="LineNumber"> 004 </span>           [๑๒๙]  ก็โดยสมัยนั้นแล     นายแพทย์ทิศาปาโมกข์ตั้งสำนักอยู่  ณ
<span class="LineNumber"> 005 </span>เมืองตักกสิลา    ชีวกโกมารภัจจ์     จึงไม่ทูลลาเจ้าชายอภัย     ลอบเดินทางไป
<span class="LineNumber"> 006 </span>เมืองตักกสิลาเดินรอนแรมไปโดยลำดับถึงเมืองตักกสิลา   แล้วเข้าไปหานายแพทย์
<span class="LineNumber"> 007 </span>ผู้นั้น   ครั้นแล้วได้กราบเรียนคำนี้แก่นายแพทย์ว่า  ท่านอาจารย์   กระผมประ-
<span class="LineNumber"> 008 </span>สงค์จะศึกษาศิลปะ.
<span class="LineNumber"> 009 </span>           นายแพทย์สั่งว่า   พ่อชีวก   ถ้าเช่นนั้น  จงศึกษาเถิด.
<span class="LineNumber"> 010 </span>           ครั้งนั้น  ชีวกโกมารภัจจ์   เรียนวิชาได้มาก  เรียนได้เร็ว   เข้าใจดีด้วย
<span class="LineNumber"> 011 </span>และวิชาที่เรียนได้แล้วก็ไม่ลืม  ครั้นล่วงมาได้  ๗  ปี   ชีวกโกมารภัจจ์คิดว่า ตัว
<span class="LineNumber"> 012 </span>เราเรียนวิชาได้มาก   เรียนได้เร็ว  เข้าใจดีด้วย   ทั้งวิชาที่เรียนได้ก็ไม่ลืม   แล ะ
<span class="LineNumber"> 013 </span>เราเรียนมาได้ ๗ ปี   แล้วยังไม่สำเร็จศิลปะนี้   เมื่อไรจักสำเร็จเสียที   จึงเข้าไป
<span class="LineNumber"> 014 </span>หานายแพทย์ผู้นั้นแล้วได้เรียนถามว่า   ท่านอาจารย์    กระผมเรียนวิชาได้มาก
<span class="LineNumber"> 015 </span>เรียนได้เร็ว  เข้าใจดีด้วย  ทั้งวิชาที่เรียนได้แล้วก็ไม่ลืม   และกระผมได้เรียนมา
<span class="LineNumber"> 016 </span>เป็นเวลา ๗  ปีก็ยังไม่สำเร็จ   เมื่อไรจักสำเร็จสักทีเล่า   ขอรับ.
<span class="LineNumber"> 017 </span>           นายแพทย์ตอบว่า  พ่อชีวก ถ้าเช่นนั้น  เธอจงถือเสียมเที่ยวไปรอบเมือง
<span class="LineNumber"> 018 </span>ตักกสิลา   ระยะทาง  ๑  โยชน์   ตรวจดูสิ่งใดไม่ใช่ตัวยา   จงขุดสิ่งนั้นมา.
<span class="LineNumber"> 019 </span>           ชีวกโกมารภัจจ์รับคำนายแพทย์ว่า   เป็นเช่นนั้นท่านอาจารย์    ดังนั้น
<span class="LineNumber"> 020 </span>แล้วถือเสียมเดินไปรอบเมืองตักกสิลาระยะทาง ๑  โยชน์     มิได้เห็นสิ่งใดที่ไม่
<span class="LineNumber"> 021 </span>เป็นตัวยาสักอย่างหนึ่ง   จึงเดินทางกลับเข้าไปหานายแพทย์   และได้กราบเรียน
<span class="LineNumber"> 022 </span>คำนี้ต่อนายแพทย์ว่า   ท่านอาจารย์กระผมเดินไปรอบเมืองตักกสิลาระยะทาง  ๑
<span class="LineNumber"> 023 </span>โยชน์แล้ว   มิได้เห็นสิ่งที่ไม่เป็นยาสักอย่างหนึ่ง.
