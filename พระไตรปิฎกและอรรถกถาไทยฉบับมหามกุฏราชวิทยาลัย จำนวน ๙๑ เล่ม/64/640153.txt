<span class="LineNumber"> 001 </span>ก็กราบลงแทบพระบาทแล้วร้องไห้  พระจันทกุมารนั้นถามเขาว่า  เรื่องอะไรกัน
<span class="LineNumber"> 002 </span>บุรุษผู้เจริญ.   เขาทูลว่า  กัณฑหาลนี้ปล้นเขาในการตัดสินความ  ถึงข้าพระองค์
<span class="LineNumber"> 003 </span>เมื่อเขารับสินบนแล้ว      เขาก็ทำให้ถึงความพ่ายแพ้ในอรรถคดีพระเจ้าข้า.   
<span class="LineNumber"> 004 </span>พระจันทกุมารตรัสปลอบว่า      อย่ากลัวไปเลย       ดังนี้แล้วก็ทรงพาบุรุษนั้น
<span class="LineNumber"> 005 </span>ไปสู่โรงเป็นที่วินิจฉัยอรรถคดี   กระทำผู้เป็นเจ้าของนั่นแลให้เป็นเจ้าของ   ผู้มิ
<span class="LineNumber"> 006 </span>ใช่เจ้าของให้เป็นผู้มิใช่เจ้าของ.   มหาชนพากันแซ่ซ้องสาธุการด้วยเสียงอันดัง.
<span class="LineNumber"> 007 </span>พระราชา  ได้ทรงสดับเสียงนั้นจึงตรัสถามว่า   นั่นเสียงอะไร ?  มีผู้ทูลว่า  ข้าแต่
<span class="LineNumber"> 008 </span>สมมติเทพ ได้ยินว่า มีอรรถคดีอันพระจันทกุมารทรงตัดสินแล้วโดยชอบธรรม
<span class="LineNumber"> 009 </span>เสียงนั้นคือเสียงสาธุการของมหาชน.   เพราะฟังเสียงนั้นพระราชาจึงเกิดปีติ.
<span class="LineNumber"> 010 </span>            	พระจันทกุมารเสด็จมาถวายบังคมพระราชบิดาแล้ว      ก็ประทับนั่ง  ณ
<span class="LineNumber"> 011 </span>ที่ควรส่วนข้างหนึ่ง.   ลำดับนั้น     พระราชาจึงตรัสกะท่านว่า   แน่ะ   พ่อได้ยินว่า
<span class="LineNumber"> 012 </span>เจ้าได้ตัดสินความเรื่องหนึ่งหรือ  ?   พระจันทกุมารทูลว่า  ข้าแต่สมมติเทพ  ข้า-
<span class="LineNumber"> 013 </span>พระบาทได้ตัดสินเรื่องหนึ่ง  พระเจ้าข้า.  พระราชาตรัสว่า   ถ้ากระนั้น    ตั้งแต่
<span class="LineNumber"> 014 </span>บัดนี้เป็นต้นไปเจ้าคนเดียวจงยังการตัดสินอรรถคดีให้ดำเนินไปเถิด.   แล้วทรง
<span class="LineNumber"> 015 </span>ประทานหน้าที่วินิจฉัยอรรถคดีแก่พระกุมาร.       ผลประโยชน์ของกัณฑหาล
<span class="LineNumber"> 016 </span>พราหมณ์    ย่อมขาดไป.     เขาก็ผูกอาขาดประพฤติเป็นผู้เพ่งโทษจะจับผิดใน
<span class="LineNumber"> 017 </span>พระจันทกุมารตั้งแต่นั้นมา.
<span class="LineNumber"> 018 </span>           	ส่วนพระราชานั้นเป็นผู้มีปัญญาอ่อน  วันหนึ่งเวลาใกล้รุ่ง   ได้ทรงสุบิน
<span class="LineNumber"> 019 </span>เห็นปานนี้ว่า   ได้ทอดพระเนตรเห็นดาวดึงส์พิภพ   มีซุ้มประตูอันประดับแล้ว
<span class="LineNumber"> 020 </span>มีกำแพงแล้วไปด้วยแก้ว   ๗   ประการ   มีวิถีอันแล้วไปด้วย   ทรายทอง  กว้าง
<span class="LineNumber"> 021 </span>ประมาณ  ๖๐   โยชน์    ประดับไปด้วยเวชยันตปราสาทสูงพันโยชน์    เป็นที่
<span class="LineNumber"> 022 </span>รื่นรมย์ไปด้วยสวนมีนันทวันเป็นต้น     ประกอบด้วยสระโบกขรณี  อันน่ายินดี
