<span class="LineNumber"> 001 </span>ทุกข์   เพราะความเศร้าโศกของบิดามารดาไปเสีย   แม้ต้องสละชีวิต   เพราะเหตุ
<span class="LineNumber"> 002 </span>นั้น    ลูกอย่าเก็บโทษของพ่อไว้ในใจ   จงทำตามคำของพ่อ   จงเปลื้องเพศฤาษี
<span class="LineNumber"> 003 </span>ออกแล้วถือเพศกษัตริย์เถิดนะลูก.   
<span class="LineNumber"> 004 </span>            พระโพธิสัตว์แม้ทรงใคร่จะครองราชสมบัติ    แต่เมื่อไม่ตรัสคำมีประ-
<span class="LineNumber"> 005 </span>มาณเท่านี้   ก็หาชื่อว่าเป็นผู้หนักไม่    เพราะเหตุนั้น   จึงตรัสกับพระราชบิดา.
<span class="LineNumber"> 006 </span>พระเจ้าสญชัยทรงอาราธนาพระมหาสัตว์  พระมหาสัตว์ทรงรับว่า   สาธุ.
<span class="LineNumber"> 007 </span>           ครั้งนั้น    เหล่าอำมาตย์หกหมื่นผู้สหชาติ    รู้ว่าพระมหาสัตว์ทรงรับ
<span class="LineNumber"> 008 </span>อาราธนาจึงกราบทูลว่า ข้าแต่พระมหาราชเจ้า  เวลานี้เป็นเวลาสนานพระวรกาย
<span class="LineNumber"> 009 </span>จงชำระล้างธุลีและสิ่งเปรอะเปื้อนเถิด.
<span class="LineNumber"> 010 </span>            ลำดับนั้นพระมหาสัตว์ตรัสว่า   ท่านทั้งหลายรอสักครู่หนึ่ง    เสด็จเข้า
<span class="LineNumber"> 011 </span>บรรณศาลา   ทรงเปลื้องเครื่องฤาษีเก็บไว้    ทรงพระภูษาสีดุจสังข์   เสด็จออก
<span class="LineNumber"> 012 </span>จากบรรณศาลา    ทรงรำพึงว่า    สถานที่นี้เป็นที่อันเราเจริญสมณธรรมสิ้น  ๙
<span class="LineNumber"> 013 </span>เดือนครึ่ง   และสถานที่นี้เป็นที่แผ่นดินไหว  เหตุเราผู้ถือเอายอดแห่งพระบารมี
<span class="LineNumber"> 014 </span>บริจาคปิยบุตรทารทาน    ทรงรำพึงฉะนี้แล้ว     ทำประทักษิณบรรณศาลา  ๓
<span class="LineNumber"> 015 </span>รอบ   ทรงกราบด้วยเบญจางคประดิษฐ์แล้วทรงสถิตอยู่.
<span class="LineNumber"> 016 </span>             ครั้งนั้นเจ้าพนักงานมีภูษามาลาเป็นต้น      ก็ทำกิจมีเจริญพระเกสาและ
<span class="LineNumber"> 017 </span>พระมัสสุเป็นต้นแห่งพระมหาสัตว์     ชนทั้งหลายได้อภิเษกพระมหาสัตว์ผู้
<span class="LineNumber"> 018 </span>ประดับด้วยราชาภรณ์ทั้งปวงผู้รุ่งเรืองดุจเทวราช  ในราชสมบัติ.
<span class="LineNumber"> 019 </span>             เพราะเหตุนั้น    พระผู้มีพระภาคเจ้าจึงตรัสว่า
<span class="LineNumber"> 020 </span>                   <B>แต่นั้น   พระเวสสันดรราชทรงชำระล้างธุลีและ
<span class="LineNumber"> 021 </span>             ของไม่สะอาดแล้ว  สละวัตรปฏิบัติทั้งปวง    ทรงเพศ
<span class="LineNumber"> 022 </span>             เป็นพระราชา.</B>
