<span class="LineNumber"> 001 </span>ให้นั่งในวอที่ปกปิดแล้วได้ประทานส่งไปในความคุ้มครองของอำมาตย์ของพระ-
<span class="LineNumber"> 002 </span>องค์.  พระยานาคทั้งหลายกระทำการต้อนรับพระธิดาแล้วได้กระทำมหาสักการะ
<span class="LineNumber"> 003 </span>อำมาตย์ทั้งหลายเข้าไปสู่พระนคร  ถวายพระธิดานั้นแก่ท้าวเธอ ได้ถือเอาทรัพย์ 
<span class="LineNumber"> 004 </span>เป็นอันมากแล้วกลับมา.  พระราชาให้พระธิดาขึ้นสู่ปราสาท ให้นอนบนที่นอน
<span class="LineNumber"> 005 </span>อันเป็นทิพย์ที่ประดับไว้.   ในขณะนั้นนั่นเอง  พวกนาคมาณพ  แปลงเพศเป็น  
<span class="LineNumber"> 006 </span>คนค่อมและคนเตี้ยเป็นต้น     แวดล้อมพระธิดาเหมือนพวกบริจาริกาของมนุษย์
<span class="LineNumber"> 007 </span>พระธิดาพอนอนบนที่นอนอันเป็นทิพย์  ถูกต้องสัมผัสอันเป็นทิพย์เท่านั้นก็ก้าว
<span class="LineNumber"> 008 </span>ลงสู่ความหลับ.    ท้าวธตรฐพาพระธิดา     พร้อมบริษัทนาคหายไปในที่นั้น 
<span class="LineNumber"> 009 </span>ได้ปรากฏในภพนาค.  พระราชธิดา  ทรงตื่นขึ้น  ทรงทอดพระเนตรที่บรรทม
<span class="LineNumber"> 010 </span>อันเป็นทิพย์ที่ตบแต่งไว้   และที่อื่นเช่นปราสาทอันสำเร็จด้วยทองคำและสำเร็จ
<span class="LineNumber"> 011 </span>ด้วยแก้วมณี  พระอุทยานและสระโบกขรณีและภพนาค   เหมือนเทพนครที่ตบ
<span class="LineNumber"> 012 </span>แต่งไว้ จึงตรัสถามหญิงบำเรอมีหญิงค่อมเป็นต้นว่า  นครนี้ช่างตบแต่งเหลือเกิน
<span class="LineNumber"> 013 </span>ไม่เหมือนนครของเรา นครนั่นเป็นของใคร.  หญิงบำเรอทูลว่า ข้าแต่พระเทวี
<span class="LineNumber"> 014 </span>นั่นเป็นของพระสวามีของพระนาง   พระเจ้าข้า   ผู้ที่มีบุญน้อยย่อมไม่ได้สมบัติ
<span class="LineNumber"> 015 </span>เห็นปานนี้   ท่านได้สมบัตินี้  เพราะท่านมีบุญมาก.  ฝ่ายท้าวธตรฐ   รับสั่งให้
<span class="LineNumber"> 016 </span>ตีกลองร้องประกาศไปในภพนาคประมาณ   ๕๐๐ โยชน์ว่า  ผู้ใด ๆ  แสดงเพศงู
<span class="LineNumber"> 017 </span>แด่พระนางสมุททชา   ผู้นั้น  ๆ จักต้องราชทัณฑ์.   เพราะเหตุนั้น   ขึ้นชื่อว่าผู้
<span class="LineNumber"> 018 </span>สามารถเพื่อจะแสดงเพศงูแก่พระนางแม้คนเดียวไม่ได้มีเลย.  เพราะความสำคัญ
<span class="LineNumber"> 019 </span>ว่าเป็นโลกมนุษย์ พระนางจึงชื่นชมยินดีกับท้าวธตรฐนั้น   ในที่นั้นนั่นเอง อยู่
<span class="LineNumber"> 020 </span>สังวาสด้วยความรักด้วยอาการอย่างนี้.
<span class="LineNumber"> 021 </span>		     				<I>จบนครกัณฑ์</I>
