<span class="LineNumber"> 001 </span>          บรรดาบทเหล่านั้น  บทว่า  <B>เย  สรํ  ปาตุํ</B>  ความว่า  สัตว์เหล่าใด
<span class="LineNumber"> 002 </span>มาสู่สระนี้เพื่อดื่มน้ำ.  บทว่า  <B>พฺยคฺฆสฺส  จ</B>  ความว่า  พระนางมัทรีทูลถาม
<span class="LineNumber"> 003 </span>ว่า    พระองค์ได้ทรงสดับเสียงของเสือโคร่งและสัตว์สี่เท้าอื่น ๆ  มีช้างเป็นต้น
<span class="LineNumber"> 004 </span>และฝูงนกที่ส่งเสียงร้องกึกก้องเป็นอันเดียวกันแล้วมิใช่หรือ   ก็เสียงนั้นได้มีใน
<span class="LineNumber"> 005 </span>เวลาที่พระมหาสัตว์พระราชทานพระโอรสและพระธิดา.  บทว่า  <B>อหุ  ปุพฺพ-
<span class="LineNumber"> 006 </span>นิมิตฺตํ</B>  ความว่า   ข้าแต่สมมติเทพ  บุรพนิมิตเพื่อเสวยทุกข์อันนี้ได้มีแก่   
<span class="LineNumber"> 007 </span>หม่อมฉันแล้ว.  บทว่า  <B>อุคฺคีวํ</B>    ได้แก่     กระเช้าที่คล้องอยู่บนบ่าพลัดตก.
<span class="LineNumber"> 008 </span>บทว่า  <B>ปุถุํ</B>  ความว่า   หม่อมฉันนมัสการแต่ละทิศทั่วสิบทิศ.     บทว่า   <B>มา
<span class="LineNumber"> 009 </span>เหว  โน</B>   ความว่า  หม่อนฉันนมัสการปรารถนาว่า  ขอพระราชบุตรเวสสันดร
<span class="LineNumber"> 010 </span>ของพวกเราจงอย่าถูกพาลมฤคมีราชสีห์เป็นต้นฆ่า    ขอลูกทั้งสองจงอย่าถูกหมี
<span class="LineNumber"> 011 </span>เป็นต้นแตะต้อง.    บทว่า  <B>เต  มํ  ปริยาวรุํ  มคฺคํ</B>  ความว่า  พระนางมัทรี
<span class="LineNumber"> 012 </span>กราบทูลว่า  ข้าแต่พระสวามี  หม่อมฉันคิดว่า   เราได้เห็นเหตุที่น่ากลัวเหล่านี้
<span class="LineNumber"> 013 </span>เป็นอันมาก  และเห็นสุบินร้ายวันนี้เราจักกลับมาให้ทันเวลาทีเดียว  เห็นต้นไม้
<span class="LineNumber"> 014 </span>ที่ผลิตผลเหมือนไม่มีผล   ต้นไม้ที่ไม่มีผล  ก็เหมือนผลิตผล   เก็บผลาผลได้
<span class="LineNumber"> 015 </span>โดยยาก   ไม่อาจมาถึงประตูป่า    ทั้งราชสีห์เป็นต้นเหล่านั้นเห็นหม่อมฉันแล้ว
<span class="LineNumber"> 016 </span>ได้ยืนเรียงกันกั้นทางเสีย  เพราะเหตุนั้นหม่อมฉันจึงมาจนเย็น  ขอพระองค์ได้
<span class="LineNumber"> 017 </span>โปรดยกโทษแก่หม่อมฉันเถิด  พระเจ้าค่ะ.
<span class="LineNumber"> 018 </span>          พระมหาสัตว์ตรัสพระวาจาเท่านี้กับพระนางมัทรีแล้ว    มิได้ตรัสอะไร ๆ
<span class="LineNumber"> 019 </span>อีกจนอรุณขึ้น  จำเดิมแต่นี้    พระนางมัทรีพิลาปรำพันมีประการต่าง ๆ ตรัสว่า
<span class="LineNumber"> 020 </span>                      <B>หม่อมฉันผู้เป็นชฏินีพรหมจารินี  บำรุงพระสวามี
<span class="LineNumber"> 021 </span>         	และลูกทั้งสองตลอดวันคืนดุจมาณพบำรุงอาจารย์ 
<span class="LineNumber"> 022 </span>        	หม่อมฉันนุ่งห่มหนึ่งเสือเหลืองนำมูลผลในป่ามา</B>
