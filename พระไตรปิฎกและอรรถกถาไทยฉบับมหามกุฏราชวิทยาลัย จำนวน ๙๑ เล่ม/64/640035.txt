<span class="LineNumber"> 001 </span>ราชาของข้า    ตรัสกะข้า  อย่างนี้ว่า  เราจะทำมิตรธรรมกับพระราชา  ชาวชมพู
<span class="LineNumber"> 002 </span>ทวีปทั้งสิ้น  บัดนี้   เราควรจะทำมิตรธรรมกับพระยานาคธตรฐ   เราจะให้นาง
<span class="LineNumber"> 003 </span>สาวสมุททชาผู้เป็นธิดาของเราแก่พระยานาคธตรฐ  จึงส่งข้า   มาด้วยพระดำรัส
<span class="LineNumber"> 004 </span>ว่า   ขอท่านอย่ากระทำการเนิ่นช้า   จงส่งบุรุษทั้งหลายไปกับข้า    และกำหนด  
<span class="LineNumber"> 005 </span>วันรับนางทาริกาเถิด.    พระยานาคนั้นยินดีให้กระทำสักการะแล้ว     ส่งนาค- 
<span class="LineNumber"> 006 </span>มาณพ ๔ นายไปกับเต่านั้นด้วยคำว่า   พวกท่านไปเถิด  จงฟังคำของพระราชา
<span class="LineNumber"> 007 </span>กำหนดวันแล้วจงมา.  นาคมาณพเหล่านั้น  รับคำแล้วจึงพาเต่าออกจากภพนาค.
<span class="LineNumber"> 008 </span>เต่าเห็นสระปทุมสระหนึ่งในระหว่างแม่น้ำยมุนากับกรุงพาราณสีมีความประสงค์
<span class="LineNumber"> 009 </span>จะหนีไปด้วยอุบายอย่างหนึ่งจึงกล่าวอย่างนี้ว่า     ดูก่อนนาคมาณพทั้งหลาย  ผู้
<span class="LineNumber"> 010 </span>เจริญ     พระราชาของเรา  และบุตรภรรยาของพระราชา  เห็นเราเที่ยวไปในน้ำ
<span class="LineNumber"> 011 </span>ไปสู่พระราชนิเวศน์อ้อนวอนว่า  ท่านจงให้ดอกปทุมแก่เราทั้งหลาย  จงให้ราก
<span class="LineNumber"> 012 </span>เง่าบัว   เราจักถือเอารากเง่าบัวเหล่านั้น    เพื่อประโยชน์แก้เขาเหล่านั้น   พวก
<span class="LineNumber"> 013 </span>ท่านจงปล่อยข้า    ในที่นี้     แม้เมื่อพวกท่านไม่เห็นข้า   จงล่วงหน้าไปยังสำนัก
<span class="LineNumber"> 014 </span>ของพระราชา    เราจักเห็นพวกท่านในที่นั้นนั่นแล.    นาคมาณพเหล่านั้นเชื่อ
<span class="LineNumber"> 015 </span>ถ้อยคำของเต่านั้นจึงได้ปล่อยเต่านั้นไป     เต่าได้แอบอยู่ในที่ส่วนข้างหนึ่งในที่
<span class="LineNumber"> 016 </span>นั้น.   ฝ่ายนาคมาณพไม่เห็นเต่า  จึงเข้าไปเฝ้าพระราชาด้วยเพศแห่งมาณพตาม
<span class="LineNumber"> 017 </span>สัญญาว่า  เราจักไปสำนักพระราชา.
<span class="LineNumber"> 018 </span>                           	จบกัจฉปกัณฑ์
