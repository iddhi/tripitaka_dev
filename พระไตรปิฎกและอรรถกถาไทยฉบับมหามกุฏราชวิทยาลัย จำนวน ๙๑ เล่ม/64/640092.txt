<span class="LineNumber"> 001 </span>           	ลำดับนั้นพราหมณ์เนสาทจึงคิดว่า  นาคนี้เห็นจะไม่ไว้ชีวิตเราแน่   แต่
<span class="LineNumber"> 002 </span>ถึงกระนั้นเราก็ควรจะพยายามกล่าวอะไรๆ   เพื่อให้พ้นให้จงได้   จึงกล่าวคาถาว่า
<span class="LineNumber"> 003 </span>               	        <B>พราหมณ์ผู้ทรงเวท  ๑    ผู้ประกอบในการขอ  ๑
<span class="LineNumber"> 004 </span>        	ผู้บูชาไฟ  ๑  ทั้ง  ๓ ประการนี้   เป็นพราหมณ์ที่ใคร ๆ  
<span class="LineNumber"> 005 </span>         	ไม่ควรจะฆ่า.</B> 
<span class="LineNumber"> 006 </span>          	บรรดาบทเหล่านั้น  บทว่า  <B>เอเตหิ</B>  ความว่า  พราหมณ์เป็นผู้อันใคร
<span class="LineNumber"> 007 </span>ไม่ควรฆ่า  คือฆ่าไม่ได้  ด้วยเหตุ  ๓  ประการนี้    มีพราหมณ์ผู้ทรงเวทเป็นต้น
<span class="LineNumber"> 008 </span>เพราะผู้ใดฆ่าพราหมณ์  ผู้นั้นย่อมเกิดในนรก.
<span class="LineNumber"> 009 </span>            	สุโภคะ  ได้ฟังดังนั้นแล้ว    ก็เกิดความลังเลใจ   จึงคิดว่า    เราจะพา
<span class="LineNumber"> 010 </span>พราหมณ์นี้ไปยังนาคพิภพ  สอบถามพี่น้องดูก็จักรู้ได้   ดังนี้จึงได้กล่าวคาถา ๒
<span class="LineNumber"> 011 </span>คาถาว่า
<span class="LineNumber"> 012 </span>                  	        <B>เมืองของท้าวธตรฐ    อยู่ภายใต้แม่น้ำยมุนา  จด
<span class="LineNumber"> 013 </span>         	หิมวันตบรรพตซึ่งตั้งอยู่ไม่ไกลแม่น้ำยมุนา  ล้วนแล้ว
<span class="LineNumber"> 014 </span>         	ไปด้วยทองคำงามรุ่งเรือง พี่น้องร่วมท้องของเรา  ล้วน
<span class="LineNumber"> 015 </span>     		เป็นคนมีชื่อลือชา  อยู่ในเมืองนั้น  ดูก่อนพราหมณ์
<span class="LineNumber"> 016 </span>         	พี่น้องของเราเหล่านั้นจักว่าอย่างไร    เราจักต้องเป็น
<span class="LineNumber"> 017 </span>         	อย่างนั้น.</B>
<span class="LineNumber"> 018 </span>          	บรรดาบทเหล่านั้น บทว่า  <B>ยํ  ปุรํ</B>  แปลว่า นครใด. บทว่า <B>โอคาฬฺหํ</B>
<span class="LineNumber"> 019 </span>ความว่า  อยู่ลึกลงไปใต้แม่น้ำยมุนา.    บทว่า   <B>คิริมาหจฺจ  ยามุนํ</B>   ความว่า
<span class="LineNumber"> 020 </span>ตั้งอยู่ไม่ไกลแต่แม่น้ำยมุนา   จดหิมวันตบรรพต.     บทว่า  <B>โชตเต</B>    แปลว่า
<span class="LineNumber"> 021 </span>รุ่งเรืองอยู่.   บทว่า  <B>ตตฺถ    เต</B>  ความว่า    พี่ชายของเราเหล่านั้น   อยู่ในนคร
<span class="LineNumber"> 022 </span>นั้น.   อธิบายว่าเมื่อเจ้าถูกนำไปในที่นั้น  พี่ชายเหล่านั้นว่าอย่างใด  เจ้าจักเป็น
