<span class="LineNumber"> 001 </span>เห็นก็ทรงจำได้  ทรงหมอบลงที่พระบาทแห่งพระมหาสัตว์  ทรงกราบแล้วทรง
<span class="LineNumber"> 002 </span>กันแสงเข้าสู่อาศรมบทกับด้วยพระมหาสัตว์    แล้วไปสู่บรรณศาลาของพระนาง
<span class="LineNumber"> 003 </span>ทรงนุ่งผ้าเปลือกไม้สีแดง  พาดหนังเสือบนพระอังสา  เกล้ามณฑลชฎา  ทรงถือ
<span class="LineNumber"> 004 </span>เพศเป็นดาบสินี   ภายหลังให้พระโอรสพระธิดาเป็นดาบสกุมารดาบสินีกุมารี
<span class="LineNumber"> 005 </span>กษัตริย์ทั้ง  ๔  พระองค์ประทับอยู่ที่เวิ้งแห่งคีรีวงกต     ครั้งนั้นพระนางมัทรีทูล
<span class="LineNumber"> 006 </span>ขอพรแต่พระเวสสันดรว่า       ข้าแต่สมมติเทพ     พระองค์ไม่ต้องเสด็จไปสู่ป่า
<span class="LineNumber"> 007 </span>เพื่อแสวงหาผลไม้  จงเสด็จอยู่ ณ  บรรณศาลากับพระราชโอรสและพระราชธิดา
<span class="LineNumber"> 008 </span>หม่อมฉันจะนำผลาผลมาถวาย.  
<span class="LineNumber"> 009 </span>            จำเดิมแต่นั้นมา  พระนางนำผลาผลมาแต่ป่าบำรุงปฏิบัติพระราชสวามี
<span class="LineNumber"> 010 </span>และพระราชโอรสพระราชธิดา   ฝ่ายพระเวสสันดรบรมโพธิสัตว์ก็ทรงขอพรกะ
<span class="LineNumber"> 011 </span>พระนางมัทรีว่า   แน่ะพระน้องมัทรีผู้เจริญ      จำเดิมแต่นี้เราทั้งสองชื่อว่าเป็น
<span class="LineNumber"> 012 </span>บรรพชิตแล้ว  ขึ้นชื่อว่าหญิงเป็นมลทินแก่พรหมจรรย์  ตั้งแต่นี้ไป เธออย่ามาสู่
<span class="LineNumber"> 013 </span>สำนักฉันในเวลาไม่สมควร  พระนางทรงรับว่าสาธุ  แม้เหล่าสัตว์ดิรัจฉานทั้งปวง
<span class="LineNumber"> 014 </span>ในที่ ๓ โยชน์โดยรอบ  ได้เฉพาะซึ่งเมตตาจิตต่อกันและกัน   ด้วยอานุภาพแห่ง
<span class="LineNumber"> 015 </span>เมตตาของพระมหาสัตว์    พระนางมัทรีเทวีเสด็จอุฏฐาการแต่เช้าตั้งน้ำดื่มน้ำใช้
<span class="LineNumber"> 016 </span>แล้วนำน้ำบ้วนพระโอฐ   น้ำสรงพระพักตร์มา   ถวายไม้ชำระพระทนต์   กวาด
<span class="LineNumber"> 017 </span>อาศรมบท     ให้พระโอรสพระธิดาทั้งสองอยู่ในสำนักพระชนก   แล้วทรงถือ
<span class="LineNumber"> 018 </span>กระเช้า   เสียมขอเสด็จเข้าไปสู่ป่า   หามูลผลาผลในป่าให้เต็มกระเช้า  เสด็จกลับ
<span class="LineNumber"> 019 </span>จากป่าในเวลาเย็น    เก็บงำผลาผลไว้ในบรรณศาลาแล้วสรงน้ำ   และให้พระ-
<span class="LineNumber"> 020 </span>โอรสพระธิดาสรง   ครั้งนั้นกษัตริย์ทั้ง ๔ องค์     ประทับนั่งเสวยผลาผลแทบ
<span class="LineNumber"> 021 </span>ทวารบรรณศาลา       แต่นั้นพระนางมัทรีพระชาลีและพระกัณหาชินาไปสู่
<span class="LineNumber"> 022 </span>บรรณศาลา  กษัตริย์ทั้ง ๔  ประทับอยู่   ณ  เวิ้งเขาวงกตสิ้น  ๗  เดือน   โดย
<span class="LineNumber"> 023 </span>ทำนองนี้แล   ด้วยประการฉะนี้.
<span class="LineNumber"> 024 </span>                             			<B>จบวนปเวสนกัณฑ์</B>
