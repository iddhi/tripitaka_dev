<span class="LineNumber"> 001 </span>           ครั้งนั้น      ภิกษุทั้งหลายพากันร้องขอพระเถระ    เพื่อเลือกท่านพระ-
<span class="LineNumber"> 002 </span>อานนท์เสียเองเลย   เหมือนอย่างที่พระอานนท์กล่าวไว้ว่า
<span class="LineNumber"> 003 </span>                    <B>ภิกษุทั้งหลาย  ได้กรายเรียนท่านพระมหากัสสป
<span class="LineNumber"> 004 </span>         อย่างนี้ว่า  ข้าแต่ท่านผู้เจริญ    ท่านพระอานนท์นี้  ถึง
<span class="LineNumber"> 005 </span>         แม้จะเป็นพระเสขะ     แต่ก็ไม่ควรจะลำเอียงเพราะรัก
<span class="LineNumber"> 006 </span>         เพราะเกลียด   เพราะหลง   เพราะกลัว    ก็ท่านพระ-
<span class="LineNumber"> 007 </span>         อานนท์นี้   ได้ร่ำเรียนธรรมและวินัยมาในสำนักพระ-
<span class="LineNumber"> 008 </span>         มีพระภาคเจ้าเป็นอันมา    ถ้าอย่างนั้น     ขอพระเถระ
<span class="LineNumber"> 009 </span>         โปรดเลือกท่านพระอานนท์ด้วยเถิดเจ้าข้า. ครั้งนั้นแล 
<span class="LineNumber"> 010 </span>         ท่านพระมหากัสสป   จึงได้เลือกท่านพระอานนท์ด้วย</B>          
<span class="LineNumber"> 011 </span>           ดังนี้.
<span class="LineNumber"> 012 </span>           พระเถระจึงได้มีจำนวนครบ ๕๐๐ รูป    รวมทั้งท่านพระอานนท์   ที่
<span class="LineNumber"> 013 </span>พระเถระเลือกโดยอนุมัติของภิกษุทั้งหลาย  ด้วยประการฉะนี้.
<span class="LineNumber"> 014 </span>           ลำดับนั้น  ภิกษุผู้เถระทั้งหลายปรึกษากันว่า   เราจะช่วยกันสังคายนา
<span class="LineNumber"> 015 </span>ธรรมและวินัย ที่ไหนเล่าหนอ. ได้ตกลงกันว่า กรุงราชคฤห์ มีโคจรที่หาอาหาร
<span class="LineNumber"> 016 </span>มาก  มีเสนาสนะมาก   ถ้ากระไร  เราจะอยู่จำพรรษา  ช่วยกันทำสังคายนา  ณ
<span class="LineNumber"> 017 </span>กรุงราชคฤห์    ภิกษุเหล่าอื่น   [ที่ไม่ได้รับคัดเลือก]    ไม่พึงเข้าจำพรรษา
<span class="LineNumber"> 018 </span>กรุงราชคฤห์.  ก็เหตุไร  ภิกษุผู้เถระเหล่านั้น  จึงได้ตกลงกันดังนั้น.  เพราะท่าน
<span class="LineNumber"> 019 </span>ดำริว่า  การทำสังคายนานี้    เป็นถาวรกรรมของเรา   บุคคลผู้เป็นวิสภาคไม่ถูก
<span class="LineNumber"> 020 </span>กัน     จะพึงเข้ามาท่ามกลางสงฆ์   แล้วรื้อถาวรกรรมนั้นเสีย.  ครั้งนั้น     ท่าน
<span class="LineNumber"> 021 </span>พระมหากัสสปจึงประกาศด้วยญัตติทุติยกรรม.   คำประกาศนั้น     พึงทราบตาม  
<span class="LineNumber"> 022 </span>นัยที่ท่านกล่าวไว้แล้วในสังคีติขันธกะนั้นแล.
