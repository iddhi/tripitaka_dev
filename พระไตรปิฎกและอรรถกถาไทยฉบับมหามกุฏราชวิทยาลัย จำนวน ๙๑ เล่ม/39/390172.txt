<span class="LineNumber"> 001 </span>นี้    คาถามีชื่อว่า  <B>ปุจฉุตคาถา</B>    เพราะเป็นคาถาที่พระผู้มีพระภาคเจ้าถูก
<span class="LineNumber"> 002 </span>เทพบุตรทูลถามแล้วจึงตรัสตอบ.    ก็คาถานี้  บอกคนที่ไม่ควรคบ   ในคนที่
<span class="LineNumber"> 003 </span>ควรคบและไม่ควรคบ    แล้วจึงบอกคนที่ควรคบ   เปรียบเหมือนบุรุษผู้ฉลาด
<span class="LineNumber"> 004 </span>รู้จักทาง  รู้จักทั้งที่มิใช่ทาง   ถูกถามถึงทาง   จึงบอกทางที่ควรละเว้นเสียก่อน
<span class="LineNumber"> 005 </span>แล้ว      ภายหลังจึงบอกทางที่ควรยึดถือไว้ว่า     ในที่ตรงโน้นมีทางสองแพร่ง.
<span class="LineNumber"> 006 </span>ในทางสองแพร่งนั้น     พวกท่านจงละเว้นทางซ้ายเสียแล้ว     ยึดถือเอาทางขวา
<span class="LineNumber"> 007 </span>ฉะนั้น.  ก็พระผู้มีพระภาคเจ้า   เป็นเสมือนบุรุษผู้ฉลาดในทางอย่างที่ตรัสไว้ว่า
<span class="LineNumber"> 008 </span>                        <B>ดูก่อนติสสะ   คำว่าบุรุษผู้ฉลาดในทางนี้เป็นชื่อ
<span class="LineNumber"> 009 </span>            ของตถาคตอรหันตสัมมาสัมพุทธเจ้า.  จริงอยู่ตถาคต
<span class="LineNumber"> 010 </span>            อรหันตสัมมาสัมพุทธเจ้านั้น   ฉลาดรู้โลกนี้  ฉลาดรู้
<span class="LineNumber"> 011 </span>            โลกอื่น ฉลาดรู้ถิ่นมัจจุ ฉลาดรู้ทั้งมิใช่ถิ่นมัจจุ ฉลาด
<span class="LineNumber"> 012 </span>            รู้บ่วงมาร  ฉลาดรู้ทั้งมิใช่บ่วงมาร.</B>
<span class="LineNumber"> 013 </span>              เพราะฉะนั้น  พระผู้มีพระภาคเจ้าเมื่อตรัสบอกถึงบุคคลที่ไม่ควรคบ
<span class="LineNumber"> 014 </span>ก่อน   จึงตรัสว่า   การไม่คบพาล   การคบบัณฑิต   ความจริงคนพาลทั้งหลาย
<span class="LineNumber"> 015 </span>ไม่ควรคบ  ไม่ควรเข้าใกล้เหมือนทางที่ควรละเว้น     แต่นั้น   ก็ควรคบ   ควร
<span class="LineNumber"> 016 </span>เข้าใกล้แต่บัณฑิตเหมือนทางที่ควรยึดถือไว้.  ผู้ทักท้วงกล่าวว่า  ก็เพราะเหตุไร
<span class="LineNumber"> 017 </span>พระผู้มีพระภาคเจ้าเมื่อตรัสมงคล จึงตรัสการไม่คบพาลและการคบบัณฑิตก่อน
<span class="LineNumber"> 018 </span>ขอชี้แจงดังนี้     เพราะเหตุที่พวกเทวดาและมนุษย์ยึดความเห็นว่ามงคลในสิ่งที่
<span class="LineNumber"> 019 </span>เห็นแล้วเป็นต้นนี้  ด้วยการคบพาล  ทั้งการคบพาลนั้น ก็ไม่เป็นมงคล  ฉะนั้น
<span class="LineNumber"> 020 </span>พระผู้มีพระภาคเจ้าเมื่อทรงติเตียนการสมคบกับคนที่มิใช่กัลยาณมิตร    ซึ่งหัก
<span class="LineNumber"> 021 </span>รานประโยชน์ทั้งโลกนี้และโลกหน้าและทรงสรรเสริญการสมาคมกับกัลยาณมิตร
<span class="LineNumber"> 022 </span>ซึ่งให้สำเร็จประโยชน์ในโลกทั้งสอง   จึงตรัสการไม่คบพาลและการคบบัณฑิต
<span class="LineNumber"> 023 </span>ก่อน  แก่เทวดาและมนุษย์เหล่านั้น.
