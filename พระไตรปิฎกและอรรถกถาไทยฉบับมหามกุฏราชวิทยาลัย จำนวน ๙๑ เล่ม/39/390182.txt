<span class="LineNumber"> 001 </span>           อีกนัยหนึ่ง    ประเทศเป็นที่ตรัสรู้พระโพธิญาณ    [ที่ตรัสรู้เป็นพระ-  
<span class="LineNumber"> 002 </span>พุทธเจ้า เรียกโพธิมัณฑสถาน] ประเทศที่ทรงประกาศพระธรรมจักร. ประเทศ
<span class="LineNumber"> 003 </span>คือโคนต้นมะม่วงของนายตัณฑะที่ทรงแสดงยมกปาฏิหาริย์ ทำลายความเมาของ
<span class="LineNumber"> 004 </span>พวกเดียรถีย์ทั้งปวง   ท่ามกลางบริษัทประมาณ ๑๒ โยชน์  ประเทศที่เสด็จลง
<span class="LineNumber"> 005 </span>จากเทวโลก   ก็หรือประเทศอื่นใดอันเป็นที่ประทับอยู่ของพระพุทธเจ้า   มีกรุง-
<span class="LineNumber"> 006 </span> สาวัตถี   กรุงราชคฤห์เป็นต้น    ประเทศนั้น    ชื่อว่า  <B>ปฏิรูปเทส</B>   การอยู่อาศัย
<span class="LineNumber"> 007 </span>ในปฏิรูปเทสนั้น     ตรัสว่าเป็นมงคล   เพราะเป็นปัจจัยแก่การได้<B>อนุตตริยะ ๖</B>
<span class="LineNumber"> 008 </span>ของสัตว์ทั้งหลาย.
<span class="LineNumber"> 009 </span>           อีกนัยหนึ่ง  ทิศบูรพา  ตั้งแต่กชังคลนิคมลงมาถึงมหาสาลา  รอบนอก
<span class="LineNumber"> 010 </span>เป็นปัจจันติมชนบท   รอบใน   เป็นมัชฌิมชนบท.  ทิศอาคเนย์   ตั้งแต่แม่น้ำ
<span class="LineNumber"> 011 </span>สัลลวตีลงมา  รอบนอก   เป็นปัจจันติมชนบท   รอบใน  เป็นมัชฌิมชนบท.
<span class="LineNumber"> 012 </span>ทิศทักษิณ     ตั้งแต่เสตกัณณิกนิคมลงมา    รอบนอก    เป็นปัจจันติมชนบท
<span class="LineNumber"> 013 </span>รอบใน เป็นมัชฌิมชนบท.  ทิศตะวัน  ก็ตั้งแต่ถูณะตำบลบ้านพราหมณ์ลงมา
<span class="LineNumber"> 014 </span>รอบนอก  เป็นปัจจันติมชนบท  รอบใน  เป็นมัชฌิมชนบท.  ทิศอุดร   ตั้งแต่
<span class="LineNumber"> 015 </span>ภูเขาอุสีรธชะลงมา   รอบนอก   เป็นปัจจันติมชนบท   รอบใน   เป็นมัชฌิม-
<span class="LineNumber"> 016 </span>ชนบท.  นี้เป็นมัชฌิมประเทศ  ยาว  ๓๐๐ โยชน์ กว้าง  ๒๕๐ โยชน์ โดยรอบ
<span class="LineNumber"> 017 </span>๙๐๐ โยชน์.  มัชฌิมประเทศนี้  ชื่อว่าปฏิรูปเทส.
<span class="LineNumber"> 018 </span>           พระเจ้าจักรพรรดิทั้งหลาย    ผู้ครองอิสริยาธิปัตย์แห่งทวีปใหญ่ทั้ง  ๔
<span class="LineNumber"> 019 </span>ทวีป ทวีปน้อย  ๒,๐๐๐ ทวีป ย่อมเกิดในปฏิรูปเทสนั้น  พระมหาสาวกทั้งหลาย
<span class="LineNumber"> 020 </span>มีพระสารีบุตร     และพระโมคคัลลานะเป็นต้น     บำเพ็ญบารมีมาหนึ่งอสงไขย
<span class="LineNumber"> 021 </span>กับแสนกัป    ก็เกิดในปฏิรูปเทสนั้น      พระปัจเจกพุทธเจ้าทั้งหลาย    บำเพ็ญ
<span class="LineNumber"> 022 </span>บารมีมาสองอสงไขยกับแสนกัป    ก็เกิดในปฏิรูปเทสนั้น    พระสัมมาสัมพุทธเจ้า
