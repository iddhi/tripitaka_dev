<span class="LineNumber"> 001 </span>ท่านซูบผอม  ผิวเผือด  เป็นโรคผอมเหลือง   ในที่นี้พวกเธอไม่มีสัปปายะหรือ.  
<span class="LineNumber"> 002 </span>ลำดับนั้น   ภิกษุรูปหนึ่งกล่าวว่า   ท่านขอรับ   ตอนกลางคืนกระผมเห็นและได้
<span class="LineNumber"> 003 </span>ยินอารมณ์ที่น่ากลัวอย่างนี้ ๆ สูดแต่กลิ่นเช่นนี้  ด้วยเหตุนั้น   จิตของกระผมจึง
<span class="LineNumber"> 004 </span>ไม่ตั้งมั่นเป็นสมาธิ.    ภิกษุเหล่านั้นทุกรูปจึงพากันบอกเรื่องนั้น     โดยอุบายนี้ 
<span class="LineNumber"> 005 </span>เหมือนกัน.  พระสังฆเถระกล่าวว่า  ผู้มีอายุ  พระผู้มีพระภาคเจ้าทรงบัญญัติการ
<span class="LineNumber"> 006 </span>เข้าจำพรรษาไว้  ๒ อย่าง  ก็เสนาสนะนี้ไม่เป็นสัปปายะแก่พวกเรา มาเถิดผู้มีอายุ
<span class="LineNumber"> 007 </span>พวกเราจะพากันไปเฝ้าพระผู้มีพระภาคเจ้า ทูลถามถึงเสนาสนะที่เป็นสัปปายะอื่น ๆ
<span class="LineNumber"> 008 </span>ภิกษุเหล่านั้น รับคำพระเถระว่าดีละขอรับ   ทุกรูปก็เก็บงำเสนาสนะ   ถือบาตร
<span class="LineNumber"> 009 </span>จีวรไม่บอกกล่าวใคร ๆ ในตระกูลทั้งหลาย   พากันจาริกไปทางกรุงสาวัตถี   ก็
<span class="LineNumber"> 010 </span>ถึงกรุงสาวัตถีตามลำดับแล้ว   ก็พากันเข้าเฝ้าพระผู้มีพระภาคเจ้า.
<span class="LineNumber"> 011 </span>           พระผู้มีพระภาคเจ้า     ทรงเห็นภิกษุเหล่านั้นจึงตรัสว่า     ดูก่อนภิกษุ
<span class="LineNumber"> 012 </span>ทั้งหลาย    เราบัญญัติสิกขาบทไว้ว่า     ภิกษุไม่พึงเที่ยวจาริกไปภายในพรรษา
<span class="LineNumber"> 013 </span>เหตุไร  พวกเธอจึงยังจาริกกันอยู่เล่า.   ภิกษุเหล่านั้น     จึงกราบทูลเรื่องทั้งหมด
<span class="LineNumber"> 014 </span>แด่พระผู้มีพระภาคเจ้า.   พระผู้มีพระภาคเจ้าทรงนึก   ก็ไม่ทรงเห็นเสนาสนะที่
<span class="LineNumber"> 015 </span>เป็นสัปปายะอื่นสำหรับภิกษุเหล่านั้น    ทั่วชมพูทวีป  โดยที่สุด  แม้แต่เพียงตั่งมี
<span class="LineNumber"> 016 </span>๔  เท้า  ดังนั้น   จึงตรัสบอกภิกษุเหล่านั้นว่า  ดูก่อนภิกษุทั้งหลาย  เสนาสนะที่
<span class="LineNumber"> 017 </span>เป็นสัปปายะอื่นสำหรับพวกเธอไม่มีดอก  พวกเธออยู่ในที่นั้นนั่นแหละจักบรรลุ
<span class="LineNumber"> 018 </span>ธรรมเป็นที่สิ้นอาสวะ   ไปเถิดภิกษุทั้งหลาย   พวกเธอเข้าไปอาศัยเสนาสนะนั้น
<span class="LineNumber"> 019 </span>นั่นแหละอยู่กันเถิด  แต่ถ้าว่าพวกเธอปรารถนาความไม่มีภัยจากเทวดาทั้งหลาย
<span class="LineNumber"> 020 </span>ก็จงพากัน เรียนพระปริตรนี้ .  ด้วยว่าพระปริตรนี้จักเป็นเครื่องป้องกัน    และจัก
<span class="LineNumber"> 021 </span>เป็นกรรมฐานสำหรับพวกเธอ  ดังนี้  แล้วจึงตรัสพระสูตรนี้.
