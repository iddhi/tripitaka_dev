<span class="LineNumber"> 001 </span>อย่างนี้.  บทว่า <B>อุฬารเวทา</B>  คือ มีความยินดีมาก.   บทว่า <B>โส โข ปนสฺส
<span class="LineNumber"> 002 </span>อายสฺมา</B>   ก็ท่านนั้นเป็นผู้อันภิกษุนั้น  คือ  ท่านนั้นปรินิพพานแล้ว   เป็นผู้
<span class="LineNumber"> 003 </span>อันท่านผู้ตั้งอยู่นี้ได้เห็นแล้ว   หรือได้ฟังแล้ว.  ในบทมีอาทิว่า  <B>เอวํสีโล</B>  พึง
<span class="LineNumber"> 004 </span>ทราบศีลเป็นต้นเจือด้วยโลกิยะและโลกุตตระ.  ธรรมเป็นฝ่ายสมาธิท่านประสงค์
<span class="LineNumber"> 005 </span>เอาว่า  <B>ธรรม</B>  ในบทนี้ว่า  <B>เอวํธมฺโม.</B>  บทว่า   <B>ผาสุวิหาโร   โหติ</B>  เป็นผู้มี
<span class="LineNumber"> 006 </span>ธรรมเป็นเครื่องอยู่สบาย    คือ    เมื่อบำเพ็ญในการปฏิบัติอันภิกษุนั้นบำเพ็ญ
<span class="LineNumber"> 007 </span>ให้บริบูรณ์แล้ว     ภิกษุทำให้แจ้งอรหัตผล     เป็นผู้มีธรรมเป็นเครื่องอยู่สบาย
<span class="LineNumber"> 008 </span>ด้วยธรรมเป็นเครื่องอยู่   คือ   ผลสมาบัติ.    เมื่อไม่สามารถบรรลุอรหัต    และ
<span class="LineNumber"> 009 </span>เมื่อบำเพ็ญข้อปฏิบัติจนบริบูรณ์    ชื่อว่า     เป็นผู้มีธรรมเป็นเครื่องอยู่สบายแม้
<span class="LineNumber"> 010 </span>เบื้องหน้า.   พึงทราบอรรถในวาระทั้งปวงโดยนัยนี้    ด้วยประการฉะนี้.

<span class="LineNumber"> 011 </span>                                  <I>จบอรรถกถานฬกปานสูตรที่  ๘</I>
