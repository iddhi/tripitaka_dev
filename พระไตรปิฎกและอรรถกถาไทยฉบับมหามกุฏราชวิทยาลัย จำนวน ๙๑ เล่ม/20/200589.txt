<span class="LineNumber"> 001 </span>ยกลูกสาวให้.  นายหนุ่มผู้นั้น   (สึกจากสามเณรแล้ว)   เรียนการงานของช่างหูก
<span class="LineNumber"> 002 </span>ทำการงานที่โรงกับพวกช่างหูก.    บรรดาหญิงของช่างหูกเหล่าอื่น    ได้เตรียม
<span class="LineNumber"> 003 </span>อาหารนำมาแต่เช้าตรู่.  ภรรยาของนายหนุ่มนั้นยังไม่มา. นายหนุ่มนั้นเมื่อคนอื่น
<span class="LineNumber"> 004 </span>พักงานบริโภคอาหาร ยังนั่งกรอหลอดด้ายอยู่.  ภรรยาได้ไปภายหลัง.  นายหนุ่ม
<span class="LineNumber"> 005 </span>นั้นจึงพูดตะคอกภรรยาว่า    เธอนี่มาช้าเหลือเกิน.    ธรรมดามาตุคามรู้ว่า    แม้
<span class="LineNumber"> 006 </span>พระเจ้าจักรพรรดิ  ซึ่งมีจิตผูกพันในตน  ยังนึกว่าตนเป็นดุจทาส.  เพราะฉะนั้น
<span class="LineNumber"> 007 </span>นางจึงกล่าวว่า   ในเรือนของานอื่นเขาสะสมฟืนใบไม้และเกลือไว้.   แม้คนทอ-
<span class="LineNumber"> 008 </span>หูกที่เป็นทาสนำออกจากภายนอกก็ยังมี. แต่ฉันเป็นหญิงตัวคนเดียวเท่านั้น. แม้
<span class="LineNumber"> 009 </span>ท่านก็ยังไม่รู้ว่า ในเรือนของเรา สิ่งนี้มี สิ่งนี้ไม่มี. หากท่านต้องการก็จงบริโภค
<span class="LineNumber"> 010 </span>เถิด.    หากไม่ต้องการก็อย่าบริโภค.    นายหนุ่มนั้นพูดตะคอกว่า   เธอไม่เพียง
<span class="LineNumber"> 011 </span>นำอาหารมาสายเท่านั้นยังกระทบกระเทียบเราด้วยคำพูดอีก   แล้วโกรธ  เมื่อไม่
<span class="LineNumber"> 012 </span>เห็นเครื่องทำร้ายอื่นจึงดึงไม้กระสวยทอผ้านั้นเอาหลอดด้ายออกจากกระสวย
<span class="LineNumber"> 013 </span>แล้วขว้างไป      ภรรยาเห็นไม้กระสวยแล่นมาจึงหลบหน่อยหนึ่ง      ก็ปลายไม้
<span class="LineNumber"> 014 </span>กระสวยคม.  เมื่อนางหลบ  ปลายไม้กระสวยจึงเข้าไปที่หางตาคาอยู่.  นางรีบเอา
<span class="LineNumber"> 015 </span>มือทั้งสองกุมนัยน์ตา.  เลือดไหลออกที่ที่ถูกเจาะ.   นายหนุ่มนั้นระลึกถึงคำของ
<span class="LineNumber"> 016 </span>พระอุปัชฌาย์ได้ในเวลานั้นว่า   พระอุปัชฌาย์คงหมายถึงเหตุนี้จึงกล่าวกะเราว่า
<span class="LineNumber"> 017 </span>ในอนาคตเธอจักต้องดื่มน้ำข้าวที่ขยำด้วยมือของหญิงทอหูกตาบอดข้างเดียว.
<span class="LineNumber"> 018 </span>พระเถระคงจักเห็นเหตุนี้เป็นแน่.   จึงเริ่มร้องไห้ด้วยเสียงดังว่า   โอ   พระคุณ-
<span class="LineNumber"> 019 </span>เจ้าผู้เห็นกาลไกล.   พวกช่างหูกอื่น ๆ   ได้กล่าวกะนายหนุ่มนั้นว่า   พอทีเถิด
<span class="LineNumber"> 020 </span>พ่อคุณ  อย่าร้องไห้ไปเลย.   ธรรมดานัยน์ตาที่แตกแล้วไม่สามารถทำให้เหมือน
<span class="LineNumber"> 021 </span>เดิมได้  ด้วยการร้องไห้ดอก.   นายหนุ่มนั้นกล่าวว่า   เรามิได้ร้องไห้ถึงเรื่องนั้น
<span class="LineNumber"> 022 </span>ดอก     แต่เราร้องไห้หมายถึงเหตุนี้     ดังนี้แล้วจึงบอกเรื่องทั้งหมดตามลำดับ
