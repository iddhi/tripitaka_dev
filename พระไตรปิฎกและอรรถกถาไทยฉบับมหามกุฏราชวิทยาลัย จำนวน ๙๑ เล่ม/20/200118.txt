<span class="LineNumber"> 001 </span>           ทีฆตปัสสีนิครนถ์ได้กล่าวเตือนนิครนถ์นาฏบุตรเป็นครั้งที่ ๓ ว่า ข้าแต่
<span class="LineNumber"> 002 </span>ท่านผู้เจริญ  ข้อที่อุบาลีคฤหบดีจะพึงยกวาทะแก่พระสมณโคดมนั้น    ข้าพเจ้า
<span class="LineNumber"> 003 </span>ไม่ชอบใจเลย  ด้วยพระสมณโคดมเป็นคนมีมายา  ย่อมรู้มายาเป็นเครื่องกลับใจ
<span class="LineNumber"> 004 </span>สาวกของพวกอัญญเดียรถีย์.
<span class="LineNumber"> 005 </span>           นา.   ดูก่อนปัสสี   ข้อที่อุบาลีคฤหบดีจะพึงเข้าถึงความเป็นสาวกของ
<span class="LineNumber"> 006 </span>พระสมณโคดม   มิใช่ฐานะ   มิใช่โอกาส     แต่ข้อที่พระสมณโคดมจะพึงเข้าถึง
<span class="LineNumber"> 007 </span>ความเป็นสาวกของอุบาลีคฤหบดี    เป็นฐานะที่จะมีได้   ดูก่อนคฤหบดี   ท่าน
<span class="LineNumber"> 008 </span>จงไป   จงยกวาทะในเรื่องที่พูดนี้แก่พระสมณะโคดม    เราก็ได้   ทีฆตปัสสีก็ได้
<span class="LineNumber"> 009 </span>ท่านก็ได้  พึงยกวาทะแก่พระสมณโคดม.
<span class="LineNumber"> 010 </span>           [๖๘]   อุบาลีคฤหบดีรับคำนิครนถ์นาฏบุตรแล้ว     ลุกจากยาสนะไหว้
<span class="LineNumber"> 011 </span>นิครนถ์นาฏบุตร   ทำประทักษิณแล้ว    เข้าไปเฝ้าพระผู้มีพระภาคเจ้าถึงปาวาริ-
<span class="LineNumber"> 012 </span>กัมพวัน ถวายบังคมพระผู้มีพระภาคเจ้า  แล้วนั่ง  ณ  ที่ควรส่วนข้างหนึ่ง ได้ทูล
<span class="LineNumber"> 013 </span>ถามพระผู้มีพระภาคเจ้าว่า   ข้าแต่พระองค์ผู้เจริญ    ทีฆตปัสสีนิครนถ์ได้มา  ณ
<span class="LineNumber"> 014 </span>ที่นี้หรือ.
<span class="LineNumber"> 015 </span>           พระผู้มีพระภาคเจ้าได้ตรัสตอบว่า  ดูก่อนคฤหบดี  ทีฆตปัสสีนิครนถ์
<span class="LineNumber"> 016 </span>ได้มา ณ ที่นี้.
<span class="LineNumber"> 017 </span>           ข้าแต่พระองค์ผู้เจริญ      ก็พระองค์ได้เจรจาปราศรัย   เรื่องอะไร ๆ  กับ
<span class="LineNumber"> 018 </span>ทีฆตปัสสีนิครนถ์บ้างหรือ.  
<span class="LineNumber"> 019 </span>           ดูก่อนคฤหบดี   เราได้เจรจาปราศรัยกับทีฆตปัสสีนิครนถ์บ้าง
<span class="LineNumber"> 020 </span>           ข้าแต่พระองค์ผู้เจริญ ก็พระองค์ได้เจรจาปราศรัยกับทีฆตปัสสีนิครนถ์
<span class="LineNumber"> 021 </span>อย่างไรบ้าง.
