<span class="LineNumber"> 001 </span>ประสงค์   เชิญนั่งเถิด.  เมื่อพระผู้มีพระภาคเจ้าตรัสอย่างนี้แล้ว  โปตลิยคฤหบดี
<span class="LineNumber"> 002 </span>โกรธ   น้อยใจว่า   พระสมณโคดมตรัสเรียกเราด้วยคำว่า   คฤหบดี   แล้วได้
<span class="LineNumber"> 003 </span>กราบทูลพระผู้มีพระภาคเจ้าว่า   ท่านพระโคดม   พระดำรัสที่พระองค์ตรัสเรียก
<span class="LineNumber"> 004 </span>ข้าพเจ้าด้วยคำว่า   คฤหบดีนั้น   ไม่เหมาะ   ไม่สมควรเลย.
<span class="LineNumber"> 005 </span>           พ.   ดูก่อนคฤหบดี  ก็อาการของท่าน  เพศของท่าน   เครื่องหมายของ
<span class="LineNumber"> 006 </span>ท่านเหล่านั้น  เป็นเหมือนคฤหบดีทั้งนั้น.
<span class="LineNumber"> 007 </span>           โป.   จริงเช่นนั้น   ท่านพระโคดม    ก็แต่ว่าการงานทั้งปวง    ข้าพเจ้า
<span class="LineNumber"> 008 </span>ห้ามเสียแล้ว   โวหารทั้งปวง   ข้าพเจ้าตัดขาดแล้ว.   
<span class="LineNumber"> 009 </span>           ดูก่อนคฤหบดี   ก็การงานทั้งปวง    ท่านห้ามเสียแล้ว     โวหารทั้งปวง
<span class="LineNumber"> 010 </span>ท่านตัดขาดแล้วอย่างไรเล่า.
<span class="LineNumber"> 011 </span>           ท่านพระโคดม   ขอประทานโอกาส   สิ่งใดของข้าพเจ้าที่มี  เป็นทรัพย์
<span class="LineNumber"> 012 </span>ก็ดี   เป็นข้าวเปลือกก็ดี   เป็นเงินก็ดี   เป็นทองก็ดี    สิ่งนั้นทั้งหมด    ข้าพเจ้า
<span class="LineNumber"> 013 </span>มอบให้เป็นมรดกแก่บุตรทั้งหลาย    ข้าพเจ้ามิได้สอน    มิได้ว่าเขาในสิ่งนั้น ๆ
<span class="LineNumber"> 014 </span>ข้าพเจ้ามีอาหารและเครื่องนุ่งห่มเป็นอย่างยิ่งอยู่  ท่านพระโคดม  การงานทั้งปวง
<span class="LineNumber"> 015 </span>ข้าพเจ้าห้ามเสียแล้ว   โวหารทั้งปวง   ข้าพเจ้าตัดขาดแล้ว    ด้วยประการอย่างนี้ 
<span class="LineNumber"> 016 </span>แล.
<span class="LineNumber"> 017 </span>           ดูก่อนคฤหบดี  ท่านกล่าวการตัดขาดโวหาร  เป็นอย่างหนึ่ง   ส่วนการ
<span class="LineNumber"> 018 </span>ตัดขาดโวหารในวินัยของพระอริยะ   เป็นอีกอย่างหนึ่ง.
<span class="LineNumber"> 019 </span>           ข้าแต่พระองค์ผู้เจริญ     ก็การตัดขาดโวหารในวินัยของพระอริยะเป็น
<span class="LineNumber"> 020 </span>อย่างไรเล่า  ดีละ   พระองค์ผู้เจริญ   การตัดขาดโวหารในวินัยของพระอริยะ  มี
<span class="LineNumber"> 021 </span>อยู่ด้วยประการใด    ขอพระผู้มีพระภาคเจ้า    จงทรงแสดงธรรมแก่ข้าพเจ้าด้วย
<span class="LineNumber"> 022 </span>ประการนั้นเถิด.  
