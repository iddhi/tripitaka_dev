<span class="LineNumber"> 001 </span>บริษัทหมู่ใหญ่แวดล้อมแล้ว    นั่งแสดงธรรมอยู่   จึงได้เข้าไปเฝ้าพระผู้มีพระ-  
<span class="LineNumber"> 002 </span>ภาคเจ้าถึงที่ประทับ  ถวายบังคมแล้วนั่ง  ณ  ที่ควรส่วนข้างหนึ่ง   ครั้นแล้วได้
<span class="LineNumber"> 003 </span>กราบทูลว่า  ข้าแต่พระองค์ผู้เจริญ  ท่านพระอุทายี  ผู้อันคฤหัสถ์บริษัทหมู่ใหญ่
<span class="LineNumber"> 004 </span>แวดล้อมแล้ว    นั่งแสดงธรรมอยู่.
<span class="LineNumber"> 005 </span>           พระผู้มีพระภาคเจ้าตรัสว่า   ดูก่อนอานนท์    การแสดงธรรมแก่ผู้อื่น
<span class="LineNumber"> 006 </span>ไม่ใช่ทำได้ง่าย    ภิกษุเมื่อจะแสดงธรรมแก่ผู้อื่น    พึงตั้งธรรม  ๕ ประการไว้
<span class="LineNumber"> 007 </span>ภายใน  แล้วจึงแสดงธรรมแก่ผู้อื่น ๕ ประการเป็นไฉน ?  คือ  ภิกษุพึงตั้งใจว่า
<span class="LineNumber"> 008 </span><B>เราจักแสดงธรรมไปโดยลำดับ ๑  เราจักแสดงอ้างเหตุผล  ๑  เราจัก
<span class="LineNumber"> 009 </span>แสดงธรรมอาศัยความเอ็นดู  ๑  เราจักเป็นผู้ไม่เพ่งอามิสแสดงธรรม ๑
<span class="LineNumber"> 010 </span>เราจักไม่แสดงให้กระทบตนและผู้อื่น   ๑</B>     แล้วจึงแสดงธรรมแก่ผู้อื่น
<span class="LineNumber"> 011 </span>ดูก่อนอานนท์   การแสดงธรรมแก่ผู้อื่นไม่ใช่ทำได้ง่าย   ภิกษุเมื่อจะแสดงธรรม
<span class="LineNumber"> 012 </span>แก่ผู้อื่น  พึงตั้งธรรม ๕ ประการนี้ไว้ในภายใน  แล้วจึงแสดงธรรมแก่ผู้อื่น.
<span class="LineNumber"> 013 </span>		<I>จบอุทายิสูตรที่  ๙</I>
<span class="LineNumber"> 014 </span>	       <H1>อรรถกถาอุทายิสูตร</H1>
<span class="LineNumber"> 015 </span>          พึงทราบวินิจฉัยใน<B>อุทายิสูตรที่  ๙</B>  ดังต่อไปนี้ :-
<span class="LineNumber"> 016 </span>          บทว่า  <B>อนุปุพฺพิกถํ   กเถสฺสามิ</B>  ความว่า  ยกลำดับแห่งเทศนา
<span class="LineNumber"> 017 </span>อย่างนี้ว่า  ศีลในลำดับทาน  สวรรค์ในลำดับศีล  หรือบทพระสูตร  หรือบทคาถา
<span class="LineNumber"> 018 </span>ใด ๆ  หรือพึงตั้งจิตว่า    เราจักกล่าวกถาสมควรแก่บทนั้น   ๆ แล้วแสดงธรรม
<span class="LineNumber"> 019 </span>แก่ผู้อื่น.   บทว่า   <B>ปริยายทสฺสาวี</B>    ได้แก่  แสดงถึงเหตุนั้น  ๆ แห่งเนื้อความ
