<span class="LineNumber"> 001 </span>                      <H1>อรรถกถาวิวาทมูลสูตร</H1>  
<span class="LineNumber"> 002 </span>          พึงทราบวินิจฉัยใน<B>วิวาทมูลสูตรที่  ๖</B>  ดังต่อไปนี้ :-
<span class="LineNumber"> 003 </span>          มูลเหตุของการวิวาท  ชื่อว่า  <B>วิวาทมูล.</B>   ผู้ที่ประกอบด้วยความโกรธ
<span class="LineNumber"> 004 </span>มีความเคืองเป็นลักษณะ   ชื่อว่า  <B>โกธนะ</B>  (ผู้มักโกรธ)  ผู้ประกอบด้วยการ
<span class="LineNumber"> 005 </span>ผูกโกรธ   มีการไม่สลัดเวรเป็นลักษณะ  ชื่อว่า  <B>อุปนาหี</B>  (ผูกโกรธ).  บทว่า  
<span class="LineNumber"> 006 </span><B>อหิตาย  ทุกฺขาย  เทวมนุสฺสานํ</B>   ความว่า     การวิวาทของภิกษุ  ๒  รูป
<span class="LineNumber"> 007 </span>ย่อมเป็นไปเพื่อสิ่งไม่เป็นประโยชน์เกื้อกูล        เพื่อทุกข์แก่เทวดาและมนุษย์
<span class="LineNumber"> 008 </span>ทั้งหลาย.                                                      
<span class="LineNumber"> 009 </span>          ถามว่า  เป็นไปได้อย่างไร ?    ตอบว่า  (เป็นไปได้อย่างนี้   คือ)  เมื่อ
<span class="LineNumber"> 010 </span>ภิกษุ  ๒  รูปวิวาทกัน    อันเตวาสิกของท่านทั้งสองนั้น    ในวัดนั้นก็จะวิวาทกัน
<span class="LineNumber"> 011 </span>ภิกษุณีสงฆ์ผู้รับโอวาทของภิกษุเหล่านี้  ก็จะวิวาทกัน   เหมือนในคัมภีร์โกสัมพี-
<span class="LineNumber"> 012 </span>ขันธกะ   ต่อจากนั้น   อุปัฏฐากของท่านเหล่านั้น   ก็จะวิวาทกัน    ต่อมาอารักข-
<span class="LineNumber"> 013 </span>เทวดาของมนุษย์ทั้งหลาย    ก็จะแยกกันเป็นสองฝ่าย     อารักขเทวดาของฝ่าย
<span class="LineNumber"> 014 </span>พระธรรมวาที   ก็จะเป็นเช่นนั้น   คือเป็นข้างฝ่ายพระธรรมวาที  ของฝ่ายพวก
<span class="LineNumber"> 015 </span>อธรรมวาที  ก็จะเป็นพวกอธรรมวาที.   ต่อจากนั้น    ภุมมเทวดาผู้เป็นมิตรของ
<span class="LineNumber"> 016 </span>อารักขเทวดาทั้งหลาย   ก็จะแตกกัน.    แต่  (ถ้า)   ฝ่ายอธรรมวาที     มีจำนวน
<span class="LineNumber"> 017 </span>มากกว่าฝ่ายธรรมวาที   ต่อแต่นั้น    เทวดาและมนุษย์ทั้งหลาย    ก็จะยึดเอาสิ่งที่ 
<span class="LineNumber"> 018 </span>คนจำนวนมากยึดถือ      จะพากันละทิ้งธรรมยึดเอาอธรรม     เป็นจำนวนมาก
<span class="LineNumber"> 019 </span>ทีเดียว.   เทวดาและมนุษย์เหล่านั้น   เมื่ออยู่อย่างยึดเอาอธรรมเป็นหลัก   ก็จัก
<span class="LineNumber"> 020 </span>เกิดในอบาย การวิวาทของภิกษุทั้งสองรูป ย่อมเป็นไปเพื่อสิ่งไม่เป็นประโยชน์
<span class="LineNumber"> 021 </span>เกื้อกูล   เพื่อทุกข์แก่เทวดาและมนุษย์ทั้งหลาย   ด้วยประการดังพรรณนาฉะนี้.
