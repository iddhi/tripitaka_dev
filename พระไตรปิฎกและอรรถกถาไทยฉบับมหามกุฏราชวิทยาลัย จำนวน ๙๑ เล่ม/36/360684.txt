<span class="LineNumber"> 001 </span>ที่เธอได้เคยถูกต้องด้วยใจในกาลก่อน   ย่อมขึ้นใจ   และเธอย่อมทราบชัดธรรม  
<span class="LineNumber"> 002 </span>ที่ยังไม่ทราบชัด   ท่านพระสารีบุตรได้กล่าวว่า  ท่านพระอานนท์แลเป็นพหูสูต  
<span class="LineNumber"> 003 </span>ขอเนื้อความแห่งธรรมข้อนั้นจงแจ่มแจ้งกะท่านพระอานนท์เถิด.             
<span class="LineNumber"> 004 </span>          อา.  ดูก่อนท่านสารีบุตร  ถ้าอย่างนั้นท่านจงฟังธรรม  จงทำไว้ในใจ
<span class="LineNumber"> 005 </span>ให้ดี  เราจักกล่าว ท่านพระสารีบุตรรับคำท่านพระอานนท์แล้ว ท่านพระอานนท์
<span class="LineNumber"> 006 </span>ได้กล่าวว่า  ดูก่อนท่านสารีบุตร  ภิกษุในพระธรรมวินัยนี้   ย่อมเล่าเรียนธรรม
<span class="LineNumber"> 007 </span>คือ  สุตตะ  เคยยะ  เวยยากรณ์  คาถา  อุทาน  อิติวุตตกะ   ชาดก  อัพภูตธรรม
<span class="LineNumber"> 008 </span>เวทัลละ   เธอย่อมแสดงธรรมตามที่ได้ฟังมาได้เรียนมาแก่ผู้อื่นโดยพิสดาร  ย่อม
<span class="LineNumber"> 009 </span>บอกสอนธรรมที่ได้ฟังมาได้เรียนมาแก่ผู้อื่นโดยพิสดาร      ย่อมทำการสาธยาย
<span class="LineNumber"> 010 </span>ธรรมตามที่ได้ฟังมาได้เรียนมาโดยพิสดาร   ย่อมตรึกตรอง   เพ่งด้วยใจ   ซึ่ง
<span class="LineNumber"> 011 </span>ธรรมตามที่ได้ฟังมาได้เรียนมา   ย่อมจำพรรษาอยู่ในอาวาสที่มีภิกษุผู้เถระเป็น
<span class="LineNumber"> 012 </span>พหูสูต    ชำนาญคัมภีร์  ทรงธรรม  ทรงวินัย  ทรงมาติกาอยู่   ย่อมเข้าไปหาภิกษุ
<span class="LineNumber"> 013 </span>ผู้เถระเหล่านั้นโดยกาลอันควร     แล้วไต่ถามสอบสวนว่า     ข้าแต่ท่านผู้เจริญ
<span class="LineNumber"> 014 </span>ภาษิตนี้เป็นอย่างไร   เนื้อความของภาษิตนี้อย่างไร   ภิกษุผู้เถระเหล่านั้นย่อม
<span class="LineNumber"> 015 </span>เปิดเผยภาษิตที่ยังไม่แจ่มแจ้ง      ย่อมทำภาษิตที่ยากให้ง่ายแก่เธอ      และย่อม
<span class="LineNumber"> 016 </span>บรรเทาความสงสัยในธรรมทั้งหลาย        อันเป็นที่ตั้งแห่งความสงสัยมีประการ
<span class="LineNumber"> 017 </span>ต่าง ๆ  ดูก่อนท่านสารีบุตร   ด้วยเหตุเพียงเท่านี้แล    ภิกษุจึงได้ฟังธรรมที่ยัง
<span class="LineNumber"> 018 </span>ไม่เคยฟัง    ธรรมทั้งหลายที่เธอได้ฟังแล้ว     ย่อมไม่ถึงความหลงลืม     ธรรม
<span class="LineNumber"> 019 </span>ทั้งหลายที่เธอได้เคยถูกต้องด้วยใจในกาลก่อน ย่อมขึ้นใจ และเธอย่อมทราบชัด
<span class="LineNumber"> 020 </span>ธรรมที่ยังไม่ทราบชัด.                                          
<span class="LineNumber"> 021 </span>          สา.  ดูก่อนท่านอานนท์   น่าอัศจรรย์  เรื่องไม่เคยมีได้มีแล้ว  เรื่องนี้
<span class="LineNumber"> 022 </span>ท่านอานนท์ได้กล่าวดีแล้ว        และพวกผมจะทรงจำท่านพระอานนท์ว่าเป็นผู้
<span class="LineNumber"> 023 </span>ประกอบด้วยธรรม ๖ ประการนี้  เพราะว่าท่านอานนท์ย่อมเล่าเรียนธรรม  คือ
