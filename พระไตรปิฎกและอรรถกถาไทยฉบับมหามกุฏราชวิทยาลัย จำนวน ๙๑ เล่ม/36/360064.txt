<span class="LineNumber"> 001 </span>ทำไมท่านไม่ให้เราเข้าไปเล่า.  คนรับใช้กล่าวว่า  แม่หนู  ท่านเสนาบดีตั้งพวก  
<span class="LineNumber"> 002 </span>เราให้คอยรักษาการณ์   โดยสั่งว่า    พวกเจ้าจงอยู่ให้ใคร ๆ  อื่นนำของเคี้ยว
<span class="LineNumber"> 003 </span>และของกินเข้ามาเป็นอันขาด.   นางกล่าวว่า    ก็พวกท่านเห็นของเคี้ยวของกิน
<span class="LineNumber"> 004 </span>ในมือของฉันหรือ.  คนรับใช้พูดว่า  เห็นแต่พวงดอกไม้จ้ะ.  นางถามว่า ท่าน
<span class="LineNumber"> 005 </span>เสนาบดีของพวกท่านไม่ให้ทำแม้การบูชาด้วยดอกไม้ด้วยหรือ.  คนรับใช้พูดว่า
<span class="LineNumber"> 006 </span>ให้จ้ะแม่หนู.   นางกล่าวว่า   ถ้าเช่นนั้นพวกท่านหลีกไปสิ   แล้วเข้าไปเฝ้าพระ-
<span class="LineNumber"> 007 </span>ผู้มีพระภาคเจ้ากราบทูลว่า    ข้าแต่พระผู้มีพระภาคเจ้า     ขอพระองค์ทรงให้รับ
<span class="LineNumber"> 008 </span>พวงดอกไม้เถิดพระเจ้าข้า.   พระผู้มีพระภาคเจ้าทรงแลดูคนรับใช้ของเสนาบดี
<span class="LineNumber"> 009 </span>คนหนึ่ง   แล้วให้รับพวงดอกไม้ไว้   นางถวายบังคมพระผู้มีพระภาคเจ้า    แล้ว
<span class="LineNumber"> 010 </span>ตั้งความปรารถนาว่า   เมื่อข้าพระบาทบังเกิดในภพน้อยภพใหญ่    ขออย่าให้มี
<span class="LineNumber"> 011 </span>ชีวิตอยู่ด้วยความหวาดสะดุ้งเลย    ในภพที่ข้าพระบาทเกิด   ขอให้เป็นที่รักดุจ
<span class="LineNumber"> 012 </span>พวงดอกไม้นี้    และขอให้มีชื่อว่า   สุมนาเถิด.   พระผู้มีพระภาคเจ้าตรัสว่า  เจ้า
<span class="LineNumber"> 013 </span>จงมีความสุขเถิด  ดังนี้    นางถวายบังคมแล้วกระทำประทักษิณ    กราบทูลลา
<span class="LineNumber"> 014 </span>กลับไป.      พระผู้มีพระภาคเจ้าก็เสด็จไปยังเรือนของเสนาบดีประทับนั่งเหนือ
<span class="LineNumber"> 015 </span>อาสนะที่เขาปูไว้     เสนาบดีถือข้าวยาคูน้อมเข้าไปถวาย.     พระศาสดาทรงเอา
<span class="LineNumber"> 016 </span>พระหัตถ์ปิดบาตรไว้. เสนาบดีกราบทูลว่า ข้าแต่พระองค์ผู้เจริญ  หมู่ภิกษุนั่งแล้ว
<span class="LineNumber"> 017 </span>พระเจ้าข้า.  พระศาสดาตรัสว่า  เราได้บิณฑบาตหนึ่งในระหว่างทาง.   เสนาบดี
<span class="LineNumber"> 018 </span>นำมาลาออกได้เห็นบิณฑบาต .  จูฬุปัฏรากคนรับใช้ใกล้ชิดกล่าวว่า  นายขอรับ
<span class="LineNumber"> 019 </span>ผู้หญิงพูดลวงกระผมว่าดอกไม้.    ข้าวปายาสเพียงพอแก่ภิกษุทั้งหมด    นับแต่
<span class="LineNumber"> 020 </span>พระผู้มีพระภาคเจ้าเป็นต้นไป  เสนาบดีได้ถวายไทยธรรมของตน.  พระศาสดา
<span class="LineNumber"> 021 </span>เสวยเสร็จแล้ว   ตรัสมงคลกถาเสด็จกลับ.  เสนาบดีถามว่า หญิงที่ถวายบิณฑบาต
<span class="LineNumber"> 022 </span>ชื่อไร.  ธิดาเศรษฐีขอรับ.  เสนาบดีคิดว่า  หญิงมีปัญญา  เมื่อมาอยู่ในเรือน
<span class="LineNumber"> 023 </span>ชื่อว่า  สวรรค์สมบัติของบุรุษไม่ใช่หาได้ยากเลย   ดังนี้    จึงนำนางนั้นมาตั้งไว้
