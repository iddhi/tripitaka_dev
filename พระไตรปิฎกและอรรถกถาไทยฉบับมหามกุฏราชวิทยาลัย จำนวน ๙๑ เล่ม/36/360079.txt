<span class="LineNumber"> 001 </span>           อีกประการหนึ่ง  ทายกผู้เป็นทานบดี   จะเข้าไปอยู่ที่ประชุมใด ๆ  คือ  
<span class="LineNumber"> 002 </span>ที่ประชุมกษัตริย์  พราหมณ์  คฤหบดี  สมณะ    ก็ย่อมเป็นผู้องอาจไม่เก้อเขิน
<span class="LineNumber"> 003 </span>เข้าไป   แม้ข้อนี้ก็เป็นผลแห่งทานที่จะพึงเห็นเอง.
<span class="LineNumber"> 004 </span>           อีกประการหนึ่ง   ทายกผู้เป็นทานบดี    เมื่อตายไปแล้วย่อมเข้าถึงสุคติ
<span class="LineNumber"> 005 </span>โลกสวรรค์   แม้ข้อนี้ก็เป็นผลแห่งทานที่จะพึงได้ในสัมปรายภพ.
<span class="LineNumber"> 006 </span>           เมื่อพระผู้มีพระภาคเจ้าตรัสดังนี้แล้ว      สีหเสนาบดีจึงทูลว่า    ข้าแต่
<span class="LineNumber"> 007 </span>พระองค์ผู้เจริญ ผลแห่งทานที่จะพึงเห็นเอง ๔ ข้อ  เหล่านี้   พระผู้มีพระภาคเจ้า
<span class="LineNumber"> 008 </span>ได้ตรัสบอกแล้ว    ข้าพระองค์ย่อมเชื่อต่อผู้มีพระภาคเจ้าในผลแห่งทาน  ๔  ข้อ
<span class="LineNumber"> 009 </span>นี้ก็หามิได้  แม้ข้าพระองค์เองก็ทราบดี  คือ  ข้าพระองค์เป็นทายก  เป็นทานบดี
<span class="LineNumber"> 010 </span>ย่อมเป็นที่รัก   เป็นที่ชอบใจของชนเป็นอันมาก    สัตบุรุษผู้สงบย่อมคบหาข้า
<span class="LineNumber"> 011 </span>พระองค์   ผู้เป็นทายกเป็นทานบดี  กิตติศัพท์อันงามของข้าพระองค์ผู้เป็นทายก
<span class="LineNumber"> 012 </span>เป็นทานบดี  ย่อมขจรทั่วไปว่า   สีหเสนาบดีเป็นทายก   เป็นทานบดี    เป็นผู้
<span class="LineNumber"> 013 </span>บำรุงพระสงฆ์    ข้าพระองค์ผู้เป็นทายก    เป็นทานบดี    จะเข้าไปสู่ที่ประชุม
<span class="LineNumber"> 014 </span>ใด ๆ คือที่ประชุมกษัตริย์  พราหมณ์  คฤหบดี  สมณะ    ก็ย่อมเป็นผู้แกล้ว
<span class="LineNumber"> 015 </span>กล้าไม่เก้อเขินเข้าไป   ข้าแต่พระองค์ผู้เจริญ      ผลแห่งทานที่จะพึงเห็นเอง  ๔   
<span class="LineNumber"> 016 </span>ข้อนี้   พระผู้มีพระภาคเจ้าตรัสบอกแล้ว   ข้าพระองค์ย่อมเชื่อต่อพระผู้มีพระ
<span class="LineNumber"> 017 </span>ภาคเจ้าในผลแห่งทาน  ๔  ข้อนี้     ก็หามิได้     แม้ข้าพระองค์เองก็ย่อมทราบดี
<span class="LineNumber"> 018 </span>ส่วนผลแห่งทานที่จะพึงเห็นเอง  (ข้อที่ ๕)    ที่พระผู้มีพระภาคเจ้าตรัสบอกข้า-
<span class="LineNumber"> 019 </span>พระองค์ว่า    ทายกผู้เป็นทานบดีเมื่อตายไปแล้ว     ย่อมเข้าถึงสุคติโลกสวรรค์
<span class="LineNumber"> 020 </span>ข้าพระองค์ย่อมไม่ทราบ    ก็แต่ว่าข้าพระองค์ย่อมเชื่อต่อพระผู้มีพระภาคเจ้าใน
<span class="LineNumber"> 021 </span>ข้อนี้.     พระผู้มีพระภาคเจ้าตรัสย้ำว่า    อย่างนั้นท่านสีหะ  อย่างนั้นท่านสีหะ
<span class="LineNumber"> 022 </span>ทายกผู้เป็นทานบดี   เมื่อตายไปแล้ว   ย่อมเข้าถึงสุคติโลกสวรรค์.
