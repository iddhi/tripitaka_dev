<span class="LineNumber"> 001 </span>ภาชนะที่เต็มด้วยน้ำอันใสแจ๋ว  ไม่ขุ่นมัว   ที่เขาวางไว้ในที่สว่าง   บุรุษมีตาดี 
<span class="LineNumber"> 002 </span>มองดูเงาหน้าของตนในภาชนะที่เต็มด้วยน้ำนั้น  พึงรู้  พึงเห็นตามความเป็นจริง
<span class="LineNumber"> 003 </span>แม้ฉันใด  สมัยใด  บุคคลมีใจอันวิจิกิจฉาไม่กลุ้มรุม  อันวิจิกิจฉาไม่ครอบงำ
<span class="LineNumber"> 004 </span>อยู่  และย่อมรู้ชัดตามเป็นจริง  ซึ่งธรรมเป็นเครื่องสลัดออกแห่งวิจิกิจฉาที่เกิด
<span class="LineNumber"> 005 </span>ขึ้นแล้ว  ฯลฯ   มนต์แม้ที่ไม่ทำการสาธยายตลอดกาลนานก็แจ่มแจ้ง     ไม่ต้อง
<span class="LineNumber"> 006 </span>กล่าวถึงมนต์ที่ทำการสาธยาย  ฉันนั้นเหมือนกัน.
<span class="LineNumber"> 007 </span>          ดูก่อนพราหมณ์     นี้แลเป็นเหตุเป็นปัจจัยเครื่องให้มนต์แม้ที่ทำการ
<span class="LineNumber"> 008 </span>สาธยายตลอดกาลนานไม่แจ่มแจ้งได้ไนกาลบางคราว  ไม่ต้องกล่าวถึงมนต์ที่ไม่
<span class="LineNumber"> 009 </span>ทำการสาธยาย  และนี้แลเป็นเหตุเป็นปัจจัยเครื่องให้มนต์แม้ที่ไม่ทำการสาธยาย
<span class="LineNumber"> 010 </span>ตลอดกาลนานก็แจ่มแจ้งได้ในกาลบางคราว         ไม่ต้องกล่าวถึงมนต์ที่ทำการ
<span class="LineNumber"> 011 </span>สาธยาย.                              
<span class="LineNumber"> 012 </span>          สังคาวรพราหมณ์ได้กราบทูลว่า  ข้าแต่พระโคดมผู้เจริญ  ภาษิตของ
<span class="LineNumber"> 013 </span>พระองค์แจ่มแจ้งนัก  ข้าแต่พระโคดมผู้เจริญ   ภาษิตของพระองค์แจ่มแจ้งนัก
<span class="LineNumber"> 014 </span>พระองค์ทรงประกาศธรรมโดยอเนกปริยาย      เปรียบเหมือนบุคคลหงายของที่
<span class="LineNumber"> 015 </span>คว่ำ   เปิดของที่ปิด   บอกทางแก่คนหลงทาง  หรือตามประทีปในที่มืด   ด้วย
<span class="LineNumber"> 016 </span>หวังว่า  ผู้มีจักษุจักเห็นรูปได้  ฉะนั้น   ข้าพระองค์นี้ขอถึงพระโคดมผู้เจริญ
<span class="LineNumber"> 017 </span>กับทั้งพระธรรมและพระภิกษุสงฆ์ว่าเป็นสรณะ  ขอพระโคดมผู้เจริญโปรดทรง
<span class="LineNumber"> 018 </span>จำข้าพระองค์ว่าเป็นอุบาสกถึงสรณะตลอดชีวิต  จำเดิมตั้งแต่วันนี้เป็นต้นไป.
<span class="LineNumber"> 019 </span>	                  <I>จบสังคารวสูตรที่  ๓</I>
