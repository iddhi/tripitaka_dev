<span class="LineNumber"> 001 </span>                                <H1>๖. กัจจานสูตร</H1>  
<span class="LineNumber"> 002 </span>      <H1>ว่าด้วยอนุสติสำหรับพระอริยสาวก</H1>
<span class="LineNumber"> 003 </span>          [๒๙๗]  ณ  ที่นั้นแล   ท่านพระมหากัจจานะ   เรียกภิกษุทั้งหลายว่า
<span class="LineNumber"> 004 </span>ดูก่อนท่านผู้มีอายุทั้งหลาย         ภิกษุเหล่านั้นรับคำท่านพระมหากัจจานะแล้ว
<span class="LineNumber"> 005 </span>ท่านพระมหากัจจานะได้กล่าวดังนี้ว่า   ดูก่อนท่านผู้มีอายุทั้งหลาย   น่าอัศจรรย์
<span class="LineNumber"> 006 </span>ไม่เคยมีมาแล้ว    คือ  ข้อที่พระผู้มีพระภาคเจ้าพระองค์นั้น     ผู้รู้ผู้เห็น    เป็น
<span class="LineNumber"> 007 </span>พระอรหันตสัมมาสัมพุทธเจ้าตรัสรู้ถึงโอกาสได้ในที่คับแคบ  เพื่อความบริสุทธิ์
<span class="LineNumber"> 008 </span>แห่งสัตว์ทั้งหลาย    เพื่อก้าวล่วงโสกปริเทวะ    เพื่อดับทุกข์และโทมนัส   เพื่อ
<span class="LineNumber"> 009 </span>บรรลุญายธรรม    เพื่อทำให้แจ้งซึ่งนิพพาน    การถึงโอกาสนี้     คือ   อนุสติ
<span class="LineNumber"> 010 </span>๖ ประการ  ๖ ประการเป็นไฉน  ? 
<span class="LineNumber"> 011 </span>          ดูก่อนท่านผู้มีอายุทั้งหลาย    อริยสาวกในธรรมวินัยนี้   ย่อมระลึกถึง
<span class="LineNumber"> 012 </span>พระตถาคตว่า     แม้เพราะเหตุนี้    ๆ    พระผู้มีพระภาคเจ้าพระองค์นั้น    ฯลฯ
<span class="LineNumber"> 013 </span>เป็นผู้เบิกบานแล้ว   เป็นผู้จำแนกธรรม    ดูก่อนท่านผู้มีอายุทั้งหลาย   สมัยใด
<span class="LineNumber"> 014 </span>อริยสาวกย่อมระลึกถึงพระตถาคต    สมัยนั้น    จิตของอริยสาวกนั้น    เป็นจิต
<span class="LineNumber"> 015 </span>ไม่ถูกราคะกลุ้มรุม  ไม่ถูกโทสะกลุ้มรุม   ไม่ถูกโมหะกลุ้มรุม    เป็นจิตดำเนิน
<span class="LineNumber"> 016 </span>ไปตรงทีเคียว    เป็นจิตออกไป  พ้นไป  หลุดไบ่จากความอยาก   ดูก่อนท่าน
<span class="LineNumber"> 017 </span>ผู้มีอายุทั้งหลาย   คำว่าความอยากนี้   เป็นชื่อของเบญจกามคุณ    อริยสาวกนั้นแล
<span class="LineNumber"> 018 </span>ย่อมมีใจเสมอด้วยอากาศ    ไพบูลย์เป็นมหรคต     หาประมาณมิได้    ไม่มีเวร
<span class="LineNumber"> 019 </span>ไม่มีความเบียดเบียน โดยประการทั้งปวงอยู่  สัตว์บางพวกในโลกนี้    ทำพุทธา-
<span class="LineNumber"> 020 </span>นุสติแม้นี้ให้เป็นอารมณ์   ย่อมเป็นผู้มีความบริสุทธิ์เป็นธรรมดา   ด้วยประการ
<span class="LineNumber"> 021 </span>ฉะนี้.
