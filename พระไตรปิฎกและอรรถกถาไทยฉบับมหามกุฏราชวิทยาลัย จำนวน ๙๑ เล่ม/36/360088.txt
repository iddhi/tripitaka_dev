<span class="LineNumber"> 001 </span>                  <H1>อรรถกถาสัทธานิสังสสูตร</H1>  
<span class="LineNumber"> 002 </span>          พึงทราบวินิจฉัยในสัทธานิสังสสูตรที่  ๘  ดังต่อไปนี้ :-
<span class="LineNumber"> 003 </span>          บทว่า  <B>อนุกมฺปนฺติ</B>  คือ  อนุเคราะห์.  บทว่า   <B>ขนฺธิมาว   มหาทุโม</B>
<span class="LineNumber"> 004 </span>คือ  เหมือนต้นไม้ใหญ่สมบูรณ์ด้วยลำต้น. บทว่า <B>มโนรเม  อายตเน</B> ได้แก่
<span class="LineNumber"> 005 </span>ในสถานที่ชุมนุมอันน่ารื่นรมย์.  บทว่า   <B>ฉายํ   ฉายตฺถิกา   ยนฺติ</B>   ได้แก่
<span class="LineNumber"> 006 </span>ผู้ต้องการร่มเงา   ก็เข้าไปอาศัยร่มเงา.     บทว่า   <B>นิวาตวุตฺตึ</B>  คือ    ประพฤติ
<span class="LineNumber"> 007 </span>อ่อนน้อม.  บทว่า   <B>อตฺถทฺธํ</B>   คือ   เว้นความเป็นคนกระด้าง    เพราะโกธะ
<span class="LineNumber"> 008 </span>และมานะ.   บทว่า   <B>โสรตํ</B>  ได้แก่   เป็นผู้ประกอบด้วยความสงบเสงี่ยม  มีศีล
<span class="LineNumber"> 009 </span>สะอาด.  บทว่า  <B>สขีลํ</B>  คือ  น่าบันเทิงใจ.
<span class="LineNumber"> 010 </span>	         <I>จบอรรถกถาสัทธานิสังสสูตรที่  ๘</I>
<span class="LineNumber"> 011 </span>                                   <H1>๙. ปุตตสูตร</H1>
<span class="LineNumber"> 012 </span><H1>ว่าด้วยมารดาบิดาต้องการฐานะ ๕ อย่างจากบุตร</H1>
<span class="LineNumber"> 013 </span>          [๓๙]  ดูก่อนภิกษุทั้งหลาย  มารดา  บิดา เล็งเห็นฐานะ ๕ ประการนี้
<span class="LineNumber"> 014 </span>จึงปรารถนาบุตรเกิดในสกุล   ฐานะ ๕ ประการเป็นไฉน  คือ   บุตรที่เราเลี้ยง
<span class="LineNumber"> 015 </span>มาแล้วจักเลี้ยงตอบแทน ๑  จักทำกิจแทนเรา ๑   วงศ์สกุลจักดำรงอยู่ได้นาน  ๑
<span class="LineNumber"> 016 </span>บุตรจักปกครองทรัพย์มรดก  ๑  เมื่อเราตายไปแล้ว  บุตรจักบำเพ็ญทักษิณาทาน
<span class="LineNumber"> 017 </span>ให้ ๑  ดูก่อนภิกษุทั้งหลาย   มารดา   บิดา   เล็งเห็นฐานะ  ๕  ประการนี้แล
<span class="LineNumber"> 018 </span>จึงปรารถนาบุตรเกิดในสกุล.
