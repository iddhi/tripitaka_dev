<span class="LineNumber"> 001 </span>           ส.   ดูก่อนเทวดา  พวกชนที่ต้องการราก  ย่อมนำรากต้นไม้ไป พวกชน  
<span class="LineNumber"> 002 </span>ผู้ต้องการเปลือก  ย่อมนำเปลือกไป   พวกชนผู้ต้องการใบย่อมนำใบไป  พวก
<span class="LineNumber"> 003 </span>ชนผู้ต้องการดอกย่อมนำดอกไป พวกชนผู้ต้องการผลย่อมนำผลไป ก็แต่เทวดา
<span class="LineNumber"> 004 </span>ไม่พึงกระทำความเสียใจหรือความดีใจเพราะการกระทำนั้น  ๆ     ดูก่อนเทวดา
<span class="LineNumber"> 005 </span>เทวดาผู้สิงสถิตอยู่ที่ต้นไม้   ย่อมเป็นผู้ดำรงอยู่ในรุกขธรรมอย่างนี้แล.
<span class="LineNumber"> 006 </span>           ท.  ข้าแต่พระองค์ผู้นิรทุกข์   ข้าพระองค์ไม่ดำรงอยู่ในรุกขธรรมเป็น
<span class="LineNumber"> 007 </span>แน่เทียว  ลมฝนที่แรงกล้าจึงได้พัดมาโค่นที่อยู่ให้ล้มลง  ทำให้มีรากอยู่ข้างบน.
<span class="LineNumber"> 008 </span>           ส.  ดูก่อนเทวดา   ถ้าว่าท่านพึงดำรงอยู่ในรุกขธรรมไซร้   ที่อยู่ของ
<span class="LineNumber"> 009 </span>ท่านก็พึงมีเหมือนกาลก่อน.                         
<span class="LineNumber"> 010 </span>           ท.  ข้าแต่พระองค์ผู้นิรทุกข์    ข้าพระองค์จะพึงดำรงอยู่ในรุกขธรรม
<span class="LineNumber"> 011 </span>ขอให้ที่อยู่ของข้าพระองค์พึงมีเหมือนกาลก่อนเถิด.
<span class="LineNumber"> 012 </span>           ลำดับนั้น    ท้าวสักกะจอมเทพได้ทรงบันดาลอิทธาภิสังขาร ให้มีลมฝน
<span class="LineNumber"> 013 </span>ที่แรงกล้าพัดต้นไทรใหญ่ชื่อสุปติฏฐะ   ให้กลับตั้งขึ้นดังเดิม   ต้นไทรใหญ่ชื่อ
<span class="LineNumber"> 014 </span>สุปติฏฐะได้มีรากตั้งอยู่ดังเดิม  ฉันใด  ดูก่อนพราหมณ์ธรรมิกะ  เออก็  พวก
<span class="LineNumber"> 015 </span>อุบาสกชาวชาติภูมิชนบท    ได้ขับไล่เธอผู้ดำรงอยู่ในสมณธรรมออกจากอาวาส
<span class="LineNumber"> 016 </span>ทั้ง  ๗ แห่ง  ในชาติภูมิชนบททั้งหมด   ฉันนั้นเหมือนกัน    ท่านพระธรรมิกะ
<span class="LineNumber"> 017 </span>ทูลถามว่า    ข้าแต่พระองค์ผู้เจริญ    ก็สมณะย่อมเป็นผู้ดำรงอยู่ในสมณธรรม
<span class="LineNumber"> 018 </span>อย่างไร.
<span class="LineNumber"> 019 </span>          พ.  ดูก่อนพราหมณ์ธรรมิกะ  สมณะในธรรมวินัยนี้  ย่อมไม่ด่าตอบ
<span class="LineNumber"> 020 </span>บุคคลผู้ด่า     ไม่เสียดสีตอบบุคคลผู้เสียดสี    ไม่ประหารตอบบุคคลผู้ประหาร
<span class="LineNumber"> 021 </span>ดูก่อนพราหมณ์ธรรมิกะ  สมณะย่อมเป็นผู้ดำรงอยู่ในสมณธรรมอย่างนี้แล.
