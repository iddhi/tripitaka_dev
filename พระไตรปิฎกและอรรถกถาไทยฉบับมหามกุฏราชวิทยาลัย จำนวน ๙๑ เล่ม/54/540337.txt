<span class="LineNumber"> 001 </span>นางก็ไปตามหาสามี   ไปถึงกรุงราชคฤห์ตามลำดับ   ขณะนั้น   ลมกัมมัชวาตก็
<span class="LineNumber"> 002 </span>ปั่นป่วน   นางก็เข้าไปยังศาลาหลังหนึ่งใกล้ ๆ ทางแล้วก็คลอดลูก   นางคลอด
<span class="LineNumber"> 003 </span>ลูกชายคล้ายรูปทอง   ให้นอนบนศาลาอนาถา   แล้วออกไปหาน้ำข้างนอกศาลา
<span class="LineNumber"> 004 </span>ขณะนั้นนายกองเกวียนคนหนึ่ง  เป็นคนไม่มีลูกเดินมาทางนั้น   คิดว่าทารกของ
<span class="LineNumber"> 005 </span>หญิงไม่มีสามี   จักเป็นลูกของเรา  จึงเอาทารกนั้นมอบไว้ในมือนางนม  ต่อมา
<span class="LineNumber"> 006 </span>มารดาของทารกนั้น   ทำกิจเรื่องน้ำแล้ว  กลับมาไม่เห็นลูกก็เศร้าโศกคร่ำครวญ
<span class="LineNumber"> 007 </span>ไม่เข้าไปกรุงราชคฤห์แต่เดินทางต่อไป  หัวหน้าโจรคนหนึ่ง  พบนางในระหว่าง 
<span class="LineNumber"> 008 </span>ทางเกิดจิตปฏิพัทธ์   จึงเอานางทำเป็นภริยาของตน  นางอยู่ในเรือนโจรนั้น  ก็
<span class="LineNumber"> 009 </span>คลอดลูกหญิงออกมาคนหนึ่ง    วันหนึ่ง    นางยืนอุ้มลูกหญิงอยู่ทะเลาะกับสามี 
<span class="LineNumber"> 010 </span>ก็โยนลูกลงบนเตียง   ศีรษะของเด็กหญิงแตกหน่อยหนึ่ง ต่อนั้น   นางกลัวสามี
<span class="LineNumber"> 011 </span>ก็กลับไปกรุงราชคฤห์ท่องเที่ยวไปตามอำเภอใจ   ลูกชายของนางโตเป็นหนุ่มไม่
<span class="LineNumber"> 012 </span>รู้ว่าเป็นมารดา   ก็เอามารดาเป็นภริยาของตน.
<span class="LineNumber"> 013 </span>            ต่อมา   เขาไม่รู้ว่าลูกสาวหัวหน้าโจรนั้นเป็นน้องสาว   ก็แต่งงานนำมา
<span class="LineNumber"> 014 </span>เรือน  เขานำมารดาและน้องสาวมาเป็นภริยาของตนอยู่กันมาอย่างนี้   ด้วยเหตุนั้น
<span class="LineNumber"> 015 </span>คนแม้ทั้งสองนั้นจึงอยู่กันอย่างพร้อมเพรียง   ต่อมาวันหนึ่ง    มารดาแก้มวยผม
<span class="LineNumber"> 016 </span>ของลูกสาวหาเหาเห็นแผลเป็นที่ศีรษะ       คิดว่าหญิงคนนี้คงเป็นลูกสาวเราแน่
<span class="LineNumber"> 017 </span>แล้วก็ถาม    เกิดความสลดใจจึงไปสำนักภิกษุณีแล้วบวช     กระทำกิจเบื้องต้น
<span class="LineNumber"> 018 </span>เสร็จแล้ว    อยู่อย่างสงัด    พิจารณาทบทวนถึงการปฏิบัติแต่ก่อนของตน  ก็ได้
<span class="LineNumber"> 019 </span>กล่าวคาถาว่า  <B>อุโภ    มาตา  จ   ธีตา  จ</B>   เป็นต้น    ก็พระเถรีนี้   กล่าวย้ำคาถา
<span class="LineNumber"> 020 </span>ที่หญิงนั้นกล่าวไว้แล้วเหล่านั้น      โดยเห็นโทษในกามทั้งหลาย     จึงกล่าวว่า
<span class="LineNumber"> 021 </span><B>อุโภ  มาตา จ  ธีตา  จ</B>  เป็นอาทิ.  ด้วยเหตุนั้น  ข้าพเจ้าจึงกล่าวว่า พระเถรี
<span class="LineNumber"> 022 </span>นั้น    ยับยั้งอยู่ด้วยสุขในฌาน    สุขในผลและสุขในพระนิพพาน    จึงได้กล่าว
<span class="LineNumber"> 023 </span>สามคาถาเหล่านี้
