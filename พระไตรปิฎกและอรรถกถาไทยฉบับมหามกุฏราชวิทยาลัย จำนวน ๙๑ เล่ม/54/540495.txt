<span class="LineNumber"> 001 </span>อยู่ในสุคติเท่านั้น   ในพุทธุปบาทกาลนี้  ก็บังเกิดเป็นธิดาของพระเจ้าโกญจะกรุง
<span class="LineNumber"> 002 </span>มันตาวดี   พระชนกชนนีได้ขนานพระนามพระนางว่าสุเมธา  สมัยพระนางเจริญ
<span class="LineNumber"> 003 </span>พระชันษา    ก็ทรงปรึกษาตกลงกันว่า    จักถวายพระนางแต่พระเจ้าอนิกรัตตะ
<span class="LineNumber"> 004 </span>กรุงวารณวดี    แต่นับตั้งแต่ยังทรงเป็นทาริกา   พระนางพร้อมด้วยราชธิดา   ที่
<span class="LineNumber"> 005 </span>มีวัยปูนเดียวกัน    และเหล่าทาสี    ก็พากันเสด็จไปสำนักภิกษุณี    ฟังธรรมใน
<span class="LineNumber"> 006 </span>สำนักภิกษุณีแล้ว    ก็เกิดสังเวชในสังสารวัฏ    เพราะบำเพ็ญบารมีมาเป็นเวลาช้า 
<span class="LineNumber"> 007 </span>นาน   ทรงเลื่อมใสยิ่งในพระศาสนา   เมื่อทรงเจริญพระชันษา   ก็ได้มีพระทัย
<span class="LineNumber"> 008 </span>หันกลับจากกามทั้งหลาย   ด้วยเหตุนั้น    พระนางได้สดับการปรึกษาของพระ-
<span class="LineNumber"> 009 </span>ชนกชนนี   พระประยูรญาติจึงตรัสว่า   ลูกไม่ประสงค์กิจฆราวาส    ลูกจักบวช
<span class="LineNumber"> 010 </span>เพคะ  พระชนกชนนีโปรดจะทรงประกอบพระนางไว้ในกิจฆราวาส  แม้จะทรง
<span class="LineNumber"> 011 </span>อ้อนวอนโดยประการต่าง ๆ       ก็ไม่สามารถจะทำพระนางให้ทรงยินยอมได้
<span class="LineNumber"> 012 </span>พระนางทรงดำริว่า       เราจะได้การบวชโดยวิธีนี้      แล้วคว้าพระขรรค์
<span class="LineNumber"> 013 </span>ตัดพระเกศาของพระองค์เอง   ทรงปรารภพระเกศาเหล่านั้น   เริ่มทรงมนสิการ
<span class="LineNumber"> 014 </span>การใส่ใจโดยเป็นของปฏิกูล     ทรงทำอสุภนิมิตให้เกิดขึ้น    ก็บรรลุปฐมฌาน
<span class="LineNumber"> 015 </span>ณ   ที่ตรงนั้นเอง     เพราะทรงบำเพ็ญบารมีมาแล้วในชาตินั้น     และเพราะ
<span class="LineNumber"> 016 </span>ทรงเคยสดับวิธีมนสิการมาในสำนักภิกษุณี.       ก็แลพระนางบรรลุปฐมฌาน
<span class="LineNumber"> 017 </span>แล้ว ทรงทำราชสกุลทั้งหมดทั้งอันโตชนและปริวารชน   ตั้งต้นแต่พระชนกชนนี
<span class="LineNumber"> 018 </span>ผู้ทรงเกลี้ยกล่อมไว้ในกิจฆราวาสด้วยพระองค์เอง    ให้พากันเลื่อมใสยิ่งในพระ
<span class="LineNumber"> 019 </span>ศาสนา   เสด็จออกจากพระราชมณเฑียรไปยังสำนักภิกษุณี   ทรงผนวช   ครั้น
<span class="LineNumber"> 020 </span>ทรงผนวชแล้ว   ก็ทรงเริ่มตั้งวิปัสสนา   มีพระญาณแก่กล้าโดยชอบโดยแท้  ไม่
<span class="LineNumber"> 021 </span>นานนัก   ก็บรรลุพระอรหัตพร้อมด้วยปฏิสัมภิทา ๔ เพราะธรรมทั้งหลายที่ช่วย
<span class="LineNumber"> 022 </span>อบรมบ่มวิมุตติ   ทำให้บรรลุคุณวิเศษ.
