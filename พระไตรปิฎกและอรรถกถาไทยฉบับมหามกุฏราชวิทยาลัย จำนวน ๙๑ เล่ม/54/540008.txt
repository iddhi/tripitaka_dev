<span class="LineNumber"> 001 </span>อายุบังเกิดในเทวโลก ท่องเที่ยวอยู่ในสุคติภูมิทั้งหลายนั่นเองตลอด ๑ พุทธันดร
<span class="LineNumber"> 002 </span>ในกาลของพระผู้มีพระภาคเจ้าพระนาม<B>กัสสปะ</B>  บังเกิดในตระกูลคฤหบดี  พอรู้
<span class="LineNumber"> 003 </span>เดียงสาก็เกิดความสังเวชในสังสารวัฏ จึงบรรพชาอุปสมบทในพระศาสนา บวช
<span class="LineNumber"> 004 </span>เป็นภิกษุณีอยู่สองหมื่นปี    ตายทั้งที่เป็นปุถุชนบังเกิดในสวรรค์  เสวยสมบัติใน
<span class="LineNumber"> 005 </span>สวรรค์ตลอด  ๑  พุทธันดรบังเกิดในตระกูลกษัตริย์มหาศาล กรุงเวสาลี  ในพุทธุป-
<span class="LineNumber"> 006 </span>ปาทกาลนี้   คนทั้งหลายเรียกเธอว่า   <B>เถริกา</B>   เพราะมีรูปร่างล่ำสัน   เธอเจริญ
<span class="LineNumber"> 007 </span>วัย  บิดามารดาให้แก่ขัตติยกุมารผู้มีชาติเสมอกันโดยตระกูลและประเทศเป็นต้น
<span class="LineNumber"> 008 </span>เธอบูชาสามีเหมือนเทวดาอยู่      ได้ศรัทธาในพระศาสนาคราวพระศาสดาเสด็จ
<span class="LineNumber"> 009 </span>กรุงเวสาลี   ย่อมาเธอได้ฟังธรรมในสำนักของพระมหาปชาบดีโคตมีเถรี   เกิด 
<span class="LineNumber"> 010 </span>ชอบใจบรรพชา  บอกแก่สามีว่า  จักบวช  สามีไม่อนุญาต  แต่เพราะเธอสร้าง
<span class="LineNumber"> 011 </span>บุญบารมีมา   เธอพิจารณาธรรมตามที่ได้ฟัง   กำหนดรูปธรรมและอรูปธรรม
<span class="LineNumber"> 012 </span>ประกอบวิปัสสนาอยู่เนือง ๆ.
<span class="LineNumber"> 013 </span>            อยู่มาวันหนึ่ง   เมื่อเธอหุงหาอาหารอยู่ในครัวใหญ่   เปลวไฟใหญ่ได้
<span class="LineNumber"> 014 </span>ตั้งขึ้น  เปลวไฟนั้นทำให้ภาชนะที่สิ้นเกิดเสียงเปรี๊ยะ  ๆ   เธอเห็นดังนั้นจึงยึด
<span class="LineNumber"> 015 </span>ข้อนั้นแหละเป็นอารมณ์    ใคร่ครวญความไม่เที่ยงที่ปรากฏขึ้นอย่างดียิ่ง   จาก
<span class="LineNumber"> 016 </span>นั้นได้ยกความเป็นอนิจจัง  ทุกขัง   อนัตตาขึ้นในครัวนั้น   เจริญวิปัสสนา  ขวน
<span class="LineNumber"> 017 </span>ขวายโดยลำดับ     ได้ดำรงอยู่ในอนาคามิผลตามลำดับแห่งมรรค    ตั้งแต่นั้นมา
<span class="LineNumber"> 018 </span>เธอไม่ใช้เสื้อผ้าที่สวยงามหรือเครื่องประดับ   เมื่อสามีถามว่า  ที่รัก  เหตุไรเดี๋ยว
<span class="LineNumber"> 019 </span>นี้เธอจึงไม่ใช้เสื้อผ้าที่สวยงามหรือเครื่องประดับเหมือนเมื่อก่อน  นางจึงบอกว่า
<span class="LineNumber"> 020 </span>ตนไม่ควรอยู่เป็นคฤหัสถ์   แล้วขออนุญาตบวช   สามีนำเธอไปสำนักของพระ-
<span class="LineNumber"> 021 </span>มหาปชาบดีโคตมีด้วยบริวารใหญ่    กล่าวว่า   ข้าแต่พระแม่เจ้า   โปรดบวชให้
<span class="LineNumber"> 022 </span>นางนี้เถิด   เหมือนวิสาขอุบาสกนำธรรมทินนาไปฉะนั้น.  ครั้งนั้น    พระ-
