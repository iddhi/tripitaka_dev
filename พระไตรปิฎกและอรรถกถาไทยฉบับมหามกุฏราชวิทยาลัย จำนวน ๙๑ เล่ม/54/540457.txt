<span class="LineNumber"> 001 </span>            พระเถรี     ชี้แจงถึงความที่จักษุของผู้ที่ร่านรักให้จักษุเป็นของไม่งาม
<span class="LineNumber"> 002 </span>และความที่จักษุนั้นเป็นของไม่เที่ยง  เพราะตั้งอยู่ไม่ยั่งยืนอย่างนี้แล้ว   ครั้นแล้ว
<span class="LineNumber"> 003 </span>พระเถรีก็ยังถูกชายผู้นั้น  ซึ่งร่านรักในจักษุพัวพัน    จำต้องควักดวงตาของตน
<span class="LineNumber"> 004 </span>ให้เขาไป   เหมือนคนบางคน  ถือเอาสิ่งของซึ่งใคร ๆ ก็อยากได้  เดินทางกัน-
<span class="LineNumber"> 005 </span>ดารที่มีโจร   ถูกพวกโจรพัวพัน   ก็จำต้องให้สิ่งของที่น่าอยากได้นั้นไปฉะนั้น 
<span class="LineNumber"> 006 </span>ด้วยเหตุนั้น    ท่านพระสังคีติกาจารย์จึงกล่าวว่า   <B>อุปฺปาฏิย    จารุทสฺสนา</B>
<span class="LineNumber"> 007 </span>เป็นต้น.  บรรดาบทเหล่านั้น  บทว่า  <B>อุปฺปาฏิย</B>  ได้แก่   ควักคือนำออกจาก
<span class="LineNumber"> 008 </span>เบ้าตา. บทว่า <B>จารุทสฺสนา</B> ได้แก่   ดวงตาที่น่ารัก   ดวงตาที่น่าจับใจ.  บทว่า
<span class="LineNumber"> 009 </span><B>น จ ปชฺชิตฺถ</B>  ได้แก่  ไม่ถึงความติดข้องในจักษุนั้น. บทว่า <B>อสงฺคมานสา</B>
<span class="LineNumber"> 010 </span>ความว่า    พระเถรีผู้มีจิตไม่ติดข้องในอารมณ์แม้ไร ๆ จึงกล่าวว่า  เชิญรับจักษุ
<span class="LineNumber"> 011 </span>ที่ท่านต้องการไป  ต่อแต่นั้น   จงถือเอาก้อนที่ไม่สะอาด   ซึ่งท่านสำคัญว่าจักษุ
<span class="LineNumber"> 012 </span>เพราะเราให้แล้ว   ครั้นถือเอาแล้ว    จงนำจักษุที่ประกอบด้วยประสาท   นำไป
<span class="LineNumber"> 013 </span>ยังสถานที่ท่านปรารถนาเถิด.
<span class="LineNumber"> 014 </span>            บทว่า   <B>ตสฺส  จ  วิรมาสิ  ตาวเท</B>   ความว่า    ในทันใดนั่นเองคือ
<span class="LineNumber"> 015 </span>ในขณะที่พระเถรีควักลูกตานั่นแล  ราคะ  ของชายนักเลงหญิงนั้น     ก็หายไป.
<span class="LineNumber"> 016 </span>บทว่า   <B>ตตฺถ</B>   ได้แก่   ในลูกตา  หรือ  ในพระเถรีนั้น    อีกนัยหนึ่ง    บทว่า
<span class="LineNumber"> 017 </span><B>ตตฺถ</B>  ได้แก่   ในที่นั้นนั่นเอง.  บทว่า  <B>ขมาปยิ</B>  แปลว่า  ให้พระเถรียกโทษ
<span class="LineNumber"> 018 </span>ให้แล้ว. บทว่า  <B>โสตฺถิ  สิยา  พฺรหมจาริ</B>  นี้ความว่า   ข้าแต่แม่นางพรหมจารี
<span class="LineNumber"> 019 </span>ผู้แสวงคุณอันยิ่งใหญ่  ขอความไม่มีโรค  พึงมีแก่แม่นางเถิด. บทว่า  <B>น  ปุโน
<span class="LineNumber"> 020 </span>เอทิสกํ  ภวิสฺสติ</B>   ความว่า  เบื้องหน้าแต่นี้ไป   จักไม่มีการประพฤติอนาจาร
<span class="LineNumber"> 021 </span>อย่างนี้  อธิบายว่า  ข้าจักไม่ทำละ.
