<span class="LineNumber"> 001 </span>                   <H1>อรรถกถาสูตรที่ ๔</H1>
    
<span class="LineNumber"> 002 </span>               <H1>ประวัติพระวังคีสเถระ</H1> 

<span class="LineNumber"> 003 </span>         พึงทราบวินิจฉัยใน<B>สูตรที่  ๔</B>   (เรื่องพระวังคีสะ)   ดังต่อไปนี้.
<span class="LineNumber"> 004 </span>         ด้วยบทว่า    <B>ปฏิภาณวนฺตานํ</B>    พระผู้มีพระภาคเจ้าทรงแสดงว่า
<span class="LineNumber"> 005 </span>พระวังคีสะเถระเป็นยอดของเหล่าภิกษุผู้มีปฏิภาณสมบูรณ์    ได้
<span class="LineNumber"> 006 </span>ยินว่า     พระเถระนี้เมื่อเข้าไปเฝ้าพระทศพลตั้งแต่คลองแห่งจักษุ 
<span class="LineNumber"> 007 </span>ก็กล่าวสรรเสริญคุณพระศาสดาอุปมากับพระจันทร์    อุปมากับ
<span class="LineNumber"> 008 </span>พระอาทิตย์   กับอากาศ   กับมหาสมุทร   กับพระยาช้าง   กับพระยา
<span class="LineNumber"> 009 </span>มฤคสีหะ   หลายร้อยหลายพันบท   จึงเข้าเฝ้า   เพราะฉะนั้น   ท่านจึง
<span class="LineNumber"> 010 </span>เป็นยอดของเหล่าภิกษุผู้มีปฏิภาณ.    ในปัญหากรรมของท่าน    มี
<span class="LineNumber"> 011 </span>เรื่องที่จะกล่าวความตามลำดับดังต่อไปนี้.
<span class="LineNumber"> 012 </span>         ได้ยินว่า    ครั้งพระพุทธเจ้าพระนามว่าปทุมุตตระ    พระเถระ
<span class="LineNumber"> 013 </span>แม้รูปนี้    ถือปฏิสนธิในครอบครัวที่มีโภคสมบัติมาก    ในกรุงหงสวดี
<span class="LineNumber"> 014 </span>ไปวิหารฟังธรรมโดยนัยก่อนนั่นแล     เห็นพระศาสดาทรงสถาปนา
<span class="LineNumber"> 015 </span>ภิกษุรูปหนึ่งไว้ในตำแหน่งเป็นยอดของเหล่าภิกษุผู้มีปฏิภาณ     จึง
<span class="LineNumber"> 016 </span>กระทำกุศลกรรมแด่พระศาสดา     กระทำความปรารถนาว่า    ใน
<span class="LineNumber"> 017 </span>อนาคตกาล    แม้ข้าพระองค์พึงเป็นยอดของเหล่าภิกษุผู้มีปฏิภาณ
<span class="LineNumber"> 018 </span>เป็นผู้อันพระศาสดาทรงพยากรณ์แล้ว     กระทำกุศลจนตลอดชีพ
<span class="LineNumber"> 019 </span>เวียนว่ายอยู่ในเทวดาและมนุษย์     ในพุทธุปบาทกาลนี้     ก็มาบังเกิด 
<span class="LineNumber"> 020 </span>ในครอบครัวพราหมณ์    กรุงสาวัตถี     ญาติทั้งหลายขนานนามว่า
