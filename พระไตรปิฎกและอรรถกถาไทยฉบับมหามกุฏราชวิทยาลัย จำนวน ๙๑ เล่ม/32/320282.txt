<span class="LineNumber"> 001 </span>ทรงกระทำเขาสิเนรุให้เป็นโม่กวนสาคร     ฉะนั้น.     เมื่อพราหมณ์ 
<span class="LineNumber"> 002 </span>นั่งฟังธรรมอยู่ท้ายบริษัท     ปีติ   ๕     ประการเกิดขึ้นเต็มทั่วสรีระ
<span class="LineNumber"> 003 </span>ในปฐมยามนั่นเอง   พราหมณ์นั้นดึงผ้าที่ตนห่มออกมาคิดว่า    จักถวาย
<span class="LineNumber"> 004 </span>พระทศพล.    ครั้งนั้น    ความตระหนี่ชี้โทษถึงพันประการเกิดขึ้น
<span class="LineNumber"> 005 </span>แก่พราหมณ์นั้นว่า     พราหมณีกับเรามีผ้าห่มผืนเดียวเท่านั้น     ผ้าห่ม
<span class="LineNumber"> 006 </span>ผืนอื่นไร ๆ     ไม่มี     ก็ธรรมดาว่าไม่ห่มผ้าก็ออกไปข้างนอกไม่ได้
<span class="LineNumber"> 007 </span>จึงตกลงใจไม่ต้องการถวายโดยประการทั้งปวง     ครั้นเมื่อปฐมยาม
<span class="LineNumber"> 008 </span>ล่วงไป     ปีติเหมือนอย่างนั้นนั่นแหละเกิดขึ้นแก่พราหมณ์นั้น     แม้ใน
<span class="LineNumber"> 009 </span>มัชฌิมยาม      พราหมณ์คิดเหมือนอย่างนั้นแล้วไม่ได้ถวายเหมือน
<span class="LineNumber"> 010 </span>เช่นนั้น.   ครั้นเมื่อมัชฌิมยามล่วงไป     ปีติเหมือนอย่างนั้นนั่นแหละ
<span class="LineNumber"> 011 </span>เกิดขึ้นแก่พราหมณ์นั้นแม้ในปัจฉิมยาม.    พราหมณ์นั้นคิดว่า    เป็นไร
<span class="LineNumber"> 012 </span>เป็นกัน     ค่อยรู้กันทีหลัง     ดังนี้แล้วดึงผ้ามาวางแทบพระบาทพระ-
<span class="LineNumber"> 013 </span>บรมศาสดา.     ต่อแต่นั้นก็งอมือซ้ายเอามือขวาตบลง     ๓     ครั้งแล้ว
<span class="LineNumber"> 014 </span>บันลือขึ้น  ๓  วาระว่า   ชิตํ  เม  ชิตํ  เม  ชิตํ  เม  ( เราชนะแล้ว  ๆ).
<span class="LineNumber"> 015 </span>          สมัยนั้น     พระเจ้าพันธุมราชประทับนั่งสดับธรรมอยู่ภายใน
<span class="LineNumber"> 016 </span>ม่านหลังธรรมาสน์     อันธรรมดาพระราชาไม่ทรงโปรดเสียงว่า
<span class="LineNumber"> 017 </span>ชิตํ  เม   ชิตํ  เม   จึงส่งราชบุรุษไปด้วย   พระดำรัสว่า   เธอจงไปถาม
<span class="LineNumber"> 018 </span>พราหมณ์นั้นว่า    เขาพูดทำไม.    พราหมณ์นั้นถูกราชบุรุษไปถาม
<span class="LineNumber"> 019 </span>จึงกล่าวว่า    คนอื่นนอกจากข้าพเจ้า     ขึ้นยานคือช้างเป็นต้น    ถือดาบ
<span class="LineNumber"> 020 </span>และโล่หนังเป็นต้น     จึงได้ชัยชนะกองทัพข้าศึก     ชัยชนะนั้น
<span class="LineNumber"> 021 </span>ไม่น่าอัศจรรย์     ส่วนเราได้ย่ำยีจิตตระหนี่แล้ว     ถวายผ้าที่ห่มอยู่
<span class="LineNumber"> 022 </span>แด่พระทศพล     เหมือนคนเอาฆ้อนทุบตัวโคโกงที่ตามมาข้างหลัง
<span class="LineNumber"> 023 </span>ทำให้มันหนีไป     ชัยชนะของเรานั้นจึงน่าอัศจรรย์.     ราชบุรุษจึงไป
