<span class="LineNumber"> 001 </span>อกุศลนั่นแล     บางพวกเป็นอกุศลจิต    ด้วยอำนาจเป็นสหชาตธรรม
<span class="LineNumber"> 002 </span>(เกิดร่วมกัน)     บางพวกเข้ากันได้ด้วยอำนาจอุปนิสสยปัจจัย     และ
<span class="LineNumber"> 003 </span>เป็นฝักฝ่ายของอกุศลธรรมเหล่านั้น     เพราะฉะนั้นท่านจึงกล่าวว่า 
<span class="LineNumber"> 004 </span>เป็นส่วนแห่งอกุศล  เป็นฝักฝ่ายแห่งอกุศล.
<span class="LineNumber"> 005 </span>         บทว่า    <B>สพฺเพเต     มโนปุพฺพงฺคมา</B>    ความว่า    ใจเป็นหัวหน้า
<span class="LineNumber"> 006 </span>คือถึงก่อนแห่งธรรมเหล่านั้น    เพราะฉะนั้น     ธรรมเหล่านั้น    ชื่อว่า
<span class="LineNumber"> 007 </span>มีใจเป็นหัวหน้า.   จริงอยู่ธรรมเหล่านั้น   เกิดพร้อมกัน   มีวัตถุอันเดียว
<span class="LineNumber"> 008 </span>กัน     ดับพร้อมกัน     และมีอารมณ์เป็นอันเดียวกันกับใจก็จริง     ถึง
<span class="LineNumber"> 009 </span>กระนั้น    เพราะเหตุที่ใจยังธรรมเหล่านั้นให้เกิดขึ้น    ให้กระทำให้เกิด
<span class="LineNumber"> 010 </span>ให้ตั้งขึ้น ให้บังเกิด  ฉะนั้นธรรมเหล่านั้น จึงชื่อว่า  มีใจเป็นหัวหน้า.
<span class="LineNumber"> 011 </span>         บทว่า   <B>ป€มํ   อุปฺปชฺชติ</B>  ความว่า   เมื่อเขากล่าวว่า   พระราชา
<span class="LineNumber"> 012 </span>เสด็จออกไปแล้ว    ก็ไม่มีเหตุที่จะพึงกล่าวว่า     ทัพพระราชาที่เหลือ
<span class="LineNumber"> 013 </span>ออกไปแล้วหรือยังไม่ออกไป     เขาย่อมรู้กันทั่วว่า     ทัพพระราชา
<span class="LineNumber"> 014 </span>ออกไปหมดแล้ว   ฉันใด   ใจก็ฉันนั้นเหมือนกัน     ย่อมไม่มีเหตุที่จะพึง
<span class="LineNumber"> 015 </span>กล่าวว่า      จำเดิมแต่เวลาที่เขากล่าวว่าเกิดขึ้นแล้ว     ธรรมที่เหลือ
<span class="LineNumber"> 016 </span>เกิดร่วมกัน   ระคนกัน   ประกอบกัน   เกิดขึ้นแล้ว   หรือยังไม่เกิดขึ้น
<span class="LineNumber"> 017 </span>ธรรมทั้งหมดนั้น    ย่อมปรากฏว่า     เกิดขึ้นแล้วทั้งนั้น    อาศัยอำนาจ
<span class="LineNumber"> 018 </span>แห่งประโยชน์นี้   ใจที่ระคน  ที่ประกอบกัน  ธรรมเหล่านั้น  แม้จะเกิด
<span class="LineNumber"> 019 </span>พร้อมกัน และดับพร้อมกัน ท่านก็เรียกว่าเกิดก่อนธรรมเหล่านั้น.
<span class="LineNumber"> 020 </span>         บทว่า   <B>อนฺวเทว</B>   แปลว่า    ตามกัน  ร่วมกัน  อธิบายว่า   พร้อม
<span class="LineNumber"> 021 </span>กันทีเดียว.    แต่ครั้นถือเอาเค้าแห่งพยัญชนะ   ไม่ควรถือว่า     จิตเกิด
<span class="LineNumber"> 022 </span>ก่อน     เจตสิกเกิดทีหลัง.     จริงอยู่     อรรถคือความเป็นที่อาศัยของ
