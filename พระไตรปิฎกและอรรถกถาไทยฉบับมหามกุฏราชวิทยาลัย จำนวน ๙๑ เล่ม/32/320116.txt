<span class="LineNumber"> 001 </span>         พระผู้มีพระภาคเจ้าพระองค์นั้น     ทรงทำปัจฉาภัตตกิจให้เสร็จ
<span class="LineNumber"> 002 </span>อย่างนั้นแล้ว     ถ้าทรงประสงค์จะทรงสนานพระกาย     ก็เสด็จ 
<span class="LineNumber"> 003 </span>ลุกขึ้นจากพุทธอาสน์    เสด็จเข้าสู่ซุ้มสำหรับสรงสนาน      ทรงรด 
<span class="LineNumber"> 004 </span>พระกายด้วยน้ำอันอุปัฏฐากจัดถวาย.     แม้พระอุปัฏฐากก็นำเอา
<span class="LineNumber"> 005 </span>พุทธอาสน์มาลาดถวายในบริเวณพระคันธกุฏี    พระผู้มีพระภาคเจ้า
<span class="LineNumber"> 006 </span>ทรงนุ่งอันตรวาสก   ๒   ชั้น   ที่ย้อมดีแล้ว   ทรงคาดประคดเอว   ทรง
<span class="LineNumber"> 007 </span>ครองอุตตราสงฆ์แล้วเสด็จมาประทับ  ณ  พุทธอาสน์นั้น        ทรงเร้น
<span class="LineNumber"> 008 </span>อยู่ครู่หนึ่งลำพังพระองค์      ลำดับนั้น   ภิกษุทั้งหลายมาจากที่นั้น
<span class="LineNumber"> 009 </span>ไปยังที่เฝ้าพระศาสดา    บรรดาภิกษุเหล่านั้น    บางพวกถามปัญหา
<span class="LineNumber"> 010 </span>บางพวกขอกรรมฐาน    บางพวกของธรรม.    พระผู้มีพระภาคเจ้า
<span class="LineNumber"> 011 </span>ทรงจัดให้สมประสงค์ของภิกษุเหล่านั้น   ทรงยับยั้ง   แม้ตลอดยามต้น.
<span class="LineNumber"> 012 </span>ปุริมยามกิจ  กิจในยามต้นมีดังกล่าวนี้.
<span class="LineNumber"> 013 </span>         เวลาเสร็จกิจในยามต้น     เมื่อภิกษุทั้งหลายถวายบังคมพระ
<span class="LineNumber"> 014 </span>ผู้มีพระภาคเจ้าแล้วหลีกไป     เทวดาทั่วหมื่นโลกธาตุ     เมื่อได้โอกาส
<span class="LineNumber"> 015 </span>จึงเข้าไปเฝ้าพระผู้มีพระภาคเจ้า     ถามปัญหา     ชั้นที่สุดแม้อักษร
<span class="LineNumber"> 016 </span>๔   ตัวตามที่แต่งมา    พระผู้มีพระภาคเจ้า     เมื่อทรงวิสัชนาปัญหา
<span class="LineNumber"> 017 </span>แก่เทวดาเหล่านั้น     ทรงยับยั้งอยู่ตลอดมัชฌิมยาม      มัชฌิมยามกิจ
<span class="LineNumber"> 018 </span>กิจในมัชฌิมยาม  มีดังกล่าวนี้.
<span class="LineNumber"> 019 </span>         ก็พระผู้มีพระภาคเจ้า   ทรงแบ่งปัจฉิมยามเป็น   ๓   ส่วน   แล้ว
<span class="LineNumber"> 020 </span>ทรงยับยั้งส่วนหนึ่งด้วยการเดินจงกรม     เพื่อทรงปลดเปลื้องความ
<span class="LineNumber"> 021 </span>เมื่อยพระวรกายที่ประทับนั่งมาก     ตั้งแต่เวลาก่อนเสวยอาหาร     ใน
