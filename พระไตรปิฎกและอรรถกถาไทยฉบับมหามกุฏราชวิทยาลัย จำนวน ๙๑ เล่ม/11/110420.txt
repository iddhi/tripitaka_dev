<span class="LineNumber"> 001 </span>จากเสนาสนะ  ใส่ใจถึงกรรมฐานอยู่อย่างนั้น ไปลานพระเจดีย์  หากเจริญ  
<span class="LineNumber"> 002 </span>พุทธานุสสติกรรมฐานอยู่  ก็เจริญพุทธานุสสติกรรมฐานนั้นเรื่อยไป   ไม่
<span class="LineNumber"> 003 </span>ละกรรมฐานนั้น  เข้าไปสู่ลานพระเจดีย์  หากเจริญกรรมฐานอื่นอยู่   พัก
<span class="LineNumber"> 004 </span>กรรมฐานนั้น    เหมือนวางสิ่งของที่ถือมาไว้  ณ  เชิงบันได  ยึดปีติมีพระ
<span class="LineNumber"> 005 </span>พุทธเจ้าเป็นอารมณ์     ขึ้นสู่ลานพระเจดีย์  หากเจดีย์ใหญ่  ทำประทักษิณ
<span class="LineNumber"> 006 </span>๓  ครั้ง    แล้วพึงไหว้ในฐานะทั้ง  ๔  ( ๔   ทิศ)   หากเจดีย์เล็ก    พึงทำ
<span class="LineNumber"> 007 </span>ประทักษิณอย่างนั้นนั่นแหละแล้วไหว้ในฐานะทั้ง   ๘.   เมื่อไหว้พระเจดีย์
<span class="LineNumber"> 008 </span>แล้วไปถึงลานต้นพระศรีมหาโพธิ         พึงแสดงความเคารพไหว้พระศรี
<span class="LineNumber"> 009 </span>มหาโพธิ      ดุจอยู่เฉพาะพระพักตร์<B>พระผู้มาพระภาคเจ้า</B>ฉะนั้น.     ภิกษุ
<span class="LineNumber"> 010 </span>นั้นไหว้พระเจดีย์และพระศรีมหาโพธิอย่างนี้แล้ว     พึงถือเอากรรมฐานที่
<span class="LineNumber"> 011 </span>คนพักไว้  ดุจคนไปยังที่เก็บของไว้  ถือเอาสิ่งของที่เก็บไว้ฉะนั้น  เมื่อใกล้
<span class="LineNumber"> 012 </span>หมู่บ้านก็ครองจีวรโดยกำหนดกรรมฐาน  เป็นหลักนั่นเทียว     เข้าไปยังหมู่
<span class="LineNumber"> 013 </span>บ้านเพื่อบิณฑบาต.
<span class="LineNumber"> 014 </span>           ครั้งนั้น  มนุษย์ทั้งหลายเห็นภิกษุนั้นก็ออกมาต้อนรับด้วยความยินดี
<span class="LineNumber"> 015 </span>ว่า    พระผู้เป็นเจ้าของพวกเรามาแล้ว      รับบาตรนิมนต์ให้นั่งบนโรงฉัน
<span class="LineNumber"> 016 </span>หรือบนเรือน   ถวายข้าวยาคูชั่วระยะเวลาที่ภัตตาหารยังไม่เสร็จ   ก็ล้างเท้า
<span class="LineNumber"> 017 </span>ทาน้ำมัน  นั่งข้างหน้าถามปัญหาบ้าง  ขอฟังธรรมบ้าง.
<span class="LineNumber"> 018 </span>           พระอรรถกถาจารย์กล่าวว่า    ถ้าแม้เขาไม่ขอให้แสดงธรรม    ก็พึง
<span class="LineNumber"> 019 </span>แสดงธรรมกถาทีเดียวเพื่อสงเคราะห์ประชาชน.
<span class="LineNumber"> 020 </span>           จริงอยู่  ธรรมกถาที่นอกเหนือไปจากธรรมฐาน  ย่อมไม่มี.   เพราะ
<span class="LineNumber"> 021 </span>ฉะนั้น ภิกษุนั้นเมื่อกล่าวธรรมกถาโดยกำหนดกรรมฐานเป็นหลักนั่นเทียว
