<span class="LineNumber"> 001 </span>           ในข้อที่กล่าวมาแล้วนั้น          เทศนามีเบื้องต้นท่ามกลางและที่สุด.  
<span class="LineNumber"> 002 </span>ศาสนาก็มีเบื้องต้นท่ามกลางและที่สุด.   จะกล่าวเทศนาก่อน.   ในคาถาแม้
<span class="LineNumber"> 003 </span>มี  ๔  บาท   บาทแรกชื่อว่าเป็นเบื้องต้น.    สองบาทต่อจากนั้นชื่อว่าเป็น
<span class="LineNumber"> 004 </span>ท่ามกลาง.  บาทเดียวในตอนท้ายชื่อว่าเป็นที่สุด.
<span class="LineNumber"> 005 </span>           พระสูตรที่มีอนุสนธิเดียว  มีนิทานเป็นเบื้องต้น  มีคำว่า  <B>อิทมโวจ</B>
<span class="LineNumber"> 006 </span>เป็นที่สุด   คำระหว่างเบื้องต้นและที่สุดทั้ง ๒  เป็นท่ามกลาง.
<span class="LineNumber"> 007 </span>           พระสูตรที่มีอนุสนธิมาก    มีอนุสนธิแรกเป็นเบื้องต้น    มีอนุสนธิ
<span class="LineNumber"> 008 </span>ในตอนท้ายเป็นที่สุด. อนุสนธิหนึ่ง  หรือสอง  หรือมากในท่ามกลาง  เป็น
<span class="LineNumber"> 009 </span>ท่ามกลางทั้งนั้น.
<span class="LineNumber"> 010 </span>           สำหรับศาสนา   มีศีลสมาธิและวิปัสสนาชื่อว่าเป็นเบื้องต้น.  สมจริง
<span class="LineNumber"> 011 </span>ดังที่ตรัสไว้ว่า  ก็อะไรเป็นเบื้องต้นแห่งกุศลธรรมทั้งหลาย ?  ศีลที่บริสุทธิ์
<span class="LineNumber"> 012 </span>ดีและทิฏฐิที่ตรงเป็นเบื้องต้น.
<span class="LineNumber"> 013 </span>           ก็อริยมรรคที่ตรัสไว้อย่างนี้ว่า  ดูก่อนภิกษุทั้งหลาย  มัชฌิมาปฏิปทา
<span class="LineNumber"> 014 </span>ที่ตถาคตตรัสรู้ด้วยปัญญาอันยิ่งแล้วมีอยู่   ดังนี้    ชื่อว่าเป็นท่ามกลาง.
<span class="LineNumber"> 015 </span>           ผลและนิพพานชื่อว่าเป็นที่สุด.
<span class="LineNumber"> 016 </span>           จริงอยู่   ผลท่านกล่าวว่าเป็นที่สุด   ในประโยคนี้ว่า   แน่ะพราหมณ์
<span class="LineNumber"> 017 </span>เพราะเหตุนั้นแหละ  ท่านจงประพฤติพรหมจรรย์  นั่นเป็นสาระ  นั่นเป็น
<span class="LineNumber"> 018 </span>ที่สุด  ดังนี้.  
<span class="LineNumber"> 019 </span>           นิพพานท่านกล่าวว่าเป็นที่สุด  ในประโยคนี้ว่า    ดูก่อน<B>ท่านวิสาขะ</B>
<span class="LineNumber"> 020 </span>บุคคลอยู่จบพรหมจรรย์ซึ่งหยั่งลงสู่นิพพาน     มีนิพพานเป็นที่ไปในเบื้อง
<span class="LineNumber"> 021 </span>หน้า  มีนิพพานเป็นที่สุด.
<span class="LineNumber"> 022 </span>           ในที่นี้ทรงประสงค์เบื้องต้น   ท่ามกลาง   ที่สุดแห่งเทศนา.
