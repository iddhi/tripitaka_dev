<span class="LineNumber"> 001 </span>เขลา  คนหลง  ไม่ฉลาด  มหาบพิตร  ได้ปลงพระชนมชีพพระบิดาผู้ดำรง 
<span class="LineNumber"> 002 </span>ธรรม   เป็นพระราชาโดยธรรม  เพราะปรารถนาความเป็นใหญ่  แต่เพราะ
<span class="LineNumber"> 003 </span>มหาบพิตรทรงเห็นความผิดโดยเป็นความผิดจริงแล้ว      ทรงสารภาพตาม
<span class="LineNumber"> 004 </span>เป็นจริง  ฉะนั้น ตถาคตขอรับทราบความผิดของมหาบพิตร  ก็การที่บุคคล
<span class="LineNumber"> 005 </span>เห็นความผิดโดยเป็นความผิดจริง     แล้วสารภาพตามเป็นจริง    รับสังวร
<span class="LineNumber"> 006 </span>ต่อไป   นี้เป็นวัฒนธรรมในวินัยของพระอริยะแล.
<span class="LineNumber"> 007 </span>           (๑๔๐)   เมื่อ<B>พระผู้มีพระภาคเจ้า</B>ตรัสอย่างนี้แล้ว  พระเจ้า<B>อชาต-
<span class="LineNumber"> 008 </span>ศัตรูเวเทหิบุตร    เจ้าแผ่นดินมคธ</B>    ได้กราบทูล<B>พระผู้มีพระภาคเจ้า</B>ว่า
<span class="LineNumber"> 009 </span>ข้าแต่พระองค์ผู้เจริญ    ถ้าเช่นนั้น    ข้าพระองค์มีกิจมาก     มีกรณียะมาก
<span class="LineNumber"> 010 </span>ขอทูลลาไปในบัดนี้  <B>พระผู้มีพระภาคเจ้า</B>ตรัสว่า ขอมหาบพิตรจงทรงทราบ
<span class="LineNumber"> 011 </span>เวลา ณ   บัดนี้เถิด  ลำดับนั้น  <B>พระเจ้าอชาตศัตรูเวเทหิบุตร   เจ้าแผ่นดิน
<span class="LineNumber"> 012 </span>มคธ</B>  ทรงเพลิดเพลิน   ยินดีภาษิตของ<B>พระผู้มีพระภาคเจ้า</B>  ลุกจากอาสนะ
<span class="LineNumber"> 013 </span>ถวายบังคม<B>พระผู้มีพระภาคเจ้า</B>   ทรงกระทำประทักษิณแล้วเสด็จไป.
<span class="LineNumber"> 014 </span>           ต่อจากนั้น     <B>พระผู้มีพระภาคเจ้า</B>ตรัสกะภิกษุทั้งหลายว่า   ดูก่อน
<span class="LineNumber"> 015 </span>ภิกษุทั้งหลาย    พระราชาพระองค์นี้ถูกขุดเสียแล้ว      พระราชาพระองค์นี้ 
<span class="LineNumber"> 016 </span>ถูกขจัดเสียแล้ว     หากท้าวเธอจักไม่ปลงพระชนมชีพพระบิดาผู้ดำรงธรรม
<span class="LineNumber"> 017 </span>เป็นพระราชาโดยธรรมไซร้  ธรรมจักษุอันปราศจากธุลี   ปราศจากมลทิน
<span class="LineNumber"> 018 </span>จักเกิดขึ้นแก่ท้าวเธอ  ณ  ที่ประทับนี้ทีเดียว  <B>พระผู้มีพระภาคเจ้า</B>ได้ตรัสคำ
<span class="LineNumber"> 019 </span>เป็นไวยากรณ์นี้แล้วภิกษุเหล่านั้นชื่นชมยินดีภาษิตของ<B>พระผู้มีพระภาคเจ้า</B>
<span class="LineNumber"> 020 </span>แล้วแล.
<span class="LineNumber"> 021 </span>                                   <I>จบสามัญญผลสูตร  ที่  ๒</I>
