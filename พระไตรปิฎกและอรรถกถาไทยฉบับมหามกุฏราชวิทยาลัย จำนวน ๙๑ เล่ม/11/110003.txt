<span class="LineNumber"> 001 </span>ภิกษุทั้งหลาย  บัดนี้  เธอทั้งหลายนั่งประชุมสนทนากันถึงเรื่องอะไร  และ
<span class="LineNumber"> 002 </span>เรื่องอะไรที่พวกเธอพูดค้างไว้.     เมื่อตรัสอย่างนี้แล้ว      ภิกษุเหล่านั้นได้  
<span class="LineNumber"> 003 </span>กราบทูล<B>พระผู้มีพระภาคเจ้า</B>ดังนี้ว่า พระเจ้าข้า ณ ที่นี้เมื่อพวกข้าพระองค์
<span class="LineNumber"> 004 </span>ลุกขึ้นในเวลาใกล้รุ่ง    นั่งประชุมกันอยู่ที่โรงกลม   สนทนากันว่า    ท่าน
<span class="LineNumber"> 005 </span>ทั้งหลาย        เท่าที่<B>พระผู้มีพระภาคเจ้า</B>ผู้รู้ผู้เห็นเป็นพระอรหันตสัมมา-
<span class="LineNumber"> 006 </span>สัมพุทธเจ้าพระองค์นั้น  ทรงทราบความที่หมู่สัตว์มีอัธยาศัยต่าง ๆ กันได้
<span class="LineNumber"> 007 </span>เป็นอย่างดีนี้     น่าอัศจรรย์    ไม่เคยมี    ความจริง    <B>สุปปิยปริพาชก</B>ผู้นี้ 
<span class="LineNumber"> 008 </span>กล่าวติพระพุทธเจ้า     ติพระธรรม    หรือติพระสงฆ์    โดยอเนกปริยาย
<span class="LineNumber"> 009 </span>ส่วน<B>พรหมทัตตมาณพ</B>อันเตวาสิกของ<B>สุปปิยปริพาชก</B>      กล่าวชมพระ
<span class="LineNumber"> 010 </span>พุทธเจ้า   ชมพระธรรม    หรือชมพระสงฆ์    โดยอเนกปริยาย    อาจารย์
<span class="LineNumber"> 011 </span>และอันเตวาสิกทั้งสองนี้        มีถ้อยคำเป็นข้าศึกแก่กันและกันโดยตรงฉะนี้
<span class="LineNumber"> 012 </span>เดินตาม<B>พระผู้มีพระภาคเจ้า</B>และภิกษุสงฆ์ไปข้างหลัง ๆ  พระเจ้าข้า  เรื่อง
<span class="LineNumber"> 013 </span>นี้แล  ที่พวกข้าพระองค์พูดค้างไว้  พอดีพระองค์เสด็จมาถึง 
<span class="LineNumber"> 014 </span>           <B>พระผู้มีพระภาคเจ้า</B>   ตรัสว่า   ดูก่อนภิกษุทั้งหลาย    คนเหล่าอื่น
<span class="LineNumber"> 015 </span>จะพึงกล่าวติเรา  ติพระธรรม  หรือติพระสงฆ์    ก็ตาม    เธอทั้งหลายไม่
<span class="LineNumber"> 016 </span>ควรทำความอาฆาต  โทมนัส  แค้นใจในคนเหล่านั้น.    ดูก่อนภิกษุทั้งหลาย
<span class="LineNumber"> 017 </span>คนเหล่าอื่นพึงกล่าวติเรา  ติพระธรรม ติพระสงฆ์  ก็ตาม   ถ้าเธอทั้งหลาย
<span class="LineNumber"> 018 </span>จักขุ่นเคือง  หรือจักน้อยใจในคนเหล่านั้น    ด้วยเหตุนั้น   อันตรายพึงมี
<span class="LineNumber"> 019 </span>แก่เธอทั้งหลายนี่แหละ.       ดูก่อนภิกษุทั้งหลาย      คนเหล่าอื่นพึงกล่าว
<span class="LineNumber"> 020 </span>ติเรา   ติพระธรรม   หรือติพระสงฆ์   ก็ตาม    ถ้าเธอทั้งหลายจักขุ่นเคือง
<span class="LineNumber"> 021 </span>หรือจักน้อยใจในคนเหล่านั้น  เธอทั้งหลายพึงรู้คำที่เป็นสุภาษิต    ของคน
<span class="LineNumber"> 022 </span>เหล่าอื่นได้ละหรือ.    ภิกษุทั้งหลายกราบทูลว่า   ข้อนั้นหามิได้พระเจ้าข้า.
