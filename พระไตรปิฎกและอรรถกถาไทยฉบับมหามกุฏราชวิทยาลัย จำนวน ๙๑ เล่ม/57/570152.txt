<span class="LineNumber"> 001 </span>         ในอดีตกาลครั้งพระเจ้าพรหมทัตเสวยราชสมบัติอยู่ใน
<span class="LineNumber"> 002 </span>กรุงพาราณสี   พระโพธิสัตว์อุบัติในกำเนิดวานร   มีวานรแปดหมื่น
<span class="LineNumber"> 003 </span>เป็นบริวาร   อาศัยอยู่ในหิมวันตประเทศ.   ใกล้หิมวันตประเทศนั้น
<span class="LineNumber"> 004 </span>มีบ้านชายแดนแห่งหนึ่ง     บางครั้งก็มีคนอยู่    บางครั้งก็ไม่มีคนอยู่
<span class="LineNumber"> 005 </span>ในท่ามกลางหมู่บ้านนั้นมีต้นมะพลับต้นหนึ่ง     กิ่งก้านและคาคบ
<span class="LineNumber"> 006 </span>บริบูรณ์มีผลอร่อย.     ฝูงลิงพากันมากินผลมะพลับนั้นในเวลาที่
<span class="LineNumber"> 007 </span>ไม่มีคนอยู่.    ครั้นต่อมาถึงคราวมีผลอีก    บ้านนั้นได้กลับเป็นที่อยู่
<span class="LineNumber"> 008 </span>ของมนุษย์เรียงรายไปด้วยต้นอ้อ     ประกอบไปด้วยประตู.     แม้
<span class="LineNumber"> 009 </span>ต้นไม้นั้นก็ออกผลกิ่งลู่น้อมลง.     ฝูงลิงคิดว่า     เมื่อก่อนเรากินผล
<span class="LineNumber"> 010 </span>มะพลับที่บ้านโน้น    บัดนี้มะพลับต้นนั้นมีผลหรือยังหนอ    บ้าน
<span class="LineNumber"> 011 </span>มีคนอยู่หรือไม่หนอ   ครั้นคิดดังนั้นแล้ว    จึงส่งลิงไปตัวหนึ่ง   โดย
<span class="LineNumber"> 012 </span>กล่าวว่า     เจ้าจงไปสืบดูที.    ลิงนั้นไปสืบดูก็รู้ว่าไม้นั้นออกผล
<span class="LineNumber"> 013 </span>และบ้านมีผู้คนจับจองอยู่จึงกลับมาบอกแก่พวกลิง.      พวกลิง
<span class="LineNumber"> 014 </span>ได้ฟังว่าต้นไม้นั้นออกผล     เกิดความอุตสาหะว่าจักกินผลมะพลับ
<span class="LineNumber"> 015 </span>อันโอชา     จึงบอกความนั้นแก่พญาวานร.     พญาวานรถามว่า
<span class="LineNumber"> 016 </span>บ้านมีคนอยู่หรือไม่      มันบอกว่า   มีจ้ะนาย.   พญาวานรบอกว่า
<span class="LineNumber"> 017 </span>ถ้าเช่นนั้นไม่ควรไป    เพราะพวกมนุษย์มีเล่ห์กะเท่มาก.    พวกลิง
<span class="LineNumber"> 018 </span>กล่าวว่า     เราจักกินตอนเที่ยงคืนในเวลาที่พวกมนุษย์หลับสนิท
<span class="LineNumber"> 019 </span>ครั้นพญาวานรรับรู้แล้ว     จึงลงจากป่าหิมพานต์     คอยเวลาที่
<span class="LineNumber"> 020 </span>พวกมนุษย์หลับสนิท    นอนอยู่บนหลังแผ่นหินใหญ่ไม่ไกลหมู่บ้าน
<span class="LineNumber"> 021 </span>นั้น   ครั้นมัชฌิมยามพวกมนุษย์หลับ   จึงพากันขึ้นต้นไม้กินผลไม้.
