<span class="LineNumber"> 001 </span>มงคล      แต่บุตรของพราหมณ์ปุโรหิตยังเด็กนัก     ไม่รู้ไตรเพท
<span class="LineNumber"> 002 </span>ไม่รู้สูตรกล่อมช้าง     พวกข้าพระพุทธเจ้าจักทำการมงคลช้าง
<span class="LineNumber"> 003 </span>กันเองพระเจ้าข้า.    พระราชาทรงรับว่าดีแล้ว.    พวกพราหมณ์
<span class="LineNumber"> 004 </span>ต่างพากันรื่นเริงยินดีเดินไปมาด้วยคิดว่า      พวกเราไม่ให้บุตร
<span class="LineNumber"> 005 </span>ปุโรหิตทำการมงคลช้าง     จักทำเสียเองแล้วก็จะได้รับทรัพย์
<span class="LineNumber"> 006 </span>ครั้นถึงวันที่สี่จักมีการมงคลช้าง     เพราะฉะนั้นมารดาของพระ-
<span class="LineNumber"> 007 </span>โพธิสัตว์สดับข่าวนั้น    จึงเศร้าโศกคร่ำครวญว่า    ขึ้นชื่อว่าการ
<span class="LineNumber"> 008 </span>ทำการมงคลแก่ช้างเป็นหน้าที่ของเราเจ็ดชั่วตระกูลแล้ว     วงศ์
<span class="LineNumber"> 009 </span>ของเราจักเสื่อม     และเราจักเสื่อมจากทรัพย์ด้วย.     พระโพธิสัตว์
<span class="LineNumber"> 010 </span>ถามว่า  ร้องไห้ทำไมแม่  ครั้นได้ฟังเหตุการณ์นั้นแล้ว  จึงปลอบว่า
<span class="LineNumber"> 011 </span>แม่จ๋า     แม่อย่าเศร้าโศกไปเลย     บางทีลูกจักทำการมงคลเอง.
<span class="LineNumber"> 012 </span>มารดาพูดว่า    ลูกแม่   ลูกไม่รู้ไตรเพท   ไม่รู้สูตรกล่อมช้าง   ลูก
<span class="LineNumber"> 013 </span>จักทำการมงคลได้อย่างไร.     พระโพธิสัตว์ถามว่า     แม่จ๋าเมื่อไร
<span class="LineNumber"> 014 </span>เขาจักทำการมงคลช้างกัน.    มารดาตอบว่า    ในวันที่สี่จากนี้ไป
<span class="LineNumber"> 015 </span>แหละลูก.     พระโพธิสัตว์ถามว่า     แม่จ๋า     อาจารย์ผู้เชี่ยวชาญ
<span class="LineNumber"> 016 </span>ไตรเพทสูตรกล่อมช้างอยู่ที่ไหนเล่าแม่.    มารดาบอกว่า    ลูกรัก
<span class="LineNumber"> 017 </span>อาจารย์ทิศาปาโมกข์เช่นว่านี้  อยู่ในเมืองตักกศิลา  แคว้นคันธาระ
<span class="LineNumber"> 018 </span>สุดทางจากนี้ไปร้อยยี่สิบโยชน์.     พระโพธิสัตว์ปลอบมารดาว่า
<span class="LineNumber"> 019 </span>แม่จ๋า      ลูกจะไม่ยอมให้วงศ์ของเราพินาศ     พรุ่งนี้ลูกจะไปเมือง
<span class="LineNumber"> 020 </span>ตักกสิลา     เดินทางวันเดียวก็ถึงเรียนไตรเพทและสูตรกล่อมช้าง
<span class="LineNumber"> 021 </span>เพียงคืนเดียวเท่านั้น    รุ่งขึ้นจะกับมาทำการมงคลช้างในวันที่สี่
