<span class="LineNumber"> 001 </span>นกยูงสีทองมีอยู่จริงอาศัยอยู่    ณ    ทัณฑกบรรพต     พระเจ้าข้า.  
<span class="LineNumber"> 002 </span>พระราชารับสั่งว่า    ถ้าเช่นนั้นเจ้าจงไปจับนกยูงนั้นมาอย่าให้ตาย.
<span class="LineNumber"> 003 </span>พรานจึงเอาบ่วงไปดักไว้ที่   ณ   ที่นกยูงหาอาหาร.   แม้ในสถานที่
<span class="LineNumber"> 004 </span>ที่นกยูงเหยียบ  บ่วงก็หาได้กล้ำกรายเข้าไปไม่.  พรานไม่สามารถ
<span class="LineNumber"> 005 </span>จับนกยูงได้  ท่องเที่ยวอยู่ถึงเจ็ดปี  ได้ถึงแก่กรรมลง  ณ  ที่นั้นเอง.
<span class="LineNumber"> 006 </span>แม้พระนางเขมาราชเทวี  เมื่อไม่ได้สมพระประสงค์ก็สิ้นพระชนม์.
<span class="LineNumber"> 007 </span>พระราชาทรงกริ้วว่า     พระเทวีได้สิ้นพระชนม์ลงเพราะอาศัย
<span class="LineNumber"> 008 </span>นกยูง    จึงให้จารึกอักษรไว้ในแผ่นทองว่า    ในหิมวันตประเทศ
<span class="LineNumber"> 009 </span>มีภูเขาลูกหนึ่งชื่อทัณฑกบรรพต      นกยูงสีทองตัวหนึ่งอาศัยอยู่
<span class="LineNumber"> 010 </span>ณ   ที่นั้น   ผู้ได้กินเนื้อของมัน   ผู้นั้นจะไม่แก่ไม่ตาย   จะมีอายุยืน
<span class="LineNumber"> 011 </span>แล้วเก็บแผ่นทองไว้ในหีบทอง.     ครั้นพระราชาสวรรคตแล้ว
<span class="LineNumber"> 012 </span>พระราชาองค์อื่นครองราชสมบัติ.   ทรงอ่านข้อความในสุพรรณบัฏ
<span class="LineNumber"> 013 </span>มีพระประสงค์จะไม่แก่ไม่ตาย     จึงทรงส่งพรานคนอื่นไป     ให้
<span class="LineNumber"> 014 </span>เที่ยวแสวงหา.      แม้พรานนั้นไปถึงที่นั้นแล้วก็ไม่สามารถจะจับ
<span class="LineNumber"> 015 </span>พระโพธิสัตว์ได้    ได้ตายไปในที่นั้นเอง.    โดยทํานองนี้พระราชา
<span class="LineNumber"> 016 </span>สวรรคตไปหกชั่วพระองค์     ครั้นถึงองค์ที่เจ็ดครองราชสมบัติ
<span class="LineNumber"> 017 </span>จึงทรงส่งพรานคนหนึ่งไป.      พรานนั้นไปถึงแล้วก็รู้ถึงภาวะที่
<span class="LineNumber"> 018 </span>บ่วงมิได้กล้ำกรายแม้ในที่ที่นกยูงโพธิสัตว์เหยียบ     และการที่
<span class="LineNumber"> 019 </span>นกยูงโพธิสัตว์เจริญพระปริตรป้องกันตนก่อนแล้ว     จึงบินไปหา
<span class="LineNumber"> 020 </span>อาหาร    จึงขึ้นไปยังปัจจันตชนบท    จับนางนกยูงได้ตัวหนึ่ง    ฝึก
<span class="LineNumber"> 021 </span>ให้รู้จักฟ้อนด้วยเสียงปรบมือ      และให้รู้จักขันด้วยเสียงดีดนิ้ว.
