<span class="LineNumber"> 001 </span><B>น  สนฺถวํ กาปุริเสน  กยิรา</B>  ดังนี้.
<span class="LineNumber"> 002 </span>         เรื่องภิกษุว่ายากนั้น จักมีแจ้งในคิชฌชาดกนวกนิบาต.
<span class="LineNumber"> 003 </span>        พระศาสดาตรัสกะภิกษุนั้นว่า     ดูก่อนภิกษุแม้เมื่อก่อนเธอ
<span class="LineNumber"> 004 </span>ก็ไม่เชื่อฟังคำของบัณฑิตทั้งหลาย     เพราะเธอเป็นผู้ว่ายาก     จึง
<span class="LineNumber"> 005 </span>เหลวแหลกเพราะเท้าช้างตกมัน      แล้วทรงนำเรื่องในอดีตมา
<span class="LineNumber"> 006 </span>ตรัสเล่า
<span class="LineNumber"> 007 </span>         ในอดีตกาลครั้งเมื่อพระเจ้าพรหมทัตเสวยราชสมบัติอยู่
<span class="LineNumber"> 008 </span>ในกรุงพาราณสี    พระโพธิสัตว์เกิดในตระกูลพราหมณ์    ครั้น
<span class="LineNumber"> 009 </span>เจริญวัยละฆราวาส     ออกบวชเป็นฤาษี     เป็นครูของเหล่าฤาษี
<span class="LineNumber"> 010 </span>๕๐๐     อาศัยอยู่ในหิมวันตประเทศ.     ในครั้งนั้นบรรดาดาบส
<span class="LineNumber"> 011 </span>เหล่านั้น    ได้มีดาบสชื่ออินทสมานโคตร    เป็นผู้ว่ายากไม่เชื่อฟัง.
<span class="LineNumber"> 012 </span>ดาบสนั้นเลี้ยงลูกช้างไว้เชือกหนึ่ง.     พระโพธิสัตว์ได้ทราบข่าว
<span class="LineNumber"> 013 </span>จึงเรียกดาบสนั้นมาถามว่า      เขาว่าเธอเลี้ยงลูกช้างไว้จริงหรือ.
<span class="LineNumber"> 014 </span>ดาบสตอบว่าจริงขอรับอาจารย์     ข้าพเจ้าเลี้ยงลูกช้างไว้เชือกหนึ่ง
<span class="LineNumber"> 015 </span>แม่มันตาย.    พระโพธิสัตว์พูดเตือนว่า    ขึ้นชื่อว่าช้าง    เมื่อเติบโต
<span class="LineNumber"> 016 </span>มักฆ่าคนเลี้ยง.   เธออย่าเลี้ยงลูกช้างนั้นเลย.   ดาบสกล่าวว่า   ท่าน
<span class="LineNumber"> 017 </span>อาจารย์ข้าพเจ้าไม่อาจทิ้งมันได้.     พระโพธิสัตว์กล่าวว่า     ถ้า
<span class="LineNumber"> 018 </span>เช่นนั้นเธอจักได้รู้เอง.     ดาบสเลี้ยงดูช้างนั้น     ต่อมามันมีร่างกาย
<span class="LineNumber"> 019 </span>ใหญ่โต.     คราวหนึ่งพวกฤาษีพากันไปในที่ไกลเพื่อหารากไม้
<span class="LineNumber"> 020 </span>และผลาผลในป่า แล้วพักอยู่ ณ ที่นั้น ๒-๓ วัน.
