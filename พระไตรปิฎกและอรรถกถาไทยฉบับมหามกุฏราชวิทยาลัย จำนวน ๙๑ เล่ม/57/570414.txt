<span class="LineNumber"> 001 </span>                        <B>เราจักไม่ต้องฆ่าเจ้าด้วยเท้า   งา   หรือด้วย
<span class="LineNumber"> 002 </span>           งวงเลย  เราจักฆ่าเจ้าด้วยคูถ  หนอนตัวเน่า  ควร
<span class="LineNumber"> 003 </span>           ฆ่าด้วยของเน่าเช่นกัน.</B>
<span class="LineNumber"> 004 </span>         เนื้อความแห่งความคาถานั้นว่า     เราจักไม่ฆ่าเจ้าด้วยเท้า
<span class="LineNumber"> 005 </span>เป็นต้น    แต่เราจักฆ่าเจ้าด้วยคูถจึงสมควรแก่เจ้า    ก็และครั้นช้าง
<span class="LineNumber"> 006 </span>กล่าวอย่างนี้แล้ว   จึงกล่าวต่อไปว่า   สัตว์กินคูถเน่า   ควรตายด้วย
<span class="LineNumber"> 007 </span>ของเน่า.
<span class="LineNumber"> 008 </span>         ช้างจึงถ่ายคูถก้อนใหญ่ลงบนหัวหนอนนั้นแล้วถ่ายปัสสาวะ
<span class="LineNumber"> 009 </span>รดยังหนอนให้ถึงแก่ความตายในที่นั้นเอง แผดเสียงเข้าป่าไป.
<span class="LineNumber"> 010 </span>         พระศาสดาทรงนำพระธรรมเทศนานี้มาแล้ว    ทรงประชุม
<span class="LineNumber"> 011 </span>ชาดก.  ตัวหนอนในครั้งนั้นได้เป็นบุรุษด้วนในครั้งนี้   ช้างได้เป็น
<span class="LineNumber"> 012 </span>ภิกษุรูปนั้น   ส่วนเทวดาผู้เกิดในไพรสณฑ์นั้น    เห็นเหตุนั้นโดย
<span class="LineNumber"> 013 </span>ประจักษ์ คือ เราตถาคตนี้แล.
<span class="LineNumber"> 014 </span>                    <I>จบ  อรรถกถาคูถปาณกชาดกที่   ๗</I>
