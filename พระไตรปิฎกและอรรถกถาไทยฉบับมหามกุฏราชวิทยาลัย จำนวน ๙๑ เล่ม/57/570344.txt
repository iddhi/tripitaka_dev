<span class="LineNumber"> 001 </span>         ในอดีตกาลครั้งพระเจ้าพรหมทัตเสวยราชสมบัติอยู่ใน
<span class="LineNumber"> 002 </span>กรุงพาราณสี     พระโพธิสัตว์อุบัติในตระกูลอำมาตย์    ครั้นเจริญ
<span class="LineNumber"> 003 </span>วัย     ได้เป็นผู้สอนอรรถและธรรมของพระองค์.     แต่พระราชา
<span class="LineNumber"> 004 </span>พระองค์ช่างพูด.     เมื่อพระองค์ตรัสคนอื่นไม่มีโอกาสพูดได้เลย.
<span class="LineNumber"> 005 </span>พระโพธิสัตว์ประสงค์จะปรามความพูดมากของพระองค์     จึงคิด 
<span class="LineNumber"> 006 </span>ตรองหาอุบายพักอย่างหนึ่ง.     ก็ในกาลนั้นมีเต่าตัวหนึ่งอาศัยอยู่
<span class="LineNumber"> 007 </span>ที่สระแห่งหนึ่งในหิมวันตประเทศ.     มีลูกหงส์สองตัวหากิน    จน
<span class="LineNumber"> 008 </span>สนิทสนมกับเต่า.    ลูกหงส์สองตัวนั้นครั้นสนิทสนมแน่นแฟ้น   วัน
<span class="LineNumber"> 009 </span>หนึ่งจึงพูดกับเต่าว่า     เต่าสหายรัก       ที่อยู่ในถ้ำทองที่พื้นภูเขา
<span class="LineNumber"> 010 </span>จิตรกูฏ     ในป่าหิมพานต์ของพวกเรา     เป็นประเทศน่ารื่นรมย์
<span class="LineNumber"> 011 </span>ท่านจะไปกับเราไหม.     เต่าถามว่า     เราจะไปได้อย่างไรเล่า.
<span class="LineNumber"> 012 </span>ลูกหงส์กล่าวว่า     เราจักพาท่านไป     หากท่านรักษาปากไว้ได้
<span class="LineNumber"> 013 </span>ท่านจะไม่พูดอะไรกะใคร ๆ  เลย.  เต่าตอบว่า  ได้ พวกท่านพาเรา
<span class="LineNumber"> 014 </span>ไปเถิด.   ลูกหงส์ทั้งสองจึงให้เต่าคาบไม้อันหนึ่ง   ตนเองคาบปลาย
<span class="LineNumber"> 015 </span>ไม้ทั้งสองข้างบินไปในอากาศ.    พวกเด็กชาวบ้านเห็นหงส์นำเต่า
<span class="LineNumber"> 016 </span>ไปดังนั้น     จึงตะโกนขึ้นว่า     หงส์สองตัวนำเต่าไปด้วยท่อนไม้.
<span class="LineNumber"> 017 </span>เต่าอยากจะพูดว่า      ถึงสหายของเราจะพาเราไป      เจ้าเด็กถ่อย
<span class="LineNumber"> 018 </span>มันกงการอะไรของเจ้าเล่า     จึงปล่อยท่อนไม้จากที่ที่คาบไว้    ใน
<span class="LineNumber"> 019 </span>เวลาที่ถึงเบื้องบนพระราชนิเวศน์ในนครพาราณสี      เพราะหงส์
<span class="LineNumber"> 020 </span>พาไปเร็วมาก     จึงตกในอากาศแตกเป็นสองเสี่ยง.     ได้เกิดเอะอะ
<span class="LineNumber"> 021 </span>อึงคะนึงกันว่า  เต่าตกจากอากาศแตกสองเสี่ยง.
