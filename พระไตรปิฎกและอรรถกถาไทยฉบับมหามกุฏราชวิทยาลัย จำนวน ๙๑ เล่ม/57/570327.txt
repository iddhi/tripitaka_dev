<span class="LineNumber"> 001 </span>ภรรยาเก่าพระเจ้าข้า.     ลำดับนั้นพระศาสดาตรัสกะภิกษุนั้นว่า
<span class="LineNumber"> 002 </span>ดูก่อนภิกษุ     หญิงนี้เป็นผู้ทำความเสื่อมเสียให้เธอ    แม้ในครั้งก่อน
<span class="LineNumber"> 003 </span>ได้ให้เธอบริโภคอาหารเหลือเดนของชายชู้ตน     แล้วทรงนำเรื่อง
<span class="LineNumber"> 004 </span>อดีตมาตรัสเล่า.
<span class="LineNumber"> 005 </span>         ในอดีตกาลครั้งพระเจ้าพรหมทัตเสวยราชสมบัติอยู่ใน
<span class="LineNumber"> 006 </span>กรุงพาราณสี     พระโพธิสัตว์บังเกิดในตระกูลคนฟ้อนรำที่ยากจน
<span class="LineNumber"> 007 </span>เที่ยวขอภิกษาเขาเลี้ยงชีพตระกูลหนึ่ง     ครั้นเติบใหญ่     เป็นคน
<span class="LineNumber"> 008 </span>เข็ญใจ   รูปชั่วเที่ยวขอภิกษาเลี้ยงชีพ.   ในครั้งนั้น   พราหมณีของ
<span class="LineNumber"> 009 </span>พราหมณ์คนหนึ่งในหมู่บ้านแคว้นกาสี     เป็นหญิงทุศีล    ลามก
<span class="LineNumber"> 010 </span>ประพฤตินอกใจผัว.
<span class="LineNumber"> 011 </span>         อยู่มาวันหนึ่ง    เมื่อพราหมณ์ไปทำธุระนอกบ้าน    ชายชู้
<span class="LineNumber"> 012 </span>ของพราหมณีเห็นได้โอกาสจึงเข้าไปเรือนนั้น.     นางประพฤติ
<span class="LineNumber"> 013 </span>นอกใจร่วมกับชายชู้แล้วกล่าวว่า     เชิญบริโภคอาหารสักครู่หนึ่ง
<span class="LineNumber"> 014 </span>จึงค่อยกลับไป     จัดแจงหาอาหารคดข้าวร้อน ๆ     พร้อมด้วยแกง
<span class="LineNumber"> 015 </span>และกับ    ให้ชายชู้นั้น    กล่าวเชิญให้บริโภค     นางเองยืนที่ประตู
<span class="LineNumber"> 016 </span>คอยดูพราหมณ์กลับมา.     พระโพธิสัตว์ยืนคอยขอก้อนข้าวอยู่ในที่
<span class="LineNumber"> 017 </span>ชายชู้ของพราหมณ์บริโภค.     ขณะนั้นพราหมณ์เดินตรงมาบ้าน.
<span class="LineNumber"> 018 </span>พราหมณีเห็นพราหมณ์มา     จึงรีบเข้าไปบอกว่า     ลุกขึ้นเถิด 
<span class="LineNumber"> 019 </span>พราหมณ์กำลังมา   แล้วให้ชายชู้ลงไปในยุ้งข้าวในเวลาที่พราหมณ์
<span class="LineNumber"> 020 </span>เข้าไปนั่งแล้ว     นางจึงเอาแผ่นกระดานไปให้    ให้น้ำล้างมือ
<span class="LineNumber"> 021 </span>คดข้าวร้อน ๆ     ไว้ข้างบนข้าวเย็นที่เหลือจากชายชู้บริโภค
