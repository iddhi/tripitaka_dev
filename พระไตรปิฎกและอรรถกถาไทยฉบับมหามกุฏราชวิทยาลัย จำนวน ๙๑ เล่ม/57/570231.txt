<span class="LineNumber"> 001 </span>ในพระนครนี้ไม่ได้   จงไปที่อื่น   เมื่อพ่อล่วงลับไปแล้ว   จงกลับมา
<span class="LineNumber"> 002 </span>รับราชสมบัติอันเป็นของประจำตระกูลเถิด.
<span class="LineNumber"> 003 </span>         พระราชกุมารเหล่านั้น     รับพระดำรัสของพระชนกแล้ว
<span class="LineNumber"> 004 </span>ต่างทรงกันแสง     เสด็จไปยังตำหนักของตน  ๆ     ทรงรำพึงว่า
<span class="LineNumber"> 005 </span>พวกเราจักพาพระชายาไปหาเลี้ยงชีพ   ณ   ที่ใดที่หนึ่ง   แล้วเสด็จ
<span class="LineNumber"> 006 </span>ออกจากพระนคร   ทรงดำเนินทางถึงที่กันดารแห่งหนึ่ง   เมื่อไม่ได้
<span class="LineNumber"> 007 </span>ข้าวและน้ำ     ไม่สามารถจะกลั้นความหิวโหยไว้ได้    จึงตกลง
<span class="LineNumber"> 008 </span>พระทัยปลงพระชนม์ของพระชายาของพระเจ้าน้อง      ด้วยทรง
<span class="LineNumber"> 009 </span>ดำริว่า     เมื่อเรายังมีชีวิตอยู่ก็จักหาหญิงได้    แล้วแบ่งเนื้อออกเป็น
<span class="LineNumber"> 010 </span>สิบสามส่วนพากันเสวย.    พระโพธิสัตว์เก็บไว้ส่วนหนึ่ง    ในส่วน
<span class="LineNumber"> 011 </span>ที่ตนและพระชายาได้   ทั้งสองเสวยแต่ส่วนเดียว.    พระราชกุมาร
<span class="LineNumber"> 012 </span>ทั้งหลายทรงปลงพระชนม์พระชายาทั้งหกแล้วเสวยเนื้อได้หกวัน
<span class="LineNumber"> 013 </span>ด้วยประการฉะนี้.
<span class="LineNumber"> 014 </span>         ฝ่ายพระโพธิสัตว์ทรงเหลือไว้วันละส่วนทุก  ๆวัน     เก็บ
<span class="LineNumber"> 015 </span>ไว้ได้หกส่วน.    ในวันที่เจ็ด      เมื่อพูดกันว่าจักปลงพระชนม์พระ-
<span class="LineNumber"> 016 </span>ชายาของพระเจ้าพี่.     พระโพธิสัตว์จึงประทานเนื้อหกส่วนเหล่า
<span class="LineNumber"> 017 </span>นั้นแก่น้อง  ๆ     แล้วตรัสว่า     วันนี้พวกท่านจงเสวยหกส่วนเหล่านี้
<span class="LineNumber"> 018 </span>ก่อน    พรุ่งนี้จักรู้กัน    ในเวลาที่พระราชกุมารน้อง ๆ    เหล่านั้น
<span class="LineNumber"> 019 </span>เสวยเนื้อแล้วหลับไปก็ทรงพาพระชายาหนีไป.   พระชายานั้นเสด็จ
<span class="LineNumber"> 020 </span>ไปได้หน่อยหนึ่งแล้วทูลว่า     ข้าแต่พระภัสดา     หม่อมฉันไม่อาจ
<span class="LineNumber"> 021 </span>เดินต่อไปได้.     ลำดับนั้น    พระโพธิสัตว์จึงทรงแบกพระชายา
