<span class="LineNumber"> 001 </span>กันว่า     ท่านอย่าเที่ยวไปอย่างนั้นเลย     พระเจ้าปทุมราชเสวย
<span class="LineNumber"> 002 </span>ราชสมบัติอยู่ในกรุงพาราณสี     ทรงบริจาคทานเล่าลือกันไปทั่ว
<span class="LineNumber"> 003 </span>ชมพูทวีป.   พระเจ้าปทุมราชทรงเห็นแล้วจักทรงยินดีพระราชทาน
<span class="LineNumber"> 004 </span>ทรัพย์เป็นอันมาก     เจ้าจงให้สามีของเจ้านั่งในนี้พาไปเถิด      แล้ว
<span class="LineNumber"> 005 </span>ได้มอบกระเช้าหวายทำให้มั่นคงไปใบหนึ่ง.   นางปราศจากยางอาย
<span class="LineNumber"> 006 </span>ให้ชายชั่วนั่งลงในกระเช้าหวาย        แล้วแบกกระเช้าเข้าไปกรุง-
<span class="LineNumber"> 007 </span>พาราณสีเที่ยวบริโภคอาหารอยู่ในโรงทาน.
<span class="LineNumber"> 008 </span>         พระโพธิสัตว์ประทับเหนือคอคชสารที่ตกแต่งด้วยเครื่อง
<span class="LineNumber"> 009 </span>อลังการ   เสด็จถึงโรงทาน   ทรงบริจาคทานด้วยพระหัตถ์เอง   แก่
<span class="LineNumber"> 010 </span>คนที่มาขอแปดคนบ้าง     สิบคนบ้าง    แล้วเสด็จกลับ.    หญิงไม่มี
<span class="LineNumber"> 011 </span>ยางอายนั้น     ให้ชายชั่วนั่งในกระเช้าแล้วแบกกระเช้าผ่านไป
<span class="LineNumber"> 012 </span>ในทางเสด็จของพระราชา.     พระราชาทอดพระเนตรเห็นดังนั้น
<span class="LineNumber"> 013 </span>จึงตรัสถามว่า   นั่นอะไร.   ราชบุรุษทั้งหลายกราบทูลว่า  ขอเดชะ
<span class="LineNumber"> 014 </span>หญิงปฏิบัติสามีคนหนึ่ง     พระเจ้าข้า.     ลำดับนั้นพระองค์รับสั่ง
<span class="LineNumber"> 015 </span>ให้เรียกนางมา     ทรงจำได้    รับสั่งให้เอาชายชั่วออกจากกระเช้า
<span class="LineNumber"> 016 </span>แล้วตรัสถามว่า    ชายนี้เป็นอะไรกับเจ้า.    นางกราบทูลว่า    เขา
<span class="LineNumber"> 017 </span>เป็นลูกของอาของหม่อมฉันเองเพคะ    เป็นสามีที่พ่อแม่ยกหม่อมฉัน
<span class="LineNumber"> 018 </span>ให้เขาเพคะ.     พวกมนุษย์ไม่รู้เรื่องราวนั้นต่างพากันสรรเสริญ
<span class="LineNumber"> 019 </span>หญิงผู้ไร้อายนั้นเป็นต้นว่า    น่ารักจริง    เธอเป็นหญิงปฏิบัติสามี.
<span class="LineNumber"> 020 </span>พระราชาตรัสถามต่อไปว่า      ชายชั่วผู้นี้เป็นสามีตบแต่งของเจ้า
<span class="LineNumber"> 021 </span>หรือ.     นางจำพระราชาไม่ได้จึงกล้ากราบทูลว่า     เป็นความจริง
