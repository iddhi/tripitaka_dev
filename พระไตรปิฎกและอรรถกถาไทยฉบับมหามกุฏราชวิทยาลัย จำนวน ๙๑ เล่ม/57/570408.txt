<span class="LineNumber"> 001 </span>                        <B>นักปราชญ์รู้จักวิธีการต่าง  ๆ     เข้าใจช่อง
<span class="LineNumber"> 002 </span>           ทางของคนเหล่าอื่น   ทำพวกศัตรูทั้งมวลให้อยู่ใน
<span class="LineNumber"> 003 </span>           อำนาจได้แล้ว  พึงอยู่เป็นสุขเหมือนนกเค้าผู้ฉลาด
<span class="LineNumber"> 004 </span>           ฉะนั้น.</B>
<span class="LineNumber"> 005 </span>         ในบทเหล่านั้น  บทว่า  <B>กาเล  นิกฺขมนา  สาธุ</B>  ความว่า  การ
<span class="LineNumber"> 006 </span>ออกไปก็ดี   การก้าวไปก็ดี    ชื่อว่าการออกไป   การออกไปในกาล
<span class="LineNumber"> 007 </span>อันสมควรเป็นการดี     การออกไปในกาลอันไม่สมควร    ไม่ดี 
<span class="LineNumber"> 008 </span>เพราะฉะนั้น    การออกไปก็ดี    การก้าวไปก็ดี     เพื่อจะไปในที่อื่น
<span class="LineNumber"> 009 </span>จากที่อยู่ของตน  ไม่ดี.  ในบทสี่บทมีอาทิว่า  <B>อกาเลหิ</B>  พึงประกอบ
<span class="LineNumber"> 010 </span>บทที่สามด้วยบทที่หนึ่ง    บทที่สี่ด้วยบทที่สอง    แล้วพึงทราบความ
<span class="LineNumber"> 011 </span>อย่างนี้.      ที่นั้นแลชนเป็นอันมาก    คือคนที่เป็นศัตรูเป็นอันมาก
<span class="LineNumber"> 012 </span>ล้อมคน ๆ     เดียวผู้ออกไปหรือก้าวไปในเวลาอันไม่สมควร     ยัง
<span class="LineNumber"> 013 </span>คน ๆ   เดียวให้ถึงความพินาศ.         เปรียบเหมือนฝูงกาจิกนกเค้า
<span class="LineNumber"> 014 </span>ผู้ออกไปหรือก้าวไปในเวลาอันไม่สมควรให้ถึงมหาพินาศ    ฉะนั้น.
<span class="LineNumber"> 015 </span>เพราะฉะนั้น   ให้ดูสัตว์ดิรัจฉานเป็นต้น   ใคร  ๆ   ไม่ควรออกไป
<span class="LineNumber"> 016 </span>ไม่ควรก้าวไปจากที่อยู่ของตนในเวลาอันไม่สมควร.     บทว่า
<span class="LineNumber"> 017 </span>ธีโร   ในคาถาที่สองได้แก่   บัณฑิต.   บทว่า   <B>วิธิ</B>    ได้แก่ประเพณีที่ 
<span class="LineNumber"> 018 </span>บัณฑิตแต่ก่อนได้วางไว้.   บทว่า   <B>วิธานํ</B>  ได้แก่   ส่วนหรือการจัด.
<span class="LineNumber"> 019 </span>บทว่า  <B>วิวรานุคู</B>   ได้แก่  เดินตาม  คือรู้.  บทว่า  <B>สพฺพามิตฺเต</B>  ได้แก่
<span class="LineNumber"> 020 </span>ศัตรูทั้งหมด.    บทว่า    <B>วสีกตฺวา</B>   ได้แก่   ทำไว้ในอำนาจของตน.
<span class="LineNumber"> 021 </span>บทว่า     <B>โกสิโยว</B>     คือ     เหมือนนกเค้าผู้ฉลาดอื่นจากนกเค้าโง่นี้.
