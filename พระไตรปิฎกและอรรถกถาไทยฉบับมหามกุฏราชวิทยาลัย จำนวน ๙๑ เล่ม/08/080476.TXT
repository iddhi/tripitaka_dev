<span class="LineNumber"> 001 </span>           อนึ่ง    อาบัติที่ภิกษุผู้ไม่อาจ   คือ    ไม่สามารถจะบอกหรือจะไป
<span class="LineNumber"> 002 </span>จะมีความสำคัญว่า    ตนอาจก็ตาม    มีความสำคัญว่า    ตนไม่อาจก็ตาม
<span class="LineNumber"> 003 </span>ปิดไว้    ไม่เป็นอันปิดแท้.
<span class="LineNumber"> 004 </span>           ข้อว่า    เป็นผู้ใคร่จะปิด    และปิดไว้   นี้   ตื้นทั้งนั้น.
<span class="LineNumber"> 005 </span>           แต่ถ้าภิกษุทอดธุระว่า   เราจักปิด   ครั้นในปุเรภัต   หรือปัจฉาภัต
<span class="LineNumber"> 006 </span>หรือในยามทั้งหลาย    มีปฐมยามเป็นต้น     หยั่งลงสู่ลัชชีธรรม    บอกเสีย
<span class="LineNumber"> 007 </span>ภายในอรุณนั่นเอง;    ภิกษุนี้    ชื่อว่าผู้ใคร่จะปิดแต่ไม่ปิด.
<span class="LineNumber"> 008 </span>           แต่เมื่อภิกษุใด    อยู่ในสถานไม่มีภิกษุ    ต้องอาบัติแล้วคอยความ
<span class="LineNumber"> 009 </span>มาแห่งภิกษุผู้เป็นสภาคกัน    หรือไปสู่สำนักของภิกษุผู้เป็นสภาคกันอยู่ล่วง
<span class="LineNumber"> 010 </span>ไปกึ่งเดือนก็ดี    เดือนหนึ่งก็ดี;    ภิกษุนี้   ชื่อว่าปิดไว้   ทั้งที่ไม่ประสงค์
<span class="LineNumber"> 011 </span>จะปิด,    แม้อาบัตินี้ก็ไม่เป็นอันปิด.  
<span class="LineNumber"> 012 </span>           ฝ่ายภิกษุผู้ใดพอต้องเข้าแล้ว    รีบหลีกไปสู่สำนักภิกษุผู้เป็นสภาค
<span class="LineNumber"> 013 </span>กัน    กระทำให้แจ้งเสีย     เหมือนบุรุษเหยียบไฟฉะนั้น;    ภิกษุนี้ชื่อว่า
<span class="LineNumber"> 014 </span>ผู้ไม่ประสงค์จะปิด   ทั้งไม่ปิด.
<span class="LineNumber"> 015 </span>           แต่ถ้าแม้เห็นภิกษุผู้เป็นสภาคกันแล้วแต่ไม่บอก    เพราะกระดากว่า
<span class="LineNumber"> 016 </span>ผู้นี้เป็นอุปัชฌาย์ของเรา    หรือว่า    ภิกษุนี้เป็นอาจารย์ของเรา.    อาบัติ
<span class="LineNumber"> 017 </span>เป็นอันปิดแท้.
<span class="LineNumber"> 018 </span>           จริงอยู่    ความเป็นอุปัชฌาย์เป็นต้น     ไม่เป็นประมาณในการบอก
<span class="LineNumber"> 019 </span>อาบัตินี้,    ข้อที่ภิกษุไม่ใช่ผู้มีเวรและเป็นสภาคกันเท่านั้น    เป็นประมาณ
<span class="LineNumber"> 020 </span>เพราะเหตุนั้น    ควรบอกในสำนักภิกษุซึ่งไม่ใช่ผู้มีเวรและเป็นสภาคกัน.  
