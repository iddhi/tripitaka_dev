<span class="LineNumber"> 001 </span>ไม่ห่างกองเกวียน   จงกรมอยู่ที่โคนไม้แห่งหนึ่งแล้วยืนอยู่.   ครั้งนั้น
<span class="LineNumber"> 002 </span>พวกโจร  ๕๐๐   พากันมา   ด้วยคิดว่า   จักปล้นหมู่เกวียนในเวลาที่
<span class="LineNumber"> 003 </span>กินข้าวเย็นแล้ว     โอบล้อมไว้    พวกโจรเหล่านั้นเห็นพระดาบส
<span class="LineNumber"> 004 </span>คิดว่า    ถ้าพระดาบสนี้จักเห็นพวกเรา    คงบอกชาวเกวียนเป็นแน่
<span class="LineNumber"> 005 </span>ต่อเวลาท่านหลับ      พวกเราค่อยปล้นกันเถิด       แล้วพากันตั้งมั่น
<span class="LineNumber"> 006 </span>อยู่  ณ  ที่นั้นเอง  ฝ่ายพระดาบสคงเดินไปมาอยู่เรื่อย  ๆ   ตลอดคืน
<span class="LineNumber"> 007 </span>พวกโจรไม่ได้โอกาส      ก็พากันทิ้งไม้พลองและก้อนหินที่ถือกันมา
<span class="LineNumber"> 008 </span>ตะโกนบอกชาวเกวียนว่า    ชาวเกวียนผู้เจริญ     ถ้าดาบสผู้ที่เดิน
<span class="LineNumber"> 009 </span>ไปมาอยู่ที่โคนต้นไม้องค์นี้    ไม่มีในวันนี้แล้ว    พวกท่านทุกคน
<span class="LineNumber"> 010 </span>จักต้องประสบการปล้นอย่างขนานใหญ่เป็นแน่   พรุ่งนี้   พวกท่าน
<span class="LineNumber"> 011 </span>ควรกระทำสักการะใหญ่แด่พระดาบส.    ดังนี้แล้วพากันหลีกไป
<span class="LineNumber"> 012 </span>ครั้นสว่างแจ้งแล้ว     พวกกองเกวียน     เห็นไม้พลองและก้อนหิน
<span class="LineNumber"> 013 </span>เป็นต้น    ที่พวกโจรพากันทิ้งไว้    ต่างกลัวพากันไปสำนักพระ-
<span class="LineNumber"> 014 </span>โพธิสัตว์    ถามว่า    ข้าแต่พระคุณเจ้าผู้เจริญ    พระคุณเจ้าเห็น
<span class="LineNumber"> 015 </span>พวกโจรหรือ  ?  พระโพธิสัตว์ตอบว่า  เออ  ผู้มีอายุทั้งหลาย  เราเห็น
<span class="LineNumber"> 016 </span>พวกกองเกวียนถามว่า     ข้าแต่พระคุณเจ้าผู้เจริญ     พระคุณเจ้า
<span class="LineNumber"> 017 </span>เห็นโจรมีประมาณเท่านี้  ไม่มีความกลัว   ความหวาดหวั่น   เกิดขึ้น
<span class="LineNumber"> 018 </span>เลยหรือขอรับ   ?     พระโพธิสัตว์กล่าวว่า    ท่านผู้มีอายุทั้งหลาย
<span class="LineNumber"> 019 </span>ความกลัว    ความครั่นคร้ามเพราะเห็นพวกโจร    มีเฉพาะแก่คน
<span class="LineNumber"> 020 </span>มีทรัพย์   แต่อาตมาเป็นผู้ไร้ทรัพย์   จักต้องกลัวทำไม   เพราะเมื่อ
<span class="LineNumber"> 021 </span>อาตมาอยู่ในบ้านก็ดี    ในป่าก็ดี     ความกลัวหรือความครั่นคร้าม
