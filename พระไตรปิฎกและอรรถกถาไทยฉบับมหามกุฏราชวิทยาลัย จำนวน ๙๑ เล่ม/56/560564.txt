<span class="LineNumber"> 001 </span>	        <B>" ผู้คบคนชั่ว    ย่อมไม่ได้ความสุข    โดย
<span class="LineNumber"> 002 </span>   	ส่วนเดียว      เขาย่อมทำตนให้ถึงความพินาศ
<span class="LineNumber"> 003 </span>    	เหมือนอย่างตระกูลเหี้ยให้ตนถึงความวอดวาย
<span class="LineNumber"> 004 </span>	เพราะกิ้งก่า  ฉะนั้น"</B>  ดังนี้.
<span class="LineNumber"> 005 </span>	ในคาถานั้น     มีความสังเขปดังนี้    บุคคลผู้สร้องเสพกับ
<span class="LineNumber"> 006 </span>คนชั่ว    ย่อมไม่บรรลุ    คือไม่ประสบ    ไม่ได้รับความสุขที่ยั่งยืน
<span class="LineNumber"> 007 </span>คือความสุขที่ชื่อว่า   สุขชั่วนิรันดร   เหมือนอย่างอะไร ?    เหมือน
<span class="LineNumber"> 008 </span>ตระกูลเหี้ยไม่ได้ความสุข     เพราะกิ้งก่าฉันใด     คนที่สร้องเสพ
<span class="LineNumber"> 009 </span>กับคนชั่ว     ย่อมไม่ได้ความสุขฉันนั้น     มีแต่จะพาตนให้ถึงความ
<span class="LineNumber"> 010 </span>วอดวายกับคนชั่ว  ย่อมพาตนและคนอื่น ๆ  ที่อยู่กับตน  ให้ถึงความ
<span class="LineNumber"> 011 </span>พินาศไปถ่ายเดียวเท่านั้น     แต่ในพระบาลีท่านเขียนไว้ว่า     <B>"กลึ
<span class="LineNumber"> 012 </span>ปาเปยฺย"</B>   พึงพาตนให้ถึงความวอดวาย   พยัญชนะ   (คือข้อความ)
<span class="LineNumber"> 013 </span>อย่างนั้น   ไม่มีในอรรถกถา   ทั้งเนื้อความของพยัญชนะนั้น   ก็ไม่
<span class="LineNumber"> 014 </span>ถูกต้อง  เหตุนั้น พึงถือเอาคำตามที่กล่าวแล้วนั่นแหละ.
<span class="LineNumber"> 015 </span>	พระศาสดาทรงนำพระธรรมเทศนานี้มาแล้ว     ทรงประชุม
<span class="LineNumber"> 016 </span>ชาดกว่า    กิ้งก่าในครั้งนั้น   ได้มาเป็นเทวทัต     บุตรพระโพธิสัตว์
<span class="LineNumber"> 017 </span>ชื่อโคธปิลลิกะผู้ไม่เชื่อโอวาท     ได้มาเป็นภิกษุผู้คบหาฝ่ายผิด 
<span class="LineNumber"> 018 </span>ส่วนพญาเหี้ย ได้มาเป็นเราตถาคต  ฉะนี้แล.
<span class="LineNumber"> 019 </span>	                  <I>จบ  อรรถกถาโคธชาดกที่  ๑</I>
