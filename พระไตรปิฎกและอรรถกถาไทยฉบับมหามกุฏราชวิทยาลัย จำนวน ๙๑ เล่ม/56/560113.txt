<span class="LineNumber"> 001 </span>	อ.  ใครกล่าวเคี่ยวเข็ญให้เจ้าเรียนอสาตมนต์ให้ได้  ?
<span class="LineNumber"> 002 </span>	มาณพ.   มารดาของกระผมขอรับท่านอาจารย์.
<span class="LineNumber"> 003 </span>	พระโพธิสัตว์ดำริว่า   มนต์อะไร  ๆ   ที่มีชื่อว่า   อสาตมนต์
<span class="LineNumber"> 004 </span>ไม่มีเลย     แต่มารดาของมาณพนี้    คงประสงค์ให้เขารู้โทษของ
<span class="LineNumber"> 005 </span>สตรีเป็นแน่   จึงกล่าวว่า   ดีละ  พ่อคุณ  เราจักให้อสาตมนต์แก่เจ้า
<span class="LineNumber"> 006 </span>ตั้งแต่วันนี้เป็นต้นไป    เจ้าจงทำหน้าที่แทนเรา    ให้มารดาของเรา
<span class="LineNumber"> 007 </span>อาบน้ำด้วยมือของตน    ให้บริโภค    ให้ดื่ม    ปรนนิบัติสม่ำเสมอ
<span class="LineNumber"> 008 </span>อนึ่งเมื่อเจ้านวดมือเท้าศีรษะและหลังของมารดาเรา      ต้องพูด
<span class="LineNumber"> 009 </span>ยกย่องมือเท้าเป็นต้น    ในเวลาที่กำลังบีบนวดว่า    คุณแม่ครับ    ถึง
<span class="LineNumber"> 010 </span>คุณแม่จะแก่เฒ่าแล้ว      ร่างกายของคุณแม่ก็ยังดูกระชุ่มกระชวย
<span class="LineNumber"> 011 </span>ในยามที่คุณแม่ยังสาว     ร่างกายของคุณแม่สวยสะคราญปาน
<span class="LineNumber"> 012 </span>ไฉน ?     ก็แลมารดาของเรากล่าวคำใดกะเจ้า     เจ้าไม่ต้องอาย
<span class="LineNumber"> 013 </span>ไม่ต้องอำพราง     บอกคำนั้นแก่เราเถิด     เจ้าทำอย่างนี้จึงจะได้
<span class="LineNumber"> 014 </span>อสาตมนต์  ไม่ทำก็ไม่ได้.  มาณพรับคำว่า   ดีแล้วครับท่านอาจารย์
<span class="LineNumber"> 015 </span>เริ่มแต่วันนี้    ก็กระทำตามข้อที่อาจารย์ชี้แจงทุกอย่าง    เมื่อมาณพ
<span class="LineNumber"> 016 </span>รำพรรณบ่อย  ๆ      นางก็สำคัญว่า    มาณพนี้ต้องการจะอภิรมย์
<span class="LineNumber"> 017 </span>กับเราเป็นแม่นมั่น  ทั้ง ๆ   ที่แก่เฒ่า   ตามืดมน   กิเลสก็ยังเกิดขึ้น
<span class="LineNumber"> 018 </span>ในสันดานได้.    วันหนึ่ง    นางจึงกล่าวกะมาณพกำลังกล่าวสรร-
<span class="LineNumber"> 019 </span>เสริญร่างกายของตนอยู่ว่า      เธอปรารถนาจะร่วมอภิรมย์กับเรา
<span class="LineNumber"> 020 </span>หรือ  ?
