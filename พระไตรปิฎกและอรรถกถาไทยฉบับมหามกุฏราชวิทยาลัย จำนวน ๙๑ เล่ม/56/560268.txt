<span class="LineNumber"> 001 </span>เรือนบอกแก่พระโพธิสัตว์.   พระโพธิสัตว์กล่าวว่า   ดีแล้ว   เพื่อน
<span class="LineNumber"> 002 </span>ไปเถิด.  ภีมเสน  ถามว่า   ก็ท่านเล่าไม่ไปหรือ  ?   พระโพธิสัตว์
<span class="LineNumber"> 003 </span>ตอบว่า    ฉันไม่ไปดอก     แต่จักบอกอุบายให้    ภีมเสนกล่าวว่า
<span class="LineNumber"> 004 </span>จงบอกเถิดเพื่อน.     พระโพธิสัตว์กล่าวว่า     ท่านอย่ารีบไปที่อยู่
<span class="LineNumber"> 005 </span>ของเสือลำพังผู้เดียวเป็นอันขาด      แต่ต้องประชุมชาวชนบท
<span class="LineNumber"> 006 </span>เกณฑ์ให้ถือธนูไปสักพันหรือสองพัน    แล้วไปที่เสืออยู่นั้น    พอรู้
<span class="LineNumber"> 007 </span>ว่าเสือมันลุกขึ้น   ต้องรีบหนีเข้าพุ่มไม้พุ่มหนึ่ง   นอนหมอบ   ส่วน
<span class="LineNumber"> 008 </span>พวกชนบทจะพากันรุมตีเสือจนจับได้     ครั้นพวกนั้นจับเสือได้แล้ว
<span class="LineNumber"> 009 </span>ท่านต้องเอาฟันกัดเถาวัลย์เส้นหนึ่ง    จับปลายเดินไปที่นั้น    ถึงที่ 
<span class="LineNumber"> 010 </span>ใกล้ ๆ    เสือตายแล้วพึงกล่าวว่า    พ่อคุณเอ๋ย    ใครทำให้เสือตัวนี้
<span class="LineNumber"> 011 </span>ตายเสียเล่า    เราคิดว่า    จักผูกเสือด้วยเถาวัลย์    เหมือนเขาผูกวัว
<span class="LineNumber"> 012 </span>จูงไปสู่ราชสำนักให้จงได้   เข้าไปสู่พุ่มไม้เพื่อหาเถาวัลย์   เมื่อเรา
<span class="LineNumber"> 013 </span>ยังไม่ทันได้นำเถาวัลย์มา    ใครฆ่าเสือตัวนี้ให้ตายเสียเล่า     เมื่อ
<span class="LineNumber"> 014 </span>เป็นเช่นนี้   ชาวชนบทเหล่านั้นต้องสะดุ้งกลัว    กล่าวว่า    เจ้านาย
<span class="LineNumber"> 015 </span>ขอรับ    โปรดอย่ากราบทูลพระราชาเลย    จักพากันให้ทรัพย์มาก
<span class="LineNumber"> 016 </span>เสือก็จักเป็นอันแกคนเดียวจับได้     ทั้งยังจักได้ทรัพย์เป็นอันมาก
<span class="LineNumber"> 017 </span>จากสำนักพระราชาอีกด้วย  ภีมเสนรับคำว่า   ดีจริง ๆ   แล้วไปจับ
<span class="LineNumber"> 018 </span>เสือ    ตามแนวที่พระโพธิสัตว์แนะให้นั่นแหละ    ทำป่าให้ปลอดภัย
<span class="LineNumber"> 019 </span>แล้ว   มีมหาชนห้อมล้อมมาสู่พระนครพาราณสี    เข้าเฝ้าพระราชา
<span class="LineNumber"> 020 </span>กราบทูลว่า  ขอเดชะ  ข้าพระองค์จับเสือได้แล้ว  ทำป่าให้ปลอดภัย
<span class="LineNumber"> 021 </span>แล้ว พระราชาทรงยินดี  พระราชทานทรัพย์ให้มากมาย.
