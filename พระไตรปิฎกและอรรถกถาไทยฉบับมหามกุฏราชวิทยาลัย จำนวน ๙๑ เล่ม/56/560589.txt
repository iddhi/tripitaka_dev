<span class="LineNumber"> 001 </span>ไม่อาจเข้าไปใกล้ได้ดอก     เธออย่าชอบใจมันเลย     จงยินดีตาม
<span class="LineNumber"> 002 </span>ที่ได้มาเท่านั้นเถิด   นางกล่าวว่า  นาย   เมื่อความมืดในยามรัตติกาล
<span class="LineNumber"> 003 </span>มีอยู่    ขึ้นชื่อว่าสถานที่ที่ลูกผู้ชายจะไปไม่ได้    ไม่มีเลย    เทวดา
<span class="LineNumber"> 004 </span>ผู้เที่ยวไปในอากาศผู้หนึ่ง     เห็นภัยในอนาคตของเขา     ช่วยห้าม
<span class="LineNumber"> 005 </span>เขาไว้.
<span class="LineNumber"> 006 </span>	เมื่อนางพูดเซ้าซี้อยู่บ่อย ๆ     อย่างนี้     เขาก็เชื่อถือถ้อยคำ
<span class="LineNumber"> 007 </span>ของนางด้วยอำนาจกิเลส   ปลอบนางว่า   นิ่งเสียเถิด   นางผู้เจริญ
<span class="LineNumber"> 008 </span>อย่าคิดมากไปเลย   ถึงเวลากลางคืน   ก็เสี่ยงชีวิตออกจากพระนคร
<span class="LineNumber"> 009 </span>ไปสู่ไร่ดอกดำของหลวง     ปีนรั้วเข้าไปในไร่    พวกคนเฝ้าไร่
<span class="LineNumber"> 010 </span>ได้ยินเสียงรั้ว   ต่างร้องว่า  ขโมย  ขโมย   แล้วล้อมจับได้  ช่วยกันด่า
<span class="LineNumber"> 011 </span>รุมกันซ้อม   มัดไว้  ครั้นสว่างแล้ว  ก็พาไปมอบพระราชา  พระราชา
<span class="LineNumber"> 012 </span>รับสั่งว่า  ไปเถิด  พวกเจ้าจงเอามันไปเพียบเสียที่หลาว  คนเหล่านั้น
<span class="LineNumber"> 013 </span>มัดเขาไพล่หลัง    พาออกจากเมือง    โดยมีคนตีกลองประกาศโทษ
<span class="LineNumber"> 014 </span>ประหารตามไปด้วย   แล้วเอาไปเพียบที่หลาว   เขาเสวยเวทนาแสน
<span class="LineNumber"> 015 </span>สาหัส    ฝูงกาพากันไปเกาะที่ศีรษะ    จิกนัยน์ตาด้วยจะงอยปาก
<span class="LineNumber"> 016 </span>อันคมเหมือนปลายคีม     เขาไม่ได้ใส่ใจทุกข์แม้จะสาหัสเพียงนั้น
<span class="LineNumber"> 017 </span>คิดถึงแต่หญิงนั้นถ่ายเดียว    รำพึงว่า   เราพลาดโอกาส   จากงาน
<span class="LineNumber"> 018 </span>ประจำราตรีในเดือนกัตติกะ     กับนางผู้นุ่งผ้าย้อมด้วยดอกคำ
<span class="LineNumber"> 019 </span>ใช้แขนทั้งคู่โอบกอดรอบคอ     คลอเคลียกัน      แล้วกล่าวคาถานี้
<span class="LineNumber"> 020 </span>ความว่า :-
