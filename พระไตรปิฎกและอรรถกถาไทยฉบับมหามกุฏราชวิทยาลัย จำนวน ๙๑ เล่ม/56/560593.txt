<span class="LineNumber"> 001 </span>ที่จะรับพระธรรมเทศนาได้   เหตุนั้นจึงตรัสว่า   ให้ประชุมทั้งหมด
<span class="LineNumber"> 002 </span>พระเถระรับพระพุทธดำรัสว่าดีละ     พระเจ้าข้า      แล้วถือลูกดาล
<span class="LineNumber"> 003 </span>เที่ยวไปทั่วบริเวณ  บอกให้ภิกษุทั้งหมด   ประชุมกัน  ณ   บริเวณ
<span class="LineNumber"> 004 </span>พระคันธกุฎี   แล้วจัดปูลาดพระพุทธอาสน์ไว้.
<span class="LineNumber"> 005 </span>	พระศาสดาทรงคู้บัลลังก์    ตั้งพระกายตรง    ประทับเหนือ
<span class="LineNumber"> 006 </span>พระพุทธอาสน์ที่จัดไว้     ปานประหนึ่งขุนเขาสิเนรุอันดำรงอยู่
<span class="LineNumber"> 007 </span>เหนือปฐพีศิลา    ทรงเปล่งพระพุทธรัศมี    เป็นทิวแดงมีพรรณ
<span class="LineNumber"> 008 </span>๖   ประการ   ฉวัดเฉวียนประสานสีทีละคู่ ๆ   พระรัศมีแม้เหล่านั้น
<span class="LineNumber"> 009 </span>มีประมาณเท่าถาด    เท่าฉัตร    และเท่าโคมแห่งเรือนยอด   ขาดเป็น
<span class="LineNumber"> 010 </span>ระยะวนเวียนรอบพระกาย   ประหนึ่งสายฟ้าในนภากาศ   กาลนั้น
<span class="LineNumber"> 011 </span>ได้เป็นเสมือนเวลาที่ดวงอาทิตย์กำลังเริ่มฉายแสงอ่อน ๆ     ทำให้
<span class="LineNumber"> 012 </span>ท้องมหรรณพ  มีประกายสาดแสงระยิบระยับฉะนั้น   ภิกษุสงฆ์เล่า
<span class="LineNumber"> 013 </span>ก็น้อมเกล้าถวายบังคมพระศาสดา      ดำรงจิตอันเคารพไว้มั่นคง
<span class="LineNumber"> 014 </span>นั่งล้อมพระองค์โดยรอบ     ประหนึ่งแวดวงไว้ด้วยม่านกำพลแดง
<span class="LineNumber"> 015 </span>พระบรมศาสดาทรงเปล่งพระสุรเสียงดังเสียงพรหม    ทรงเตือน
<span class="LineNumber"> 016 </span>ภิกษุทั้งหลาย   ตรัสว่า    ดูก่อนภิกษุทั้งหลาย  ธรรมดาภิกษุไม่ควร
<span class="LineNumber"> 017 </span>ตรึก   อกุศลวิตกทั้ง  ๓  นี้  คือ  กามวิตก ความตรึกในกาม  พยาบาท-
<span class="LineNumber"> 018 </span>วิตก    ความตรึกในพยาบาท    วิหิงสาวิตก    ความตรึกในวิหิงสา
<span class="LineNumber"> 019 </span>ขึ้นชื่อว่า   กิเลสเป็นเช่นกับปัจจามิตร   และปัจจามิตรเล่า   จะชื่อว่า
<span class="LineNumber"> 020 </span>เล็กน้อยไม่มีเลย     ได้โอกาสแล้วย่อมทำให้ถึงความพินาศโดย
<span class="LineNumber"> 021 </span>ส่วนเดียว   กิเลสแม้ถึงจะมีประมาณน้อย   เกิดขึ้นแล้ว    ได้โอกาส
