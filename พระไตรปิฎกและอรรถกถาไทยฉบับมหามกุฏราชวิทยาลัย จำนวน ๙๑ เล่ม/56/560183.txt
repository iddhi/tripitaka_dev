<span class="LineNumber"> 001 </span>	ในอดีตกาล  ครั้งพระเจ้าพรหมทัตเสวยราชสมบัติอยู่ในกรุง-
<span class="LineNumber"> 002 </span>พาราณสี    พระโพธิสัตว์บังเกิดในกำเนิดช้าง   ในหิมวันตประเทศ
<span class="LineNumber"> 003 </span>พอคลอดจากครรภ์มารดา     ก็มีอวัยวะขาวปลอด      มีสีเปล่งปลั่ง
<span class="LineNumber"> 004 </span>ดังเงินยวง     นัยน์ตาทั้งคู่ของพระยาช้างนั้น     ปรากฏเหมือนกับ
<span class="LineNumber"> 005 </span>แก้วมณี   มีประสาทครบ  ๕  ส่วน  ปากเช่นกับผ้ากัมพลแดง  งวง
<span class="LineNumber"> 006 </span>เช่นกับพวงเงินที่ประดับระยับด้วยทอง    เท้าทั้ง    ๔    เป็นเหมือน
<span class="LineNumber"> 007 </span>ย้อมด้วยน้ำครั่ง  อัตภาพอันบารมีทั้ง  ๑๐   ตกแต่งของพระโพธิสัตว์
<span class="LineNumber"> 008 </span>นั้น     ถึงความงามเลิศด้วยรูปอย่างนี้.     ครั้งนั้น    ฝูงช้างในป่า-
<span class="LineNumber"> 009 </span>หิมพานต์ทั้งสิ้น   มาประชุมกันแล้ว   พากันบำรุงพระโพธิสัตว์ผู้ถึง
<span class="LineNumber"> 010 </span>ความเป็นผู้รู้เดียงสาแล้ว พระโพธิสัตว์จึงมีช้างแปดหมื่นเป็นบริวาร
<span class="LineNumber"> 011 </span>อยู่อาศัยในหิมวันตประเทศ   ด้วยประการฉะนี้   ภายหลังเห็นโทษ
<span class="LineNumber"> 012 </span>ในหมู่คณะ    จึงหลีกออกจากหมู่    สู่ที่สงบสงัดกาย    พำนักอาศัย
<span class="LineNumber"> 013 </span>อยู่ในป่าแต่ลำพังผู้เดียวเท่านั้น.  และเพราะเหตุที่ช้างผู้พระโพธิสัตว์
<span class="LineNumber"> 014 </span>นั้นเป็นสัตว์มีศีล  จึงได้นามว่า   <B>"สีลวนาคราช"</B>    พญาช้างผู้มีศีล.
<span class="LineNumber"> 015 </span>	ครั้งนั้นพรานป่าชาวเมืองพาราณสีผู้หนึ่ง  เข้าสู่ป่าหิมพานต์
<span class="LineNumber"> 016 </span>เสาะแสวงหาสิ่งของอันเป็นเครื่องยังชีพของตน     ไม่อาจกำหนด 
<span class="LineNumber"> 017 </span>ทิศทางได้   หลงทาง    เป็นผู้กลัวแต่มรณภัย    ยกแขนทั้งคู่ร่ำร้อง
<span class="LineNumber"> 018 </span>คร่ำครวญไป.     พระโพธิสัตว์ได้ยินเสียงร้องคร่ำครวญของพราน
<span class="LineNumber"> 019 </span>ผู้นั้นแล้ว     อันความกรุณาเข้ามาตักเตือนว่า   เราจักช่วยบุรุษผู้นี้
<span class="LineNumber"> 020 </span>ให้พ้นจากทุกข์    ก็เดินไปหาเขาใกล้ ๆ    เขาเห็นพระโพธิสัตว์แล้ว
<span class="LineNumber"> 021 </span>วิ่งหนีไป.   พระโพธิสัตว์เห็นเขาวิ่งหนี   ก็หยุดยืนอยู่ตรงนั้น   บุรุษ
