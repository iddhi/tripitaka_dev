<span class="LineNumber"> 001 </span>	ในอดีตกาล     ครั้งพระเจ้าพรหมทัตเสวยราชสมบัติในกรุง
<span class="LineNumber"> 002 </span>พาราณสี     พระโพธิสัตว์บังเกิดในคัพโภทรพระอัครมเหสี
<span class="LineNumber"> 003 </span>ของพระราชาพระองค์นั้น    ในวันที่จะถวายพระนามพระโพธิสัตว์
<span class="LineNumber"> 004 </span>ราชตระกูลได้เลี้ยงพราหมณ์  ๑๐๘    ให้อิ่มหนำด้วยของที่น่า
<span class="LineNumber"> 005 </span>ปรารถนาทุก ๆ  ประการ       แล้วสอบถามลักษณะของพระกุมาร
<span class="LineNumber"> 006 </span>พวกพราหมณ์ผู้ฉลาดในการทำนายลักษณะ    เห็นความสมบูรณ์
<span class="LineNumber"> 007 </span>ด้วยลักษณะแล้ว    ก็พากันทำนายว่า    ข้าแต่มหาราชเจ้า    พระ-
<span class="LineNumber"> 008 </span>กุมารสมบูรณ์ด้วยบุญญาธิการ     เมื่อพระองค์เสด็จสวรรคตแล้ว
<span class="LineNumber"> 009 </span>จักต้องได้ครองราชสมบัติ       จักมีชื่อเสียงปรากฏด้วยการใช้
<span class="LineNumber"> 010 </span>อาวุธ   ๕   ชนิด   เป็นอรรคบุรุษในชมพูทวีปทั้งสิ้น.   เพราะเหตุ
<span class="LineNumber"> 011 </span>ได้ฟังคำทำนายของพราหมณ์ทั้งหลาย     เมื่อจะขนานพระนาม
<span class="LineNumber"> 012 </span>ก็เลยขนานให้ว่า  <B>"ปัญจาวุธกุมาร".</B>  ครั้นพระกุมารนั้นถึงความเป็น
<span class="LineNumber"> 013 </span>ผู้รู้เดียงสาแล้ว  มีพระชนม์ได้  ๑๖  พรรษา  พระราชาตรัสเรียกมา
<span class="LineNumber"> 014 </span>แล้วรับสั่งว่า     ลูกรัก    เจ้าจงเรียนศิลปศาสตร์เถิด.    พระกุมาร
<span class="LineNumber"> 015 </span>กราบทูลถามว่า     กระหม่อมฉันจะเรียนในสำนักของใครเล่า
<span class="LineNumber"> 016 </span>พระเจ้าข้า.   พระราชารับสั่งว่า   ไปเถิดลูก   จงไปเรียนในสำนัก
<span class="LineNumber"> 017 </span>อาจารย์ทิศาปาโมกข์   ณ  ตักกสิลานคร  แคว้นคันธาระ   และ
<span class="LineNumber"> 018 </span>พึงให้ทรัพย์นี้    เป็นค่าบูชาคุณอาจารย์แก่ท่านด้วย    แล้วพระ-
<span class="LineNumber"> 019 </span>ราชทานทรัพย์หนึ่งพันส่งไปแล้ว.    พระราชกุมารเสด็จไปใน
<span class="LineNumber"> 020 </span>สำนักทิศาปาโมกข์นั้น   ทรงศึกษาศิลปะ   รับอาวุธ    ๕   ชนิดที่
<span class="LineNumber"> 021 </span>อาจารย์ให้   กราบลาอาจารย์ออกจากนครตักกสิลา   เหน็บอาวุธ
