<span class="LineNumber"> 001 </span>เช่นนี้     ก็จักเป็นเหมือนกาลเป็นที่จมลงแห่งกระโหลกน้ำเต้า
<span class="LineNumber"> 002 </span>แม้ด้วยประการทั้งปวง    ภัยแม้มีสุบินนี้เป็นเหตุ     ก็ยังไม่มีแก่
<span class="LineNumber"> 003 </span>มหาบพิตร  เชิญตรัสเล่าสุบินที่  ๑๓  เถิด  มหาบพิตร.
<span class="LineNumber"> 004 </span>	ข้าแต่พระองค์ผู้เจริญ     หม่อมฉันได้เห็นศิลาแท่งทึบใหญ่
<span class="LineNumber"> 005 </span>ขนาดเรือนยอดลอยน้ำเหมือนดังเรือ     อะไรเป็นผลแห่งสุบินนี้
<span class="LineNumber"> 006 </span>พระเจ้าข้า  ?
<span class="LineNumber"> 007 </span>	มหาบพิตร   ผลแห่งสุบินแม้นี้  ก็จักมีในกาลเช่นนั้นเหมือนกัน
<span class="LineNumber"> 008 </span>ด้วยว่าในครั้งนั้น    พระราชาผู้ไม่ตั้งอยู่ในธรรมทั้งหลาย    จัก
<span class="LineNumber"> 009 </span>พระราชทานยศแก่คนไม่มีสกุล   พวกนั้นจักเป็นใหญ่   พวกมีสกุล
<span class="LineNumber"> 010 </span>จักตกยาก    ใคร ๆ    จักไม่ทำความเคารพในพวกมีสกุลนั้น   จัก
<span class="LineNumber"> 011 </span>กระทำความเคารพในพวกที่เป็นใหญ่ฝ่ายเดียว     ถ้อยคำของ
<span class="LineNumber"> 012 </span>กุลบุตรฉลาดในการวินิจฉัย   ผู้หนักแน่น   เช่นกับศิลาทึบ   จัก
<span class="LineNumber"> 013 </span>ไม่หยั่งลง    ดำรงมั่นในที่เฉพาะพระพักตร์ของพระราชา    หรือ
<span class="LineNumber"> 014 </span>ในที่ประชุมอำมาตย์    หรือในโรงศาล    เมื่อพวกนั้นกำลังกล่าว
<span class="LineNumber"> 015 </span>พวกนอกนี้จักคอยเยาะเย้ยว่า    พวกนี้พูดทำไม    แม้ในที่ประชุม
<span class="LineNumber"> 016 </span>ภิกษุ    พวกภิกษุก็จักไม่เหล่าภิกษุมีศีลเป็นที่รัก    ผู้ควรทำความ
<span class="LineNumber"> 017 </span>เคารพว่าเป็นสำคัญ   ในฐานะต่าง ๆ   ดังกล่าวมาแล้ว   ทั้งถ้อยคำ
<span class="LineNumber"> 018 </span>ของภิกษุผู้มีศีลเป็นที่รักเหล่านั้น     ก็จักไม่หนักแน่นมั่นคง    จัก
<span class="LineNumber"> 019 </span>เป็นเหมือนเวลาเป็นที่เลื่อนลอยแห่งศิลาทั้งหลายฉะนั้น     ภัยแม้มี
<span class="LineNumber"> 020 </span>สุบินนี้เป็นเหตุ     ก็ยังไม่มีแก่มหาบพิตร     เชิญตรัสเล่าพระสุบิน
<span class="LineNumber"> 021 </span>ข้อที่ ๑๔  เถิด  มหาบพิตร.
