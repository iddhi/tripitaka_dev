<span class="LineNumber"> 001 </span>บริโภคเองก็ไม่ยอมบริโภค  ให้คนอื่นก็ไม่ให้   ทำตนเหมือนรากษส
<span class="LineNumber"> 002 </span>หวงสระน้ำ     ถ้าเธอกลับสร้างโรงทานให้เป็นปกติแล้วให้ทาน
<span class="LineNumber"> 003 </span>นั่นเป็นความฉลาด      หากไม่ให้ทาน    เราจักทำทรัพย์ของเธอให้
<span class="LineNumber"> 004 </span>อันตรธานไปจนหมด      แล้วจักตีศีรษะด้วยอินทวัชระนี้    ให้สิ้น
<span class="LineNumber"> 005 </span>ชีวิต.    อิลลีสเศรษฐีถูกคุกคามด้วยมหาภัย    ได้ให้ปฏิญญาว่า
<span class="LineNumber"> 006 </span>ตั้งแต่บัดนี้    ข้าพเจ้าจักให้ทาน.    ท้าวสักกะรับปฏิญญาณของ
<span class="LineNumber"> 007 </span>ท่านเศรษฐีแล้ว   ประทับนั่งในอากาศนั่นแล   แสดงธรรม   ชักนำ
<span class="LineNumber"> 008 </span>ให้เศรษฐีดำรงในศีล     แล้วเสด็จไปสู่สถานของท้าวเธอ.      แม้
<span class="LineNumber"> 009 </span>อิลลีสเศรษฐี    ก็กระทำบุญให้ทานเป็นต้น   ได้เป็นผู้มีสวรรค์เป็น
<span class="LineNumber"> 010 </span>ที่ไปในภายหน้า.
<span class="LineNumber"> 011 </span>	พระศาสดาจึงตรัสว่า      ดูก่อนภิกษุทั้งหลาย     มิใช่แต่ใน
<span class="LineNumber"> 012 </span>บัดนี้เท่านั้น   ที่โมคคัลลานะทรมานเศรษฐีตระหนี่   ถึงในครั้งก่อน
<span class="LineNumber"> 013 </span>ก็ทรมานมาแล้วเหมือนกัน     ครั้นทรงนำพระธรรมเทศนานี้มาแล้ว
<span class="LineNumber"> 014 </span>ทรงสืบอนุสนธิ   ประชุมชาดกว่า   อิลลีสเศรษฐีในครั้งนั้น   ได้มา
<span class="LineNumber"> 015 </span>เป็นเศรษฐีผู้มีความตระหนี่ในครั้งนี้     ท้าวสักกเทวราชได้มา
<span class="LineNumber"> 016 </span>เป็นโมคคัลลานะ    พระราชาได้มาเป็นอานนท์    ส่วนช่างกัลบก
<span class="LineNumber"> 017 </span>ได้มาเป็นเราตถาคต  ฉะนี้แล.
<span class="LineNumber"> 018 </span>	             <I>จบ  อรรถกถาอิลลีสชาดกที่  ๘</I>
