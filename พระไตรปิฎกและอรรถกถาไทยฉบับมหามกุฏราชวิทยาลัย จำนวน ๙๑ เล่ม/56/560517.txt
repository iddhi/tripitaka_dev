<span class="LineNumber"> 001 </span>อาหารไปให้เขาหุงต้มกิน    ณ   ที่แห่งหนึ่ง    แล้วพากันไปเสียเถิด 
<span class="LineNumber"> 002 </span>อย่ามาพบเราอีกเลย พลางสั่งทาสว่า  เจ้าจงตวงข้าวลีบ ๔ ทะนาน
<span class="LineNumber"> 003 </span>ห่อชายผ้าสหายของเราให้ไปเถิด   ได้ยินว่า   วันนั้น   ปิลิยเศรษฐี
<span class="LineNumber"> 004 </span>ให้คนฝัดข้าวสาลีแดงไว้ประมาณพันเกวียน    ขึ้นยุ้งไว้เต็ม
<span class="LineNumber"> 005 </span>ทั้งที่ได้รับทรัพย์    ๔๐   โกฏิมา   ยังเนรคุณ   เป็นเหมือนมหาโจร
<span class="LineNumber"> 006 </span>บอกให้ข้าวทะนานเดียวแก่เพื่อนได้  ทาสตวงข้าวลีบ   ๔   ทะนาน
<span class="LineNumber"> 007 </span>ใส่กระเช้าแล้วไปหาพระโพธิสัตว์    พระโพธิสัตว์คิดว่า    ผู้นี้เป็น
<span class="LineNumber"> 008 </span>อสัตบุรุษ    ได้ทรัพย์    ๔๐     โกฏิจากสำนักของเรา    บัดนี้สั่งให้
<span class="LineNumber"> 009 </span>ข้าวลีบ  ๔  ทะนาน  เราจะรับหรือไม่รับดีหนอ  ครั้นแล้วมีปริวิตก
<span class="LineNumber"> 010 </span>ว่า    คนผู้นี้เป็นคนเนรคุณ    ประทุษร้ายมิตร    ทำลายมิตรภาพ
<span class="LineNumber"> 011 </span>ระหว่างเราเสียแล้ว     ด้วยความเป็นคนตัดรอนอุปการะที่เราทำไว้
<span class="LineNumber"> 012 </span>ถ้าเราไม่รับข้าวลีบ   ๔   ทะนานที่เขาให้    เพราะเป็นของเลวไซร้
<span class="LineNumber"> 013 </span>ก็จักต้องทำลายมิตรภาพ     คนอันธพาลที่ไม่ยอมรับสิ่งของที่ตน
<span class="LineNumber"> 014 </span>ได้เล็กน้อย    ย่อมยังมิตรภาพให้สลายไป    แต่เรารับข้าวลีบที่เขา
<span class="LineNumber"> 015 </span>ให้  จักยังดำรงมิตรภาพไว้ได้ด้วยอำนาจของเรา    แล้วก็ห่อข้าวลีบ
<span class="LineNumber"> 016 </span>๔  ทะนาน  ที่ชายผ้าลงจากปราสาทไปสู่ศาลา   ครั้งนั้น  ภรรยา
<span class="LineNumber"> 017 </span>ถามท่านว่า ท่านเจ้าข้า ท่านได้สิ่งไรมาบ้าง ?  ตอบว่า  ปิลิยเศรษฐี
<span class="LineNumber"> 018 </span>สหายของเราให้ข้าวลีบมา    ๔   ทะนาน   แล้วสลัดเราเสียในวันนี้
<span class="LineNumber"> 019 </span>เลยทีเดียว  นางกล่าวว่า  ท่านเจ้าข้า  ท่านรับมาทำไม  มันสมควร
<span class="LineNumber"> 020 </span>แก่ทรัพย์  ๔๐  โกฏิละหรือ  แล้วเริ่มร้องไห้ พระโพธิสัตว์กล่าวว่า
<span class="LineNumber"> 021 </span>นางผู้เจริญ    เธออย่าร้องไห้เลย    พี่เกรงจะเสียไมตรีกับเขา    จึง
