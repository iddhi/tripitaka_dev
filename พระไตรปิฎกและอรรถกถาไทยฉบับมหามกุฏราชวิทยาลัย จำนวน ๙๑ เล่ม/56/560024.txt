<span class="LineNumber"> 001 </span>ล่วงมา  ๒-๓  วันเท่านั้น  ดาบสทั้งหมดพากันไปหาผลาผล  ครั้นถึง
<span class="LineNumber"> 002 </span>ที่แล้วก็เห็นว่า   ผลาผลหาได้ง่าย   เลยพักอยู่ในที่นั้นเอง  ๒-๓  วัน.
<span class="LineNumber"> 003 </span>แม้ดาบสเวฬุกบิดา    เมื่อไปกับหมู่ดาบสนั้น    ก็ให้อสรพิษนอนใน
<span class="LineNumber"> 004 </span>ปล้องไม้  ปิดไว้แล้วจึงไป  ล่วงไป  ๒-๓  วัน  จึงกลับมาพร้อมกับ
<span class="LineNumber"> 005 </span>หมู่ดาบส    คิดว่า    เราจะให้อาหารแก่เวฬุกะ    เปิดกระบอกไม้ไผ่
<span class="LineNumber"> 006 </span>แล้วพูดว่า   มาเถิดลูก   เจ้าหิวละซี   พลางสอดมือเข้าไป.   อสรพิษ
<span class="LineNumber"> 007 </span>โกรธ   เพราะอดอาหารมาตั้ง   ๒-๓   วัน   จึงฉกมือที่สอดเข้าไป
<span class="LineNumber"> 008 </span>ทำให้ดาบสถึงสิ้นชีวิตอยู่ตรงนั้นเอง   แล้วก็เลื้อยเข้าป่าไป.    ดาบส
<span class="LineNumber"> 009 </span>ทั้งหลายเห็นดังนั้น    ก็บอกแก่พระโพธิสัตว์.    พระโพธิสัตว์สั่งให้
<span class="LineNumber"> 010 </span>ทำสรีรกิจของดาบสผู้เสียชีวิต     แล้วนั่งท่ามกลางหมู่ฤาษี     กล่าว
<span class="LineNumber"> 011 </span>คาถานี้สอนหมู่ฤาษี  ความว่า :-
<span class="LineNumber"> 012 </span>	      <B>" บุคคลใดเมื่อท่านผู้หวังดี      มีความเอ็นดู
<span class="LineNumber"> 013 </span>	จะเกื้อกูลกล่าวสอนอยู่  มิได้กระทำตามที่สั่งสอน
<span class="LineNumber"> 014 </span>	บุคคลผู้นั้น     ย่อมถูกพิบัติกำจัดเสียนอนอยู่
<span class="LineNumber"> 015 </span>	เหมือนบิดาของงูเวฬุกะ    นอนตายอยู่   ฉะนั้น "</B>
<span class="LineNumber"> 016 </span>	ดังนี้.
<span class="LineNumber"> 017 </span>	บรรดาบทเหล่านั้น  บทว่า  <B>เอวํ  โส  นิหโต   เสติ</B> ความว่า
<span class="LineNumber"> 018 </span>ก็บุคคลใดไม่เชื่อคำสอนของฤาษีทั้งหลาย     บุคคลนั้นย่อมถึงความ
<span class="LineNumber"> 019 </span>พินาศใหญ่หลวง    ถูกพิบัติกำจัดนอนตาย    เหมือนดาบสผู้นี้    ถูก
<span class="LineNumber"> 020 </span>กำจัดให้ถึงความเปื่อยเน่า นอนตายคาปากอสรพิษ ฉะนั้น.
