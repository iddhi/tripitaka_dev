<span class="LineNumber"> 001 </span>	ในอดีตกาล     ครั้งพระเจ้าพรหมทัตเสวยราชสมบัติอยู่ใน
<span class="LineNumber"> 002 </span>พระนครพาราณสี     พระโพธิสัตว์เสวยพระชาติเป็นเศรษฐี    มี
<span class="LineNumber"> 003 </span>สมบัติมาก  ไปสู่ที่รับเชิญในหมู่บ้าน  เพื่อการบริโภค  เมื่อเดินทาง
<span class="LineNumber"> 004 </span>กลับ     พบพวกโจรในระหว่างทาง    ไม่หยุดในระหว่างทางเลย
<span class="LineNumber"> 005 </span>รีบขับโคทั้งหลาย     มาสู่เรือนของตนทีเดียว    บริโภคอาหารด้วย
<span class="LineNumber"> 006 </span>รสอันเลิศ    นั่งเหนือที่นอนอันมีราคามาก    ดำริว่า    เราพ้นจาก
<span class="LineNumber"> 007 </span>เงื้อมมือโจร    มาสู่เรือนตนอันเป็นที่ปลอดภัย    แล้วกล่าวคาถานี้
<span class="LineNumber"> 008 </span>ด้วยสามารถแห่งอุทานว่า :-
<span class="LineNumber"> 009 </span>	        <B>" ไพรีอาศัยอยู่ในที่ใด     บัณฑิตไม่พึงอยู่
<span class="LineNumber"> 010 </span>	ในที่นั้น    บุคคลอยู่ในพวกไพรี    คืนหนึ่งหรือ
<span class="LineNumber"> 011 </span>	สองคืน ย่อมอยู่เป็นทุกข์"   ดังนี้.</B>
<span class="LineNumber"> 012 </span>	บรรดาบทเหล่านั้น   บทว่า   <B>เวรี</B>   ได้แก่บุคคลผู้เพียบพร้อม
<span class="LineNumber"> 013 </span>ด้วยเจตนาคิดก่อเวร.
<span class="LineNumber"> 014 </span>	บทว่า <B>นิวีสติ</B>  แปลว่า  ย่อมพำนักอยู่
<span class="LineNumber"> 015 </span>	บทว่า  <B>น  วเส   ตตฺถ   ปณฺฑิโต</B>   ความว่า  บุคคลผู้เป็นไพรีนั้น
<span class="LineNumber"> 016 </span>พำนัก  คืออาศัยอยู่ในที่ใด   บัณฑิตคือท่านผู้ประกอบด้วยคุณเครื่อง
<span class="LineNumber"> 017 </span>ความเป็นบัณฑิต  ไม่ควรอยู่ในที่นั้น.
<span class="LineNumber"> 018 </span>	เพราะเหตุไร   ?
<span class="LineNumber"> 019 </span>	เพราะบุคคลอยู่ในกลุ่มไพรี    คืนหนึ่งหรือสองคืน    ย่อมอยู่
<span class="LineNumber"> 020 </span>เป็นทุกข์  ขยายความว่า  บุคคลเมื่ออยู่ในกลุ่มของไพรี  แม้วันเดียว
<span class="LineNumber"> 021 </span>สองวัน  ก็ชื่อว่าอยู่เป็นทุกข์ทั้งนั้น.        
