<span class="LineNumber"> 001 </span>	<B>เหมือนมาณพหักไม้กุ่ม เดือดร้อนอยู่ฉะนี้</B>  ดังนี้
<span class="LineNumber"> 002 </span>	บรรดาบทเหล่านั้น  บทว่า  <B>ส   ปจฺฉา  อนุตปฺปติ</B>  ความว่า
<span class="LineNumber"> 003 </span>บุคคลผู้ใดผู้หนึ่ง     ไม่พิจารณาให้ถ่องแท้ว่า     กิจนี้ต้องทำก่อน
<span class="LineNumber"> 004 </span>กิจนี้ต้องทำภายหลัง    เอากิจที่ต้องทำก่อน   คือกรรมที่ต้องกระทำ
<span class="LineNumber"> 005 </span>ทีแรกนั่นแหละ   มากระทำในภายหลัง   บุคคลนั้น   เป็นพาลบุคคล
<span class="LineNumber"> 006 </span>ย่อมเดือดร้อน    คือโศกเศร้า     ร่ำไห้ในภายหลัง    เหมือนมาณพ
<span class="LineNumber"> 007 </span>ของพวกเราผู้หักไม้กุ่มผู้นี้.
<span class="LineNumber"> 008 </span>	พระโพธิสัตว์   กล่าวเหตุนี้แก่เหล่าอันเตวาสิก   ด้วยประการ
<span class="LineNumber"> 009 </span>ฉะนี้   แล้วกระทำบุญมีทาน   เป็นต้น   ในสุดท้ายแห่งชีวิต    ก็ไป
<span class="LineNumber"> 010 </span>ตามครรลองของกรรม.
<span class="LineNumber"> 011 </span>	พระบรมศาสดาก็ตรัสว่า      ดูก่อนภิกษุทั้งหลาย     มิใช่แต่
<span class="LineNumber"> 012 </span>ในบัดนี้เท่านั้น    ที่ภิกษุนี้กระทำอันตรายต่อการเดินทางของ
<span class="LineNumber"> 013 </span>พวกเธอ     แม้ในครั้งก่อนก็ได้กระทำแล้วเหมือนกันดังนี้    ทรงนำ
<span class="LineNumber"> 014 </span>พระธรรมเทศนานี้มาแล้ว    ทรงสืบอนุสนธิ    ประชุมชาดกว่า
<span class="LineNumber"> 015 </span>มาณพผู้ถึงแก่นัยน์ตาแตกในครั้งนั้น    ได้มาเป็นภิกษุผู้กระดูก
<span class="LineNumber"> 016 </span>ขาแตกในบัดนี้   มาณพที่เหลือมาเป็นพุทธบริษัท   ส่วนพราหมณ์
<span class="LineNumber"> 017 </span>ผู้อาจารย์  ได้มาเป็นเราตถาคต  ฉะนี้แล.
<span class="LineNumber"> 018 </span>	                   <I>จบ  อรรถกถาวรณชาดกที่  ๑</I>
