                                      <H1>วินีตวัตถุในตติยปาราชิก</H1>  
                                   <H1>[เรื่องพรรณนาคุณความตาย]</H1>
         ในเรื่องแรก    (ซึ่งมีอยู่)    ในคาถาแห่งวินีตวัตถุทั้งหลาย    มีวินิจฉัย
ดังต่อไปนี้:-
         บทว่า  <B>การุญฺเน</B>  ความว่า   ภิกษุเหล่านั้น   เห็นความทุกข์เพราะ
ความเป็นไข้อย่างมากของเธอแล้ว   เกิดความกรุณาขึ้น   ทั้งเป็นผู้มีความต้องการ
จะให้ตายด้วย     แต่ไม่ทราบว่าเธอมีความต้องการจะตาย     จึงได้พรรณนาคุณ
ความตายอย่างนี้ว่า   ท่านเป็นผู้มีศีล   ได้ทำกุศลไว้แล้ว   เพราะเหตุไร   เมื่อจะ
ตายจึงกลัวเล่า  ?    ขึ้นชื่อว่า    สวรรค์ของผู้มีศีล    เป็นของเนื่องด้วยเหตุเพียง
ความตายเท่านั้น   มิใช่หรือ  ?    ภิกษุแม้นั้นก็ตัดอาหาร    เพราะการพรรณนา
(คุณความตาย)     ของภิกษุเหล่านั้น     แล้วก็มรณภาพไปในระหว่างนั้นเอง
เพราะเหตุนั้น   ภิกษุเหล่านั้น    จึงต้องอาบัติ.    แต่ท่านพระอุบาลีเถระกล่าวไว้
ด้วยอำนาจโวหารว่า  ภิกษุเหล่านั้น  ได้พรรณนาคุณความตายด้วยความกรุณา,
เพราะฉะนั้นถึงในบัดนี้ภิกษุผู้เป็นบัณฑิต    ก็ไม่ควรพรรณนาคุณความตาย
อย่างนั้น   แก่ภิกษุผู้อาพาธ.   จริงอยู่    ถ้าภิกษุผู้อาพาธนั้นได้ฟังการพรรณนา
ของภิกษุนั้นแล้ว     มรณภาพลงในระหว่าง    ในเมื่ออายุแม้ยังเหลืออยู่ชั่วชวน-
วาระเดียว   ด้วยความพยายามมีการอดอาหารเป็นต้น ไซร้,    เธอเป็นผู้ชื่อว่าอัน
ภิกษุนี้แลฆ่าแล้ว.    แต่ควรให้คำพร่ำสอนโดยนัยนี้ว่า   ความเกิดขึ้นแห่งมรรค
และผลของท่านผู้มีศีล   เป็นของไม่น่าอัศจรรย์เลย;    เพราะฉะนั้น  ท่านไม่ควร
ทำความเกี่ยวข้องในสถานที่มีวิหารเป็นต้น     ควรตั้งสติให้ไปในพระพุทธเจ้า
พระธรรม   พระสงฆ์   และในกาย    ทำความไม่ประมาทในมนสิการ.    และแม้
