ย่อมมีราคาน้อย  ฉะนั้น.  เพราะฉะนั้น  พระวินัยธรไม่พึงตีราคาของด้วยราคา
ตามปกติเสมอไป  ทีเดียวแล.  พึงสอดส่องถึงราคาอย่างนี้.
         ฐานะว่า  การใช้สอย  คือ  การใช้สอยภัณฑะ.  ด้วยว่าราคาของภัณ-
ฑะมีมีดเป็นต้น ย่อมลดราคาลง  แม้เพราะการใช้สอย.  เพราะฉะนั้น  พระ 
วินัยธรควรพิจารณาอย่างนี้ ;  คือ  ถ้าภิกษุบางรูปลักมีดของใคร ๆ มา  ซึ่งมี     
ราคาได้บาทหนึ่ง,  บรรดาเจ้าของและผู้มิใช่เจ้าของมีดเหล่านั้น  พระวินัยธร    
พึงถามเจ้าของมีดว่า  ท่านซื้อมีดนี้มาด้วยราคาเท่าไร ?  เจ้าของมีด  เรียนว่า
บาทหนึ่งขอรับ !.  พระวินัยธร ถามว่า  ก็ท่านซื้อมาแล้วเก็บไว้ หรือใช้มีดบ้าง.
ถ้าเจ้าของมีดเรียนว่า  ผมใช้ตัดไม้สีฟันบ้าง สะเก็ดน้ำย้อมบ้าง ฟืนระบมบาตร
บ้าง ดังนี้ไซร้  คราวนั้น  พระวินัยธรพึงทราบว่า  มีดนั้นเป็นของเก่า  มีราคา  
ตกไป  มีดย่อมมีราคาตกไป  ฉันใด,  ยาหยอดตาก็ดี  ไม้ป้ายตาหยอดตาก็ดี
กุญแจก็ดี  ย่อมมีราคาตกไป  ฉันนั้น  แม้เพราะเหตุเพียงถูขัดทำให้สะอาด    
ด้วยใบไม้  แกลบ  หรือด้วยผงอิฐเพียงครั้งเดียว.  ก้อนดีบุกย่อมมีราคาตกไป
เพราะการตัดด้วยฟันมังกรบ้าง  เพราะเพียงการขัดถูบ้าง,  ผ้าอาบน้ำ  ย่อมมี  
ราคาตกไป  เพราะการนุ่งห่มเพียงครั้งเดียวบ้าง  เพราะเพียงพาดไว้บนจะงอย
บ่าบ้าง หรือบนศีรษะ โดยมุ่งถึงการใช้สอยบ้าง, วัตถุทั้งหลายมีข้าวสารเป็นต้น
ย่อมมีราคาตกไป  เพราะการฝัดบ้าง  เพราะการคัดออกทีละเม็ดหรือสองเม็ด
จากข้าวสารเป็นต้นนั้นบ้าง  โดยที่สุด เพราะการเก็บก้อนหินและก้อนกรวดทิ้ง
ทีละก้อนบ้าง,  วัตถุทั้งหลายมีเนยใสและน้ำมันเป็นต้น  ย่อมมีราคาตกไป     
เพราะการเปลี่ยนภาชนะอื่นบ้าง โดยที่สุด เพราะเพียงเก็บแมลงวันหรือมดแดง
ออกทิ้งจากเนยใสเป็นต้นนั้นบ้าง,  งบน้ำอ้อย  ย่อมมีราคาตกไป  แม้เพราะ
เพียงเอาเล็บเจาะดู   เพื่อรู้ความมีรสหวาน   แล้วถือเอาโดยอนุมาน.    เพราะ
