         ส่วนในอรรถกถามหาปัจจรีเป็นต้น    ท่านกล่าวไว้ว่า   แม้ภิกษุมีความ  
ต้องการด้วยผ้าสาฎก      ถือเอากระสอบผ้าสาฎกนั่นแหละออกไปวางไว้ข้างนอก
แก้ออกแล้ว   เห็นว่า  นี้  เป็นผ้าสาฎก  แล้วไปพึงปรับด้วยการยกเท้าเหมือนกัน.
แต่ในอรรถมหาปัจจรีเป็นต้นนี้  ปริกัปชื่อว่า  ย่อมปรากฏ  เพราะเธอได้กำหนด
หมาย   สิ่งของไว้ว่า   ถ้าจักเป็นผ้าสาฎก   เราจักถือเอา   ปริกัปปาวหาร   ชื่อว่า
ไม่ปรากฏ  เพราะเห็นแล้วจึงลัก.  แต่ในมหาอรรถกถา  ท่านปรับอวหารแก่ภิกษุ
ผู้ยกขึ้นซึ่งสิ่งของที่ตนกำหนดหมายไว้   ที่ตนมองไม่เห็น   แต่คงตั้งอยู่ในความ
เป็นสิ่งของที่ตนกำหนดหมายไว้แล้วนั่นเอง.    เพราะเหตุนั้นปริกัปปาวหาร
จึงชื่อว่าปรากฏในมหาอรรถกถานั้น.   อวหารที่กล่าวไว้ในมหาอรรถกถานั้น
สมด้วยพระบาลีว่า   <B>ตํ   มญฺมาโน   ตํ   อวหริ<SUP>*</SUP></B>    สำคัญว่า   เป็นสิ่งนั้น
ลักสิ่งนั้น   ฉะนั้นแล.   บรรดาปริกัปทั้ง  ๒  นั้น  ปริกัปนี้ใดที่เป็นไปโดยนัยเป็นต้น
ว่า   ถ้าจักเป็นผ้าสาฎก   เราจักถือเอา   ดังนี้   ปริกัปนี้ชื่อว่า   ภัณฑปริกัป.

                      [ <H1>อรรถาธิบายโอกาสปริกัป</H1> ]
         ส่วนโอกาสปริกัป   พึงทราบอย่างนี้ :-    ภิกษุโลเลบางรูปในศาสนานี้
เข้าไปยังบริเวณของผู้อื่น   หรือเรือนของตระกูล   หรือโรงซึ่งเป็นที่ทำการงาน
ในป่าก็ดี   แล้วนั่งในที่นั้น    ด้วยการสนทนาปราศรัย   ชำเลืองดูบริขารอันเป็น
ที่ตั้งแห่งความโลภบางอย่าง.   ก็แล   เมื่อชำเลืองดู  พบเห็นแล้ว  จึงได้ทำความ
กำหนดหมายไว้  ด้วยอำนาจสถานที่มีประตู  หน้ามุข   ภายใต้ปราสาท  บริเวณ
ซุ้มประตู   และโคนไม้เป็นต้น    แล้วกำหนดหมายไว้ว่า   ถ้าพวกชนจักเห็นเรา
ในระหว่างนี้    เราจักคืนให้แก่ชนเหล่านั้นนั่นแหละ   ทำทีเป็นหยิบ   เพื่อต้อง
การจะดูเที่ยวไป    ถ้าพวกเขาจักไม่เห็นไซร้    เราก็จักลักเอา   ดังนี้.     พอเมื่อ
//<SUP>*</SUP>    บาลีเป็น  อวหรติฯ
