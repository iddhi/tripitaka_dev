ทายรูปนั้น  ก็ยังหยาบ  ในการกำหนดรูปทั้งสิ้นละเอียด   แม้การกำหนดรูปทั้ง
สิ้นนั้น  ก็ยังหยาบ,   ในการกำหนดอรูปละเอียด,    แม้การกำหนดอรูปนั้น    ก็  
ยังหยาบ,   ในการกำหนดรูปและอรูป   ละเอียด    แม้การกำหนดรูปและอรูปนั้น
ก็ยังหยาบ,   ในการกำหนดปัจจัยละเอียด,  แม้การกำหนดปัจจัยนั้น  ก็ยังหยาบ,
ในการเห็นนามรูปพร้อมทั้งปัจจัยละเอียด,      แม้การเห็นนามรูปพร้อมทั้งปัจจัย
นั้น    ก็ยังหยาบ,    ในวิปัสสนาที่ประกอบด้วยลักษณะและอารมณ์    ละเอียด,
แม้นั้นก็ยังหยาบ     ในวิปัสสนาที่มีกำลังเพลา,     ในวิปัสสนาที่มีกำลังจึงจัดว่า
ละเอียด.  ในวิปัสสนานัยนั้น  พึงทราบความสงบไปแห่งลมอัสสาสะและปัสสาสะ
ก่อน ๆ ด้วยลมอัสสาสะและปัสสาสะหลัง ๆ โดยนัยดังกล่าวแล้วในก่อนนั่นแล.
ในคำว่า  ระงับกายสังขารที่หยาบ  นี้    พึงทราบความที่ลมหยาบละเอียดและสงบ
ไป  โดยนัยดังพรรณนามาฉะนี้แล.
         ส่วนในปฏิสัมภิทา   พระธรรมเสนาบดีสารีบุตร    กล่าวเนื้อความแห่ง
บทนั้น   พร้อมกับคำท้วงแลคำแก้ให้กระจ่างอย่างนั้น:-
         ภิกษุย่อมสำเหนียกอย่างไร  ?    ย่อมสำเหนียกอย่างนี้ว่า    เราจักระงับ
กายสังขารหายใจเข้า   ย่อมสำเหนียกว่า   เราจักระงับกายสังขารหายใจออก.
         กายสังขารเป็นไฉน ?  ลมหายใจเข้ายาว  เป็นไปทางกาย  ธรรมเหล่านี้ 
เนื่องด้วยกายเป็นกายสังขาร,    ภิกษุระงับ    คือดับ     สงบกายสังขารเหล่านั้น
สำเหนียกอยู่ ;    ลมหายใจออกยาวเป็นไปทางกาย    ธรรมเหล่านี้เนื่องด้วยกาย
เป็นกายสังขาร,    ภิกษุระงับ   คือดับ   สงบกายสังขารเหล่านั้น  สำเหนียกอยู่ ;
ลมหายใจเข้าสั้น  ลมหายใจออกสั้น  ลมที่ภิกษุรู้แจ้งซึ่งกองลมทั้งปวงหายใจเข้า
ลมที่ภิกษุรู้แจ้งซึ่งกองลมทั้งปวงหายใจออก      เป็นไปทางกาย     ธรรมเหล่านี้ 
เนื่องด้วยกายเป็นกายสังขาร     ภิกษุระงับ    คือดับ    สงบกายสังขารเหล่านั้น
