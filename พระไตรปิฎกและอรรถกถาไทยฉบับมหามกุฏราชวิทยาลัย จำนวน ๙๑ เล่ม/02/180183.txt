<span class="LineNumber"> 001 </span>ยกย่อง.   พระผู้มีพระภาคเจ้าทรงแสดงว่า ดูก่อนภิกษุทั้งหลาย  แม้ฉันใด  ดังนี้
<span class="LineNumber"> 002 </span>ด้วยบทแม้ทั้งสอง.      ก็ในบทนี้ว่า    ไข่ของแม่ไก่มี ๘ ฟองบ้าง ๑๐ ฟองบ้าง. 
<span class="LineNumber"> 003 </span>๑๒ ฟองบ้าง   ดังนี้    จะเป็นไข่ของแม่ไก่แม้น้อยกว่าหรือมากกว่าจากประการที่
<span class="LineNumber"> 004 </span>กล่าวแล้วก็ตาม.   แต่คำนั้นท่านกล่าวด้วยความสละสลวยแห่งถ้อยคำ.     จริงอยู่
<span class="LineNumber"> 005 </span>ถ้อยคำที่สละสลวยย่อมมีในโลกอย่างนี้.  บทว่า  <B>ตานสฺสุ</B>   แยกบทเป็น  <B>ตานิ
<span class="LineNumber"> 006 </span>อสฺสุ</B>  ความว่า  ไข่เหล่านั้นพึงมี.   บทว่า  <B>กุกฺกุฎิยา  สมฺมา  อธิสยิตานิ</B>
<span class="LineNumber"> 007 </span>ความว่า   เมื่อแม่ไก่นั้นป้องปีกทั้งสองกกไข่เหล่านั้น   ไข่เหล่านั้นเป็นอันแม่ไก่
<span class="LineNumber"> 008 </span>กกดีแล้ว.    บทว่า  <B>สมฺมา ปริเสทิตานิ</B>  ความว่า  อันแม่ไก่ให้อบอุ่นตลอด
<span class="LineNumber"> 009 </span>กาลอันสมควร  เป็นอันอบอุ่นด้วยดี  คือ   โดยชอบ   ได้แก่กระทำให้มีไออุ่น.
<span class="LineNumber"> 010 </span>บทว่า   <B>สมฺมา ปริภาวิตานิ</B>  ความว่า  เป็นอันฟักด้วยดี  คือโดยชอบตลอดกาล
<span class="LineNumber"> 011 </span>อันสมควร อธิบายว่า ให้ได้รับกลิ่นของไก่.  บทว่า   <B>กิญฺจาปิ   ตสฺส  กุกฺกุฏิยา</B>
<span class="LineNumber"> 012 </span>ความว่า   แม่ไก่นั้นทำความไม่ประมาทด้วยการทำกิริยาสามอย่างนี้    ไม่พึงเกิด
<span class="LineNumber"> 013 </span>ความปรารถนาอย่างนี้โดยแท้.  บทว่า  <B>อถโข  ภพฺพาว  เต</B>  ความว่า  ลูกไก่
<span class="LineNumber"> 014 </span>เหล่านั้น     ควรแท้เพื่อออกมาโดยสวัสดี   โดยนัยที่กล่าวแล้ว.    จริงอยู่   เพราะ
<span class="LineNumber"> 015 </span>ไข่ทั้งหลายอันแม่ไก่นั้นเพียรฟักด้วยอาการ ๓ อย่างนี้    ย่อมไม่เน่า   ยางเหนียว
<span class="LineNumber"> 016 </span>ของไข่เหล่านั้น    ก็จะถึงความแก่ขึ้น     เปลือกไข่ก็จะบาง     ปลายเล็บเท้าและ
<span class="LineNumber"> 017 </span>จะงอยปากก็จะแข็ง  ไข่ทั้งหลายก็จะแก่รอบ  แสงสว่างข้างนอกก็จะปรากฏข้างใน
<span class="LineNumber"> 018 </span>เพราะเปลือกไข่บาง   เพราะฉะนั้น ลูกไก่เหล่านั้นจึงใคร่จะออกด้วยคิดว่า   เรา
<span class="LineNumber"> 019 </span>งอปีกงอเท้าอยู่ในที่คับแคบ   เป็นเวลานานแล้วหนอ    และแสงสว่างภายนอกนี้ 
<span class="LineNumber"> 020 </span>ก็ปรากฏ  บัดนี้    พวกเราจักอยู่เป็นสุขในที่มีแสงสว่างนั้น   ดังนี้   แล้วกะเทาะ-
<span class="LineNumber"> 021 </span>เปลือกด้วยเท้า    ยื่นคอออก     แต่นั้น    เปลือกนั้นก็จะแตกออกเป็นสองส่วน
<span class="LineNumber"> 022 </span>ลำดับต่อมา   ลูกไก่ทั้งหลาย    ขยับปีก    ร้อง    ออกมาตามสมควรแก่ขณะนั้น
<span class="LineNumber"> 023 </span>นั้นเทียว  ครั้นออกมาแล้ว  ก็จะเที่ยวหากิน  ตามคามเขต.  บทว่า  <B>เอวเมว  โข</B>
