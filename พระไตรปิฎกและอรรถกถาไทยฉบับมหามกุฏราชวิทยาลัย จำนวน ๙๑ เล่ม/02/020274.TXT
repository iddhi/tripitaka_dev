                                                 <H1>เภสัช</H1>  
         [๑๙๙]  ที่ชื่อว่า  <B>เภสัช</B>   ได้แก่  ภิกษุให้เนยใส  เนยข้น   น้ำมัน น้ำผ้า
หรือน้ำอ้อย   ด้วยตั้งใจว่า   เขาลิ้มเภสัชนี้แล้วจักตาย   ดังนี้     ต้องอาบัติทุกกฏ
เมื่อเขาลิ้มเภสัชนั้นแล้ว   ได้รับทุกขเวทนา   ภิกษุต้องอาบัติถุลลัจจัย    เขาตาย
ภิกษุต้องอาบัติปาราชิก.

                                           <H1>การนำรูปเข้าไป</H1>
         [๒๐๐]  ที่ชื่อว่า  <B>การนำรูปเข้าไป</B>  ได้แก่  ภิกษุนำรูปซึ่งไม่เป็นที่
ชอบใจ   น่ากลัว   น่าหวาดเสียวเข้าไป   ด้วยตั้งใจว่า  เขาเห็นรูปนี้แล้วจักตกใจ
ตาย  ดังนี้   ต้องอาบัติทุกกฏ  เขาเห็นรูปนั้นแล้วตกใจ  ภิกษุต้องอาบัติถุลลัจจัย
เขาตาย   ภิกษุต้องอาบัติปาราชิก.
         ภิกษุนำรูปซึ่งเป็นที่ชอบใจ    น่ารัก    น่าจับใจเข้าไป     ด้วยตั้งใจว่า
เขาเห็นรูปนี้แล้ว   จักซูบผอมตาย   เพราะหาไม่ได้    ดังนี้    ต้องอาบัติทุกกฏ
เขาเห็นรูปนั้นแล้ว   ซูบผอม  เพราะหาไม่ได้  ภิกษุต้องอาบัติถุลลัจจัย  เขาตาย
ภิกษุต้องอาบัติปาราชิก.

                                           <H1>การนำเสียงเข้าไป</H1>
         ที่ชื่อว่า  <B>การนำเสียงเข้าไป</B>   ได้แก่ภิกษุนำเสียงซึ่งไม่เป็นที่ชอบใจ
น่ากลัว   น่าหวาดเสียวเข้าไป  ด้วยตั้งใจว่า  เขาได้ยินเสียงนี้แล้ว   จักตกใจตาย
ดังนี้   ต้องอาบัติทุกกฏ   เขาได้ยินเสียงนั้นแล้วตกใจ   ภิกษุต้องอาบัติถุลลัจจัย
เขาตาย   ภิกษุต้องอาบัติปาราชิก.
         ภิกษุนำเสียงซึ่งเป็นที่ชอบใจ    น่ารัก    น่าจับใจเข้าไป    ด้วยทั้งใจว่า
เขาได้ยินเสียงนี้แล้ว   จักซูบผอมตาย   เพราะหาไม่ได้   ดังนี้   ต้องอาบัติทุกกฏ
