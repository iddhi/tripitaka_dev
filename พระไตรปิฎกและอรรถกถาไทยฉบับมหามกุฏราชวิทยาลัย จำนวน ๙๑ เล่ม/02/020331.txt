         สติกำหนดลมหายใจเข้าและหายใจออกชื่อว่าอานาปานัสสติ.  สมจริง  
ดังคำที่พระธรรมเสนาบดีสารีบุตร     กล่าวไว้ในปฏิสัมภิทาว่า     ลมหายใจเข้า
ชื่อว่า  อานะ  ไม่ใช่ปัสสาสะ,   ลมหายใจออก   ชื่อว่า  ปานะ<SUP>๑</SUP>   ไม่ใช่อัสสาสะ,
สติเข้าไปตั้งอยู่   ด้วยอำนาจลมหายใจเข้า   สติเข้าไปตั้งอยู่ด้วยอำนาจลมหายใจ-
ออก   ย่อมปรากฏแก่บุคคลผู้หายใจเข้า   ย่อมปรากฏแก่บุคคลผู้หายใจออก<SUP>๒</SUP>.
         ความที่จิตมีอารมณ์เดียว  ซึ่งเกิดขึ้นพร้อมกับสติที่กำหนดลมหายใจเข้า
และหายใจออกนั้น   ชื่อว่าสมาธิ.   ก็เทศนานี้  ท่านกล่าวไว้ด้วยหัวข้อ   คือสมาธิ
หาใช่ด้วยหัวข้อคือสติไม่.  เพราะฉะนั้น  ในบทว่า <B>อานาปานสฺสติสมาธิ</B>  นี้ 
พึงทราบใจความอย่างนี้ว่า   สมาธิที่ประกอบด้วยอานาปานัสสติ   หรือสมาธิใน
อานาปานัสสติชื่อว่า  อานาปานัสสติสมาธิ.
         บทว่า  <B>ถาวโต</B>   แปลว่า    ให้เกิดขึ้น   หรือให้เจริญแล้ว.
         บทว่า  <B>พหุลีกโต</B>   แปลว่า  กระทำบ่อย ๆ.
         สองบทว่า   <B>สนฺโต  เจว  ปณีโต  จ</B>  คือ  เป็นคุณสงบด้วยนั่นเทียว
เป็นคุณประณีตด้วยทีเดียว.  ในบททั้งสองพึงทราบความแน่นอนด้วยเอวศัพท์.
ท่านกล่าวอธิบายไว้อย่างไร ?   ท่านกล่าวอธิบายไว้ว่า   จริงอยู่   อานาปานัสสติ
สมาธินี้     จะเป็นธรรมไม่สงบ    หรือไม่ประณีต    โดยปริยายอะไร ๆ  เหมือน
อสุภกรรมฐานซึ่งเป็นกรรมฐานสงบและประณีต      ด้วยอำนาจการแทงตลอด
อย่างเดียว   แต่ไม่สงบไม่ประณีตด้วยอำนาจอารมณ์   เพราะมีอารมณ์หยาบและ
เพราะมีอารมณ์ปฏิกูลฉันนั้นหามิได้,   อนึ่งแล  อานาปานัสสติสมาธินี้   สงบ  คือ
ระงับดับสนิท   เพราะมีอารมณ์สงบบ้าง   เพราะมีองค์คือการแทงตลอดสงบบ้าง
//๑.  อปานนฺติ  ปาลิ.    ๒.  ขุ.  ปฏี.  ๓๑/๒๕๘.
