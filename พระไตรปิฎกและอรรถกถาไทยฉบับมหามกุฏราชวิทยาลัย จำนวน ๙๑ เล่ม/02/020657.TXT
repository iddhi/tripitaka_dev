เกลื่อนกล่นด้วยถ่านเพลิง.     ด้วยว่าถ่านเพลิงทั้งหลาย      มีสีดังดอกทองกวาว  
ย่อมตกแม้จากเบื้องล่างของนางเปรตนั้น   ถ่านเพลิงทั้งหลาย  ย่อมตกแม้ในช้าง
ทั้ง ๒ แม้จากอากาศในเบื้องบนของนางเปรตนั้น.  ด้วยเหตุนั้น  ท่านจึงกล่าวว่า
ถูกไฟครอก    น้ำเหงื่อหยด     มีถ่านเพลิงเกลื่อนกล่น.    นางนั้นเป็นคนขี้หึง
เอากระทะถ่านเพลิงราดหญิงร่วมผัว.  ได้ยินว่า  นางระบำคนหนึ่งของพระราชา
พระองค์นั้น  วางกระทะถ่านเพลิงไว้ในที่ใกล้   เช็ดน้ำจากตัวและอบด้วยฝ่ามือ.
พระราชาทรงสนทนากับนางระบำนั้น   และทรงแสดงอาการโปรดปรานมากไป.
พระอัครมเหสีทรงทนดูเหตุการณ์นั้นไม่ไหว   ทรงหึง   เมื่อพระราชาเสด็จออก
ไปไม่ทันนาน   ก็ทรงหยิบกระทะถ่านเพลิงนั้น    ราดถ่านเพลิงลงเบื้องบนนาง
ระบำนั้น.     พระนางทำกรรมนั้นแล้ว     บังเกิดในเปตโลก    เพื่อเสวยวิบาก
เช่นนั้นนั่นแล.
                         	       <H1>[เรื่องโจรฆาตเปรต]</H1>
         ในเรื่องโจรฆาตเปรต  พึงทราบวินิจฉัยดังนี้ :-      เพชฌฆาตโจรนั้น
ตัดศีรษะพวกโจรมาช้านาน    ตามคำสั่งของพระราชา   เมื่อบังเกิดในเปตโลก
จึงได้บังเกิดเป็นตัวกพันธ์ไม่มีศีรษะ.
                                  <H1>[เรื่องพระภิกษุเปรตเป็นต้น]</H1>
         ในเรื่องภิกษุ  พึงทราบวินิจฉัยดังนี้  :-  บทว่า  ปาปภิกฺขุ   คือ  เป็น
ภิกษุลามก.    ได้ยินว่า    ภิกษุนั้น บริโภคปัจจัย ๔  ที่เขาถวายด้วยศรัทธาของ
ชาวโลก     เป็นผู้ไม่สำรวมทางกายทวารและวจีทวาร     มีอาชีพอันทำลายแล้ว
เที่ยวเล่นสนุกสนานตามชอบใจ.    ภายหลังถูกไฟไหม้อยู่ในนรก    ตลอดพุท-
ธันดรหนึ่ง    เมื่อเกิดในเปตโลก     ก็บังเกิดด้วยอัตภาพเช่นกับภิกษุนั่นแหละ.
