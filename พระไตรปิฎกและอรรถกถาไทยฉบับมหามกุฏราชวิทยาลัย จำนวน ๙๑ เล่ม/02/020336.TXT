ทั้งหลายได้บรรลุพระอรหัตอันเป็นผลที่เลิศจะทำได้ง่าย;    เพราะเหตุนั้น   พระ  
ผู้มีพระภาคเจ้า     เมื่อจะทรงแสดงเสนาสนะที่เหมาะแก่ภิกษุนั้น.  จึงตรัสพระ-
พุทธพจน์มีอาทิว่า   <B>อรญฺคโต   วา</B>   ดังนี้.   ด้วยว่า   พระผู้มีพระภาคเจ้า
เป็นประดุจอาจารย์ผู้ทรงวิทยาคุณรู้ชัยภูมิพื้นที่.    อาจารย์ผู้ทรงวิทยารู้พื้นที่
เห็นพื้นที่ที่จะสร้างนครแล้วพิจารณาโดยตระหนักแล้วชี้ว่า  ขอพระองค์จงโปรด
สร้างพระนครในที่นี้     เมื่อนครสำเร็จแล้วโดยสวัสดี     ย่อมได้มหาสักการะแต่
ราชตระกูล  ฉันใด,   พระผู้มีพระภาคเจ้านั้น  ทรงพิจารณาเสนาสนะอันสมควร
แก่พระโยคาวจรแล้วย่อมทรงชี้ว่า     กรรมฐาน     อันกุลบุตรผู้มีความเพียรพึง
พากเพียรพยายามในที่นี้,    แต่นั้น   เมื่อพระโยคาวจรประกอบกรรมฐานอยู่ใน
เสนาสนะนั้นแล้ว   บรรลุพระอรหัตโดยลำดับ   ย่อมได้มหาสักการะว่า   พระผู้มี
พระภาคเจ้านั้นเป็นสัมมาสัมพุทธเจ้าแท้แล    ฉันนั้นเหมือนกัน.    ส่วนภิกษุนี้
ท่านว่า   เช่นกับพยัคฆ์,   เหมือนอย่างพญาเสือใหญ่   แอบอาศัยพงหญ้า  ชัฏป่า
หรือเทือกเขา  อยู่ในไพร   ย่อมจับหมู่มฤคมีกระบือป่า   ชะมด   (หรือกวาง)
 และสุกรเป็นต้น  (เป็นภักษา)  ฉันใด  ภิกษุพากเพียรกรรมฐานอยู่ในเสนาสนะ
มีป่าเป็นต้นนี้  ก็ฉันนั้น  บัณฑิตพึงทราบว่า  ย่อมยึดไว้ได้ซึ่งโสดาปัตติมรรค
สกทาคามิมรรค   อนาคามิมรรค   อรหัตมรรคและอริยผล   โดยลำดับ.   เพราะ 
ฉะนั้น   พระโบราณาจารย์ทั้งหลาย   จึงกล่าวว่า
                   <B>ขึ้นชื่อว่า   พยัคฆ์    ย่อมแอบจับหมู่
            มฤค   (เป็นภักษา)   แม้ฉันใด    พุทธบุตร
            ผู้ประกอบความเพียรบำเพ็ญวิปัสสนานี้   ก็
            เหมือนกัน    เข้าไปสู่ป่าแล้ว    ย่อมยืดไว้ได้
            ซึ่งผลอันอุดม.</B>
