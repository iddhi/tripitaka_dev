ศาลาแล้ว เข้าไปเฝ้าพระผู้มีพระภาคเจ้า  กราบทูลว่า  พระพุทธเจ้าข้า   ภิกษุสงฆ์
ประชุมพร้อมกันแล้ว    ขอพระองค์ทรงพระกรุณาโปรดทราบกาลอันควร   ใน  
บัดนี้เถิด  พระพุทธเจ้าข้า.

                     <H1>ทรงแสดงอานาปานสติสมาธิกถา</H1>
         [๑๗๘]   ลำดับนั้น     พระผู้มีพระภาคเจ้าเสด็จเข้าสู่อุปัฏฐานศาลา
ประทับนั่งเหนือพุทธอาสน์ที่จัดไว้ถวาย   แล้วรับสั่งกะภิกษุทั้งหลายว่า  ดูก่อน
ภิกษุทั้งหลาย     แม้สมาธิในอานาปานสตินี้แล     อันภิกษุอบรมทำให้มากแล้ว
ย่อมเป็นคุณสงบ   ประณีต    เยือกเย็น   อยู่เป็นสุข    และยังบาปอกุศลธรรมที่
เกิดขึ้นแล้ว ๆ    ให้อันตรธานสงบไปโดยฉับพลัน    ดุจละอองและฝุ่นที่ฟุ้งขึ้น
ในเดือนท้ายฤดูร้อน    ฝนใหญ่ที่ตกในสมัยมิใช่ฤดูกาล    ย่อมยังละอองและฝุ่น
นั้น  ๆ  ให้อันตรธานสงบไปได้  โดยฉับพลัน  ฉะนั้น.
         ดูก่อนภิกษุทั้งหลาย     ก็อานาปานสติสมาธิ    อันภิกษุอบรมอย่างไร
ทำให้มากอย่างไร  จึงเป็นคุณสงบ  ประณีต  เยือกเย็น  อยู่เป็นสุข  และยังบาป
อกุศลธรรมที่เกิดขึ้นแล้ว  ๆ  ให้อันตรธานสงบไปโดยฉับพลัน.
         ดูก่อนภิกษุทั้งหลาย    ภิกษุในธรรมวินัยนี้     อยู่ในป่าก็ตาม  อยู่   ณ
โคนไม้ก็ตาม  อยู่ในสถานที่สงัดก็ตาม  นั่งคู้บัลลังก์ตั้งกายตรงดำรงสติบ่ายหน้า
สู่กรรมฐาน   ภิกษุนั้น ย่อมมีสติหายใจเข้า   มีสติหายใจออก   เมื่อหายใจเข้ายาว
ก็รู้สึกว่าหายใจเข้ายาว   หรือเมื่อหายใจออกยาว   ก็รู้สึกว่าหายใจออกยาว   เมื่อ
หายใจเข้าสั้น    ก็รู้สึกว่าหายใจเข้าสั้น   หรือเมื่อหายใจออกสั้น   ก็รู้สึกว่าหายใจ
ออกสั้น     ย่อมสำเหนียกว่า     เราจักรู้แจ้งซึ่งกองลมทั้งปวงหายใจเข้า     ย่อม
สำเหนียกว่า   เราจักรู้แจ้งซึ่งกองลมทั้งปวงหายใจออก  ย่อมสำเหนียกว่า  เราจัก
ระงับกายสังขารหายใจเข้า   ย่อมสำเหนียกว่า   เราจักระงับกายสังขารหายใจออก
