                               <H1>จตุปทวิภาค</H1>
         [๑๑๔]   ที่ชื่อว่า   <B>สัตว์  ๔   เท้า</B>   ได้แก่   ช้าง  ม้า  อูฐ  โค  ลา  
ปศุสัตว์.  
         ภิกษุมีไถยจิตลูบคลำ  ต้องอาบัติทุกกฏ ทำให้ไหว ต้องอาบัติถุลลัจจัย  
ให้เคลื่อนจากฐาน  ต้องอาบัติปาราชิก.
         ภิกษุคิดว่า  จักพาให้เดินไป  แล้วให้ก้าวเท้าที่ ๑  ต้องอาบัติถุลลัจจัย
ให้ก้าวเท้าที่ ๒ ต้องอาบัติถุลลัจจัย  ให้ก้าวเท้าที่ ๓  ต้องอาบัติถุลลัจจัย 
ให้ก้าวเท้าที่ ๔  ต้องอาบัติปาราชิก.

                               <H1>พหุปทวภาค</H1>
         [๑๑๕]   ที่ชื่อว่า  <B>สัตว์มีเท้ามาก</B>  ได้แก่สัตว์จำพวกแมลงป่อง ตะขาบ
บุ้งขน
         ภิกษุมีไถยจิตจับต้องสัตว์มีเท้ามากนั้น  ซึ่งมีราคา ๕ มาสก หรือเกิน
กว่า ๕ มาสก  ต้องอาบัติทุกกฏ  ทำให้ไหว  ต้องอาบัติถุลลัจจัย  ให้เคลื่อน
จากฐาน  ต้องอาบัติปาราชิก.
         ภิกษุคิดว่า  จักเดินนำไป  แล้วย่างเท้าก้าวไป  ต้องอาบัติถุลลัจจัย  
ทุก ๆ  ก้าว  ย่างเท้าก้าวหลังที่สุด  ต้องอาบัติปาราชิก.

                               <H1>โอจรกวิภาค</H1>
         [๑๑๖]   ที่ชื่อว่า  <B>ภิกษุผู้สั่ง</B>  มีอธิบายว่า  ภิกษุสั่งกำหนดทรัพย์ว่า
ท่านจงลักทรัพย์ชื่อนี้  ต้องอาบัติทุกกฏ  ภิกษุผู้รับคำสั่งนั้น  ลักทรัพย์นั้นมาได้
ต้องอาบัติปาราชิก  ทั้ง  ๒ รูป.
