              <H1>[พระผู้มีพระภาคเจ้าทรงแสดงอสุภกรรมฐานแก่พวกภิกษุ]</H1>  
         หลายบทว่า  <B>อเนกปริยาเยน  อสุภกถํ  กเถติ</B>  มีความว่าพระผู้มี-
พระภาคเจ้า   ทรงแสดงกถาเป็นที่ตั้งแห่งความเบื่อหน่ายในกาย  ซึ่งเป็นไปด้วย
อำนาจแห่งความเล็งเห็นอาการอันไม่งาม ด้วยเหตุมากมาย.  ทรงแดงอย่างไร?
ทรงแสดงว่า  มีอยู่ในกายนี้    คือ   ผม   ขน   ฯ มูตร.  มีคำอธิบายอย่างไร ?
มีคำอธิบายอย่างนี้ว่า   ดูก่อนภิกษุทั้งหลาย   บางคน   เมื่อค้นหาดูแม้ด้วยความ
เอาใจใส่ทุกอย่างในกเลวระมีประมาณวาหนึ่ง       จะไม่เห็นสิ่งอะไร ๆ    จะเป็น
แก้วมุกดาหรือแก้วมณี     แก้วไพฑูรย์หรือกฤษณา     แก่นจันทน์หรือกำยาน
การบูรหรือบรรดาเครื่องหอมมีจุณสำหรับอบเป็นต้นอย่างใดอย่างหนึ่งก็ตามที
ซึ่งเป็นของสะอาด  แม้มาตรว่าน้อย;   โดยที่แท้  จะเห็นแต่ของไม่สะอาดมีประการ
ต่าง  ๆ มีผมและขนเป็นต้นเท่านั้น   ซึ่งมีกลิ่นเหม็นอย่างยิ่ง  น่าเกลียด    มีการ
เห็นไม่เป็นมิ่งขวัญ;    เพราะเหตุนั้น   จึงไม่ควรทำความพอใจ   หรือความรัก
ใคร่ในกายนี้  อันที่จริง  ขึ้นชื่อว่าผมเหล่าใด   ซึ่งเกิดบนศีรษะ   อันเป็นอวัยวะ
สูงสุด   แม้ผมเหล่านั้น   ก็เป็นของไม่งามเหมือนกัน    ทั้งไม่สะอาด    ทั้งเป็น
ของปฏิกูล    ก็แล     ข้อที่ผมเหล่านั้นเป็นของไม่งาม     ไม่สะอาดและเป็นของ
ปฏิกูลนั้น    พึงทราบโดยเหตุ   ๕  อย่าง  คือ โดยสีบ้าง   โดยสัณฐานบ้าง   โดย
กลิ่นบ้าง    โดยที่อยู่บ้าง     โดยโอกาสบ้าง;     ข้อที่ส่วนทั้งหลายมีขนเป็นต้น
เป็นของไม่งาม   ไม่สะอาด   และเป็นของปฏิกูลก็พึงทราบด้วยอาการอย่างนี้แล.
ความสังเขปในอธิการแห่งตติยปาราชิกนี้มีเท่านี้.      ส่วนความพิสดารพึงทราบ
โดยนัยที่กล่าวแล้ว    ในปกรณ์วิเสสชื่อวิสุทธิมรรค.    พระผู้มีพระภาคเจ้าตรัส
อสุภกถาในส่วนอันหนึ่ง ๆ   โดยอเนกปริยาย     มีประเภทส่วนละ ๕ ๆ   ด้วย
ประการฉะนี้.   
