         จริงอยู่   กรรมฐานอย่างใดอย่างหนึ่ง   ย่อมสำเร็จแก่ผู้มีสติ    มีความรู้  
ตัวเท่านั้น   แม้ก็จริง,   ถึงกระนั้น  กรรมฐานอย่างอื่น   นอกจากอานาปานัสสติ
กรรมฐานนี้    ย่อมปรากฏได้แก่ผู้ที่มนสิการอยู่.    แต่อานาปานัสสติกรรมฐานนี้
เป็นภาระหนัก    เจริญสำเร็จได้ยาก    ทั้งเป็นภูมิแห่งมนสิการ    ของมหาบุรุษ
ทั้งหลาย    คือ    พระพุทธเจ้า      พระปัจเจกพุทธเจ้า     และพุทธบุตรเท่านั้น,
ไม่ใช่เป็นกรรมฐานต่ำต้อย,    ทั้งมิได้เป็นกรรมฐานที่สัตว์ผู้ต่ำต้อยซ่องเสพ,
เป็นกรรมฐานสงบและละเอียด      โดยประการที่มหาบุรุษทั้งหลายย่อมทำไว้ใน
ใจ ;   เพราะฉะนั้นในอานาปานัสสติกรรมฐานนี้  จำต้องปรารถนาสติและปัญญา
อันมีกำลัง.    เหมือนอย่างว่า    ในเวลาชุนผ้าสาฎกเนื้อเกลี้ยง    แม้เข็มก็จำต้อง
ปรารถนาอย่างเล็ก,  แม้ด้ายซึ่งร้อยในบ่วงเข็ม   ก็จำต้องปรารถนาเส้นละเอียด
กว่านั้น   ฉันใด,   ในเวลาเจริญกรรมฐานนี้  ซึ่งเป็นเช่นกับผ้าสาฎกเนื้อเกลี้ยง
ก็ฉันนั้นเหมือนกัน     สติมีส่วนเปรียบด้วยเข็มก็ดี    ปัญญาที่สัมปยุตด้วยสตินั้น
มีส่วนเปรียบด้วยด้ายร้อยบ่วงเข็มก็ดี   จำต้องปรารถนาให้มีกำลัง.
         ก็แล    ภิกษุผู้ประกอบด้วยสติและปัญญานั้นแล้ว  ไม่จำต้องแสวงหา
ลมหายในเข้าและหายในออกนั้น  นอกจากโอกาสที่ลมถูกต้องโดยปกติ.  เปรียบ
เหมือนชาวนาไถนาแล้วปล่อยพวกโคถึก   ให้บ่ายหน้าไปสู่ที่หากิน   แล้วพึงนั่ง
พักที่ร่มไม้,   คราวนั้นพวกโคถึกเหล่านั้นของเขาก็เข้าดงไป  โดยเร็ว.  ชาวนา
ผู้ฉลาด  ประสงค์จะจับโคถึกเหล่านั้นมาเทียมไถอีก      จะไม่เดินคามรอยเท้าโค
ถึกเหล่านั้นเข้าไปยังดง,   โดยที่แท้     เขาจะ ถือเอาเชือกและประตักเดินตรงไป
ยังท่าน้ำซึ่งโคถึกเหล่านั้นลงทีเดียว    นั่งหรือนอนคอยอยู่.    เวลานั้นเขาได้เห็น
โคเหล่านั้น     ซึ่งเที่ยวไปสิ้นทั้งวัน     แล้วลงไปสู่ท่านํ้าดื่มอาบและกินน้ำแล้ว
ขึ้นมายืนอยู่   จึงเอาเชือกผูกแล้วเอาประตักทิ่มแทง   นำไปเทียม  (ไถ)  ทำการ
