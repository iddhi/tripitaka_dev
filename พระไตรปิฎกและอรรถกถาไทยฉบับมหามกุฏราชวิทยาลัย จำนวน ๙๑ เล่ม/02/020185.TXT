ปาราชิกในขณะก้าวล่วงอุปจารบ้านไป.    แต่ถ้าทั้งสองรูป    เที่ยวบิณฑบาตฉัน
แล้ว   หรือถือเอาออกไป,   ฝ่ายพระเถระพูดกะภิกษุหนุ่มรูปนั้นแม้อีกว่า  คุณจง
ถือเอาบาตรและจีวร,   เราจักไปยังวิหาร    และภิกษุหนุ่มรูปนั้น    ก็เลื่อนภาระ
บนศีรษะลงมาที่คอในสถานที่นั้น โดยนัยก่อนนั่นแล  ยังรักษาอยู่ก่อน  ถ้าแวะ
ออกจากทางเข้าดงไป    พึงปรับอาบัติด้วยการย่างเท้า.    เธอกลับแล้วมุ่งหน้าไป
สู่บ้านนั่นแลหนีไป    เป็นปาราชิกในขณะก้าวล่วงอุปจารบ้านไป.    เธอมุ่งหน้า
ไปยังวิหารข้างหน้าหนีไป   แต่ไม่ยืนไม่นั่งในวิหาร   ไปเสียด้วยไถยจิต   ยังไม่  
ทันสงบนั่นเอง,  เป็นปาราชิกในขณะก้าวล่วงอุปจารไป.  ฝ่ายภิกษุรูปใด  ท่าน
มิได้ใช้ฉวยเอาเอง    เป็นปาราชิกแก่ภิกษุรูปนั้น    ในเพราะเลื่อนภาระที่ศีรษะ
ลงมาที่คอเป็นต้น    คำที่เหลือเหมือนกับคำก่อนนั่น แล.
         ส่วนภิกษุใด   อันพระเถระสั่งว่า   คุณจงไปยังวิหารชื่อโน้นแล้ว    ซัก
หรือย้อมจีวรแล้วจงมา  ดังนี้  รับคำว่า  สาธุ   แล้วฉวยเอาไป,   ไม่เป็นปาราชิก
แม้แก่ภิกษุรูปนั้น    ในเพราะยังไถยจิตให้เกิดขึ้น  แล้วเลื่อนภาระบนศีรษะลง
มาที่คอเป็นต้นในระหว่างทาง.   ในเพราะแวะออกจากทาง  พึงปรับเธอด้วยการ
ย่างเท้า.   เธอไปยังวิหารนั้นแล้ว    พักอยู่ในวิหารนั้นนั่นเอง    ใช้สอยให้เก่าไป
ด้วยไถยจิต   หรือว่าพวกโจรลักเอาจีวรนั้นของพระเถระนั้นไป  ไม่เป็นอวหาร
แต่เป็นภัณฑไทย.     แม้เมื่อเธอออกจากวิหารนั้นมา    ก็นัยนี้แล.    ฝ่ายภิกษุใด
ท่านมิได้สั่ง     เมื่อพระเถระทำนิมิตแล้ว     หรือตนเองกำหนดได้     เห็นจีวร
เศร้าหมองแล้ว    จึงกล่าวว่า    โปรดมอบจีวรเถิด   ขอรับ !  ผมจักไปยังบ้าน
ชื่อโน้น    ย้อมแล้วจักนำมา   ดังนี้    แล้วฉวยเอาไป    เป็นปาราชิกแก่ภิกษุนั้น
ในเพราะยังไถยจิตให้เกิดขึ้น    แล้วเลื่อนภาระบนศีรษะลงมาที่คอเป็นต้นใน
ระหว่างทาง.    เพราะเหตุไร ?     เพราะจีวรนั้น     ตนถือเอาด้วยท่านมิได้สั่ง.
