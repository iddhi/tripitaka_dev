<span class="LineNumber"> 001 </span>เป็นของตื้น  เปิดเผย    ปรากฏ    แยกขยายแล้ว   ภิกษุเหล่าใดละสัญโญชน์ ๓ 
<span class="LineNumber"> 002 </span>ประการได้แล้วกับมีราคะโทสะและโมหะบางเบา        ภิกษุเหล่านั้นทั้งหมดเป็น
<span class="LineNumber"> 003 </span>พระสกทาคามี  มาสู่โลกนี้คราวเดียวเท่านั้น    จักกระทำที่สุดแห่งทุกข์ได้  ดูก่อน
<span class="LineNumber"> 004 </span>ภิกษุทั้งหลาย  ในธรรมที่เรากล่าวไว้ดีแล้วอย่างนี้  เป็นของตื้น  เปิดเผย  ปรากฏ
<span class="LineNumber"> 005 </span>แยกขยายแล้ว      ภิกษุเหล่าใดละสัญโญชน์ ๓ ประการได้แล้ว     ภิกษุเหล่านั้น 
<span class="LineNumber"> 006 </span>ทั้งหมดเป็นพระโสดาบัน    ผู้มีอันไม่ตกต่ำเป็นธรรมดา   เป็นผู้เที่ยง   มีปัญญา
<span class="LineNumber"> 007 </span>เครื่องตรัสรู้เป็นเบื้องหน้า    ดูก่อนภิกษุทั้งหลาย    ในธรรมที่เรากล่าวไว้ดีแล้ว
<span class="LineNumber"> 008 </span>อย่างนี้เป็นของตื้น    เปิดเผย    ปรากฏ    แยกขยายแล้ว     ภิกษุเหล่าใดผู้เป็น
<span class="LineNumber"> 009 </span>ธัมมานุสารี   เป็นสัทธานุสารี   ภิกษุเหล่านั้นทั้งหมดมีปัญญาเป็นเครื่องตรัสรู้ดี
<span class="LineNumber"> 010 </span>เป็นเบื้องหน้า   ดูก่อนภิกษุทั้งหลาย   ในธรรมที่เรากล่าวไว้ดีแล้วอย่างนี้    เป็น
<span class="LineNumber"> 011 </span>ของตื้น    เปิดเผย    ปรากฏ    แยกขยายแล้ว    บุคคลเหล่าใดมีเพียงความเชื่อ
<span class="LineNumber"> 012 </span>เพียงความรักในเรา  บุคคลเหล่านั้นทั้งหมดเป็นผู้มีสวรรค์เป็นเบื้องหน้า.
<span class="LineNumber"> 013 </span>            พระผู้มีพระภาคเจ้าได้ตรัสพระพุทธพจน์นี้แล้ว  ภิกษุทั้งหลายเหล่านั้น
<span class="LineNumber"> 014 </span>มีใจชื่นชม   เพลิดเพลินภาษิตของพระผู้มีพระภาคเจ้าดังนี้แล.
<span class="LineNumber"> 015 </span>                                  <I>จบอลคัททูปมสูตรที่  ๒</I>
