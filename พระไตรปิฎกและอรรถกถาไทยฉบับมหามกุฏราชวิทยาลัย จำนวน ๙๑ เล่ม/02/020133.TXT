นั้น  (คำที่ท่านกล่าวไว้ในอรรถกถามีมหาปัจจรีเป็นต้นนั้น)  เป็นอันท่านแสดง
ไว้ชอบแล้วแล.  ในภัณฑะที่ติดเนื่องเป็นอันเดียวกันได้มีนัยเท่านี้ก่อน.
         ก็ถ้าภิกษุเอามือก็ดี  บาตรก็ดี ภาชนะอย่างใดอย่างหนึ่ง มีถาดเป็นต้น
ก็ดี ตักดื่ม,  เนยใสเป็นต้นจะครบราคาบาทหนึ่งในประโยคใด,  เมื่อทำประ-
โยคนั้นแล้ว  ต้องปาราชิก.  ถ้าเนยใสเป็นต้น  เป็นของมีราคามาก  ทั้งเป็น
ของที่อาจถือเอาได้ราคาบาทหนึ่ง  ด้วยเพียงประโยคเดียวแล  แม้ด้วยช้อน  
ในเมื่อยกขึ้นครั้งเดียวเท่านั้น  เป็นปาราชิก.
         อนึ่ง  เมื่อภิกษุกดภาชนะให้จมลงแล้วตักเอา,  เนยใสเป็นต้นนั้นยัง
เนื่องเป็นอันเดียวกันเพียงใด,  ยังรักษาอยู่เพียงนั้น  เป็นปาราชิก   ด้วยการ
ขาดเด็ดแห่งขอบปาก  หรือด้วยการยกขึ้น.  ก็เนยใสหรือน้ำมัน  หรือน้ำผึ้ง
และน้ำอ้อยที่ใส   เช่นกับน้ำนั่นแล  ภิกษุเอียงหม้อให้ไหลเข้าภาชนะของตน
เมื่อใด,  เมื่อนั้น  ความเนื่องเป็นอันเดียวกันย่อมไม่มี  เพราะเหตุที่สิ่งเหล่านั้น
เป็นของใส ;   เพราะฉะนั้น  เมื่อเนยใสเป็นต้นซึ่งได้ราคาบาทหนึ่ง  สักว่าไหล
ออกจากขอบปาก   เป็นปาราชิก. ส่วนน้ำผึ้งและน้ำอ้อยที่เขาเคี่ยวตั้งไว้  เหนียว
คล้ายยาง   เป็นของควรชักไปมาได้,  เมื่อความรังเกียจเกิดขึ้น ภิกษุอาจนำกลับ
คืนมาได้ เพราะเป็นของติดกันเป็นอันเดียวนั่นเอง. น้ำผึ้งและน้ำอ้อยชนิดนั้น
แม้ออกจากขอบปากเข้าไปในภาชนะแล้ว  ก็ชื่อว่ายังรักษาอยู่  เพราะเป็นของ
ติดเนื่องเป็นอันเดียวกันกับส่วนข้างนอก  แต่พอเมื่อสักว่าขาดจากขอบปากแล้ว
จึงเป็นปาราชิก.  แม้ภิกษุใด  ใส่ผ้าเนื้อหนาอย่างใดอย่างหนึ่ง  ซึ่งจะดื่มเนยใส
หรือน้ำมันได้ราคาบาทหนึ่งอย่างแน่นอน   ลงในหม้อของผู้อื่นด้วยไถยจิต  พอ
หลุดจากมือ  ภิกษุนั้นก็ต้องปาราชิก.
