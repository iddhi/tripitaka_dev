ก็แล  ภิกษุผู้ฉลาดในพระวินัย  ชื่ออาภิธรรมิกโคทัตตเถระ  ก็มีอยู่ในสันนิบาต
นั้นด้วย.  พระเถระนั้น  กล่าวอย่างนี้ว่า  ภิกษุรูปนี้ลักกระบวยนี้ในที่ไหน ?  
ภิกษุทั้งหลายเรียนว่า  เธอลักที่ประเทศคาบฝั่งสมุทร.  พระเถระถามว่า  ที่
ประเทศนั้น  กระบวยนี้  มีค่าเท่าไร ?  ภิกษุทั้งหลายเรียนว่า  ไม่มีค่าอะไร ๆ.
พระเถระกล่าวว่า  ความจริง  ที่ประเทศนั้น  พวกประชาชนปอกมะพร้าวเคี้ยว
กินเยื่อข้างใน  แล้วก็ทิ้งกระลาไว้,  ก็กระลานั้นกระจายอยู่เพื่อเป็นฟืน  ( เท่า  
นั้น ).  พระเถระถามต่อไปว่า  หัตถกรรมในกระบวยนี้  ของภิกษุรูปนี้  มีค่า 
เท่าไร ?  ภิกษุทั้งหลายเรียนว่า  มีค่าหนึ่งมาสก  หรือหย่อนกว่าหนึ่งมาสก.  
พระเถระถามว่า  ก็มีในที่ไหนบ้าง  ซึ่งพระสัมมาสัมพุทธเจ้า  ทรงบัญญัติ     
ปาราชิกไว้  เพราะหนึ่งมาสก  หรือหย่อนกว่าหนึ่งมาสก ?  เมื่อพระเถระกล่าว
อย่างนี้แล้ว  ก็ได้มีสาธุการเป็นอันเดียวกันว่า  ดีละ ๆ พระคุณท่านกล่าวชอบ
แล้ว  วินิจฉัยถูกต้องดีแล้ว.  ก็คราวนั้น แม้พระเจ้าภาติยราช ก็เสด็จออกจาก
พระนครเพื่อถวายบังคมพระเจดีย์  ได้สดับเสียงนั้น  จึงตรัสถามว่า  นี้เรื่อง  
อะไรกัน  ครั้นได้สดับเรื่องทั้งหมดตามลำดับแล้ว  จึงทรงรับสั่งให้เที่ยวตีกลอง
ประกาศในพระนครว่า  เมื่อเรายังมีชีวิตอยู่  อธิกรณ์ของพวกภิกษุบ้าง  พวก
ภิกษุณีบ้าง  พวกคฤหัสถ์บ้าง  ที่พระอาภิธรรมิกโคทัตตเถระตัดสินแล้ว  เป็น
อันตัดสินถูกต้องดี  เราจะลงราชอาญาคนผู้ไม่ตั้งอยู่ในคำตัดสินของท่าน.  พึง
สอดส่องถึงประเทศอย่างนี้.

            [ <H1>พระวินัยธรควรสอดส่องราคาและการใช้สอย</H1> ]
         ฐานะว่า  ราคา  คือ  ราคาของ.  ด้วยว่า  ภัณฑะใหม่  ย่อมมีราคา      
ภายหลัง  ราคาย่อมลดลงได้.   เหมือนบาตรที่ระบมใหม่  ย่อมมีราคาถึง ๘  หรือ 
๑๐  กหาปณะ,   ภายหลัง   บาตรนั้น   มีช่องทะลุ  หรือถูกหมุดและปมทำลาย
