ในใจว่า  บัดนี้เราจักทำให้เป็นของ ๆ ตน  ด้วย  ๒  ประโยค  เป็นถุลลัจจัย ใน
ประโยคที่หนึ่งแห่ง  ๒  ประโยคนั้น,  เป็นปาราชิกในประโยคที่ ๒.
         บทว่า  <B>วติ  วา</B>  มีความว่า   ภิกษุมีความประสงค์จะทำนาของผู้อื่นให้
เป็นของ ๆ  ตน  ด้วยอำนาจแห่งการล้อม  จึงปักหลักกระทู้ลง  ต้องทุกกฏทุก ๆ
ประโยค,   เมื่อประโยคหนึ่งยังไม่สำเร็จ  เป็นถุลลัจจัย  เมื่อประโยคนั้นสำเร็จ  
แล้ว  เป็นปาราชิก.  ถ้าเธอไม่อาจทำด้วยประโยคมีประมาณเท่านั้น   แต่อาจ
ทำให้เป็นของ ๆ  ตนได้  ด้วยล้อมไว้ด้วยกิ่งไม้เท้านั้น  แม้ในการทอดกิ่งไม้ลง
ก็มีนัยนี้เหมือนกัน.  ภิกษุอาจเพื่อจะล้อมด้วยวัตถุอย่างใดอย่างหนึ่ง ทำให้เป็น
ของ ๆ ตนได้  ด้วยประการอย่างนี้,  ในวัตถุนั้น ๆ พึงทราบว่า  เป็นทุกกฏ
ด้วยประโยคต้น ๆ,  เป็นถุลลัจจัยด้วยประโยคอันหนึ่ง  แห่งสองประโยคใน
ที่สุด,  เป็นปาราชิกด้วยประโยคนอกจากนี้.
         บทว่า  <B>ปริยาทํ  วา</B>  มีความว่า  ภิกษุมีความประสงค์จะให้ผู้อื่นเข้าใจ
นาของผู้อื่นว่า  นี้เป็นนาของเรา  จึงรุกคันนาของตนเข้าไป  โดยประการที่
แนวนา  (ของตน)  จะล้ำนาของผู้อื่น  หรือเอาดินร่วนและดินเหนียวเป็นต้น
เสริมทำให้กว้างออกไป หรือว่าตั้งคันนาที่ยังไม่ได้ทำขึ้น ต้องทุกกฏในประโยค
ต้น ๆ,  เป็นถุลลัจจัยด้วยประโยคอันหนึ่ง  แห่งสองประโยคหลัง, เป็นปาราชิก
ด้วยประโยคนอกจากนี้  ฉะนี้แล.
                                    <I>จบกถาว่าด้วยทรัพย์ที่ตั้งอยู่ในนา</I>
