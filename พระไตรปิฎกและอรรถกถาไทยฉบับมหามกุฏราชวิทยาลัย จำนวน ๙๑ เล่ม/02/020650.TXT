         แก้ว่า    เพราะท่านอนุสรณ์ถึงสมบัติของตน    และพระญาณของพระ 
พุทธเจ้าด้วย.   แท้จริง   พระเถระ   เห็นเปรตตนนั้นแล้ว   ได้อนุสรณ์ถึงสมบัติ
ของตนว่า  อัตภาพเห็นปานนี้   อันบุคคลผู้ชื่อว่ายังไม่เห็นสัจจะพึงได้ ,  เราพ้น
แล้ว   จากอัตภาพเช่นนั้น,   เป็นลาภของเราหนอ !   เราได้ดีแล้วหนอ !     และ
ได้ระลึกถึงสมบัติแห่งพระพุทธฌานอย่างนี้ว่า  ญาณสมบัติของพระผู้มีพระภาค
พุทธเจ้า   ผู้ทรงแสดงว่า    ดูก่อนภิกษุทั้งหลาย !  กรรมวิบาก    เป็นอจินไตย
อันบุคคลไม่พึงคิด <SUP>*</SUP>  น่าอัศจรรย์ ,   พระพุทธเจ้าทั้งหลาย   ย่อมทรงแสดงทำให้
ประจักษ์หนอ !  ธรรมธาตุ    อันพระพุทธเจ้าทั้งหลาย    ทรงแทงตลอดดีแล้ว
ดังนี้    จึงได้ทำการแย้มพรายให้ปรากฏ.
         ก็ธรรมดาว่า     พระขีณาสพทั้งหลาย     ไม่ทำการแย้มพรายให้ปรากฏ
เพราะไม่มีเหตุ ;  เพราะฉะนั้น  พระลักขณเถระจึงถามพระมหาโมคคัลลานเถระ
นั้นว่า  ดูก่อนอาวุโส  โมคคัลลานะ !   อะไรหนอเป็นเหตุ ?   อะไรหนอเป็น
ปัจจัยแห่งการทำแย้มพรายให้ปรากฏ ?      แต่พระเถระกล่าวตอบว่า     อาวุโส
ลักขณะ !     ยังไม่เป็นกาลสมควรแล    เป็นต้น    โดยสาเหตุที่ท่านมีความประสงค์
จะให้พระผู้มีพระภาคเจ้าเป็นพยานเสียก่อน   จึงพยากรณ์   เพราะเหตุว่า   ภิกษุ
ทั้งหลาย  ผู้ที่ยังมิได้เห็นความอุบัติขึ้นนี้ด้วยตนเองแล้ว     จะบังคับให้เชื่อได้
โดยยาก.   ภายหลังแต่นั้น   พระมหาโมคคัลลานเถระ    ถูกพระลักขณเถระถาม
ในสำนักพระผู้มีพระภาคเจ้า  จึงได้พยากรณ์  โดยนัยมีอาทว่า  <B>อิธาหํ  อาวุโส.</B> 
         บรรดาบทเหล่านั้น  บทว่า  <B>อฏฺ€ิกสงฺขลิกํ</B>  ได้แก่  ผู้มีแต่ร่างกระดูก
ซึ่งมีสีขาว   ไม่มีเนื้อและโลหิต.
//<SUP>*</SUP> องฺ  จตุกฺก.  ๒๑/๑๐๔. 
