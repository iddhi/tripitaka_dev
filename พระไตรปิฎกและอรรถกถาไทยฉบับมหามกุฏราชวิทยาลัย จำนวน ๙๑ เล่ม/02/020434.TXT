ปัจจัย  ๔  ย่อมตั้งอยู่ในฐานเป็นมารดาและบิดาของภิกษุสงฆ์.  ถ้าในตระกูลนั้น  
มีคนบางคน     เป็นไข้,      ชนทั้งหลายเรียนขอเพื่อประโยชน์แก่ผูเป็นไข้นั้นว่า
ท่านขอรับ !    ขอพระคุณท่านทำเภสัชให้    ด้วยความวิสาสะเถิด,    ไม่ควรให้ 
ทั้งไม่ควรทำเลย.    ก็ถ้าพวกเขารู้สิ่งที่ควร    เรียนถามอย่างนี้ว่า    ท่านขอรับ ! 
เขาปรุงเภสัชอะไรแก้โรคชื่อโน้น   ?    ภิกษุจะตอบว่า   เขาเอาสิ่งนี้และสิ่งนี้   ทำ
(เภสัช)  ดังนี้     ก็ควร.     ก็ภิกษุถูกคฤหัสถ์เรียนถามอย่างนี้ว่า    ท่านขอรับ  !
มารดาของกระผมเป็นไข้   ขอได้โปรดบอกเภสัชด้วยเถิด   ดังนี้   ไม่ควรบอก.
แต่ควรสนทนาถ้อยคำกะกันและกันว่า   อาวุโส !     ในโรคชนิดนี้     ของภิกษุ
ชื่อโน้น      เขาปรุงเภสัชอะไรแก้ ?     ภิกษุทั้งหลายเรียนว่า     เขาเอาสิ่งนี้และนี้ 
ปรุงเภสัช   ขอรับ  !    ฝ่ายชาวบ้าน    ฟังคำสนทนานั้นแล้ว    ย่อมปรุงเภสัชแก่
มารดา;   ข้อที่ภิกษุสนทนากันนั้น  ย่อมควร.
                       <H1>[เรื่องพระมหาปทุมเถระสนทนาเรื่องยาแก้โรค]</H1>
         ได้ยินว่า     แม้พระมหาปทุมเถระ   เมื่อพระเทวีของพระเจ้าวสภะเกิด
ประชวรพระโรคขึ้น    ก็ถูกนางนักสนมคนหนึ่งมาเรียนถาม     ท่านก็ไม่พูดว่า
ไม่รู้  ได้สนทนากับพวกภิกษุเหมือนอย่างที่กล่าวมาแล้วนนี้แล.  ข้าราชบริพาร
ฟังคำสนทนานั้นแล้ว      ได้ปรุงเภสัชถวายแด่พระเทวีพระองค์นั้น.       และเมื่อ
พระโรคสงบลงแล้ว      ข้าราชบริพารได้บรรทุกผอบเภสัชให้เต็มพร้อมทั้งไตร
จีวรและกหาปณะ  ๓๐๐  นำไปวางไว้ใกล้เท้าของพระเถระ   แล้ว เรียนว่า   ท่าน
เจ้าข้า !   โปรดทำการบูชาด้วยดอกไม้เถิด.    พระเถระคิดว่า    นี้ชื่อว่าเป็นส่วน
ของอาจารย์   แล้วให้ไวยาจักรรับไว้ด้วยอำนาจเป็นของกับปิยะ  ได้ทำการบูชา
ด้วยดอกไม้แล้ว.  ภิกษุควรปฏิบัติในเภสัชอย่างนี้ก่อน. 
