                                       <H1>มหาโจร  ๕   จำพวก</H1>   
         [๒๓๐]  ดูก่อนภิกษุทั้งหลาย   มหาโจร  ๕  จำพวกนี้   มีปรากฏอยู่ใน
โลก   มหาโจร  ๕  จำพวกเป็นไฉน. 
         ๑.  ดูก่อนภิกษุทั้งหลาย    มหาโจรบางคนในโลกนี้     ย่อมปรารถนา
อย่างนี้ว่า   เมื่อไรหนอ   เราจักเป็นผู้อันบุรุษร้อยหนึ่ง   หรือพันหนึ่งแวดล้อม
แล้ว    ท่องเที่ยวไปในคามนิคมและราชธานีเบียดเบียนเอง    ให้ผู้อื่นเบียดเบียน
ตัดเอง    ให้ผู้อื่นตัด   เผาผลาญเอง   ให้ผู้อื่นเผาผลาญ    สมัยต่อมา    เขาเป็นผู้
อันบุรุษร้อยหนึ่ง  หรือพันหนึ่ง   แวดล้อมแล้วเที่ยวไปในตามนิคมและราชธาน
เบียดเบียนเอง   ให้ผู้อื่นเบียดเบียน  ตัดเอง  ให้ผู้อื่นตัด   เผาผลาญเอง  ให้ผู้อื่น
เผาผลาญฉันใด    คุณก่อนภิกษุทั้งหลาย    ภิกษุผู้เลวทรามบางรูปในธรรมวินัยนี้
ก็ฉันนั้นเหมือนกันแล   ย่อมปรารถนาอย่างนี้ว่า   เมื่อไรหนอ  เราจึงจักเป็นผู้
อันภิกษุร้อยหนึ่ง    หรือพันหนึ่งแวดล้อมแล้ว     เที่ยวจาริกไปในคามนิคมและ
ราชธานี   อันคฤหัสถ์และบรรพชิต   สักการะ   เคารพ   นับถือ   บูชา   ยำเกรง
ได้จีวร   บิณฑบาต  เสนาสนะ   และคิลานปัจจัยเภสัชบริขาร   สมัยต่อมา  เธอ
เป็นผู้อันภิกษุร้อยหนึ่ง   หรือพันหนึ่งแวดล้อมแล้ว   เที่ยวจาริกไปในตามนิคม
และราชธานี   อันคฤหัสถ์และบรรพชิตสักการะ   เคารพ  นับถือ   บูชา  ยำเกรง
แล้ว  ได้จีวร   บิณฑบาต  เสนาสนะ   และคิลานปัจจัย   เภสัชบริขารทั้งหลาย
ดูก่อนภิกษุทั้งหลาย  นี้เป็นมหาโจรจำพวกที่  ๑   มีปรากฏอยู่ในโลก.
         ๒.  ดูก่อนภิกษุทั้งหลาย  อีกข้อหนึ่ง  ภิกษุผู้เลวทรามบางรูปในธรรม
วินัยนี้  เล่าเรียนธรรมวินัยอันตถาคตประกาศแล้ว  ย่อมยกตนขึ้น  ดูก่อนภิกษุ
ทั้งหลาย  นี้เป็นมหาโจรจำพวกที่  ๒  มีปรากฏอยู่ในโลก.
