สะทกสะทาน   เพราะกลัว   จักตกตาย   ดังนี้   เป็นทุกกฏ.    เธอตกไปอย่างนั้น  
จริง ๆ,   เป็นถุลลัจจัย   เพราะก่อทุกข์ให้เกิดขึ้น,   เป็นปาราชิก    ในเพราะเขา
ตาย.   ตนเองผลักภิกษุรูปนั้นให้ตกไป,   ใช้ผู้อื่นให้ผลักตกไป,    ผู้อื่นมิได้สั่ง
เลย  ผลักให้ตกไปตามธรรมดาของตน  อมนุษย์ผลักให้ตกลงไป,   ตกไปเพราะ
ถูกลมพัด,    ตกไปตามธรรมดาของตน ;     เป็นปาราชิก    ในเพราะผู้นั้นตาย
ทุกกรณี.   เพราะเหตุไร.    เพราะผู้ตายอยู่ใกล้ริมปากบ่อเป็นต้น   ด้วยประโยค
ของภิกษุผู้เป็นต้นเดิมนั้น.
                                  <H1>[ว่าด้วยการลอบวางดาบไว้]</H1>
            การวาง   (ดาบเป็นต้น)   ไว้ในที่ใกล้   ชื่อว่า   การลอบวาง.   ในการ
ลอบวางนั้น   มีวินิจฉัยดังนี้:-      ภิกษุใดพรรณนาคุณแห่งความตาย   โดยนัย
เป็นต้นว่า   ผู้ใดตายด้วยดาบนี้,   ผู้นั้นจะได้ทรัพย์   ก็ดี  พูดว่า   ผู้ต้องการตาย
จงตายด้วยดาบนี้  ก็ดี   พูดว่า  ผู้ต้องการตาย  จงให้เขาฆ่าด้วยดาบนี้  ก็ดี  แล้ว
ลอบวางดาบไว้,  เป็นทุกกฏแก่ภิกษุรูปนั้น   ในการลอบวางไว้.   บุคคลผู้อยาก
จะตาย   จะใช้ดาบนั้นประหารตนเองก็ตาม   ผู้มีความประสงค์จะใช้ให้คนอื่นฆ่า
จงเอาดาบนั้นประหารคนอื่นก็ตาม,  แม้ด้วยการประหารทั้ง  ๒ วิธี  เป็นถุลลัจจัย
แก่ภิกษุผู้ลอบวาง    เพราะก่อทุกข์ให้เกิดขึ้นแก่บุคคลอื่น,    เป็นปาราชิก    ใน
เพราะเขาตาย.   เมื่อภิกษุวางไว้ไม่เจาะจงเป็นกองอกุศล   ในเพราะคนสัตว์เป็น
อันมากตาย,   เป็นปาราชิกเป็นต้น    ในเพราะวัตถุแห่งปาราชิกเป็นต้น.   ภิกษุ
นั้น      เมื่อเกิดความเดือนร้อนขึ้นจึงเก็บดาบไว้ในที่ ๆ    ตนรับมา     ย่อมพ้น. 
ดาบเป็นของที่เธอรับซื้อมา,    เธอคืนดาบให้แก่เจ้าของดาบ    ให้มูลค่าแก่เหล่า
ชนผู้ที่ตนรับเอามูลค่ามาจากมือของเขาแล้ว      ย่อมพ้น.    ถ้าภิกษุเอาแท่งโลหะ
ผาลไถหรือจอบไปให้ช่างทำเป็นดาบไซร้,   ถือเอาภัณฑะใดมาให้ทำดาบ  ครั้น
