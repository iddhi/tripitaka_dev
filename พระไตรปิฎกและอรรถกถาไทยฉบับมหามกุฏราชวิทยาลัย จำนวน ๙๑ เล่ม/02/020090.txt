         ในบรรดาเครื่องใช้ต่าง ๆ เหล่านี้  คือ เตียง  ตั่ง  ฟูก  หมอน              
เครื่องลาดพื้น  แปรงเช็ดเท้า  ฟูกรองที่จงกรม  ไม้กวาด  กระเช้าเทหยากเยื่อ
รางย้อมผ้า กระบวยน้ำดื่ม หม้อน้ำดื่ม กระเบื้องเช็ดเท้า  ตั่งกระดาน  เชิงวลัย
เชิงรองไม้สะดึง  ฝาบาตร  ขั้วใบตาลแลพัดวีชนีจะมีลวดลายที่มีสีเกลี้ยงเกลา  
มีลายดอกไม้เป็นต้นทั้งหมด  ก็ควร.
         ส่วนในเสนาสนะ  ที่บานประตูและบานหน้าต่างเป็นต้น  จะมีลวดลาย  
ที่มีสีเกลี้ยงเกลาแม้ที่สำเร็จด้วยแก้วทั้งหมด  ก็ควร.  ในเสนาสนะไม่มีลวดลาย
อะไร ๆ ที่ควรห้ามไว้  เว้นแต่เสนาสนะที่ผิด.

                [ <H1>เสนาสนะที่ผิดควรทำลายเสีย</H1> ]
         เสนาสนะที่พวกภิกษุผู้เป็นราชพัลลภ  สร้างไว้ในเขตของเจ้าของเขต
เหล่าอื่น เรียกชื่อว่า  เสนาสนะที่ผิด.  เพราะฉะนั้น  พวกภิกษุผู้สร้างเสนาสนะ
เช่นนั้น  อันภิกษุผู้เป็นเจ้าของเขตพึงตักเตือนว่า  พวกท่านอย่าสร้างเสนาสนะ
ไว้ในเขตของพวกข้าพเจ้า  ( ถ้า ) ไม่เชื่อฟังยังขืนสร้างอยู่นั่นเอง  พึงตักเตือน
ซ้ำอีกว่าพวกท่านอย่าได้ทำอย่างนี้, อย่าได้ทำอันตรายแก่อุโบสถและปวารณา
ของข้าพเจ้า, อย่าได้ทำลายความสามัคคี เสนาสนะแม้ที่พวกท่านสร้างไว้     
แล้ว  จักไม่ตั้งอยู่ในสถานที่ ๆ  พวกท่านสร้างไว้แล้ว  ถ้ายังขืนสร้างอยู่โดย  
พลการนั่นเอง,  เวลาใด เจ้าของเขตเหล่านั้น มีลัชชีบริษัทหนาแน่นขึ้น  ทั้ง   
อาจได้คำวินิจฉัยที่ชอบธรรม,  เวลานั้น  ควรส่งข่าวแก่ภิกษุนั้นว่า  จง
ขนเอาที่อยู่ของพวกท่านไปเถิด  ถ้าเมื่อส่งข่าวไปถึง ๓ ครั้งแล้ว เธอเหล่านั้น  
รื้อถอนไป  ข้อนั้นเป็นการดี,  ถ้ายังไม่รื้อถอนไปไซร้,  เสนาสนะที่เหลือควร   
ทำลายเสีย  ยกไว้แต่ต้นโพธิ  และเจดีย์,  และอย่าทำลายให้เป็นของที่ใช้การ
ไม่ได้.  อนึ่ง ควรนำวัตถุต่าง ๆ  มีเครื่องมุงหลังคา   กลอนเรือนและอิฐเป็นต้น
