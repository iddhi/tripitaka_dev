                                  <H1>ถลัฏฐวิภาค</H1>
         [๙๒]   ที่ชื่อว่า  <B>ทรัพย์ตั้งอยู่บนพื้น</B>  ได้แก่ทรัพย์ที่เขาวางไว้บนพื้น
         ภิกษุมีไถยจิตคิดจะลักทรัพย์ที่ตั้งอยู่บนพื้น   เที่ยวแสวงหาเพื่อนก็ดี
เดินไปก็ดี  ต้องอาบัติทุกกฏ  ลูบคลำ ต้องอาบัติทุกกฏ  ทำให้ไหว  ต้องอาบัติ
ถุลลัจจัย  ให้เคลื่อนจากฐาน  ต้องอาบัติปาราชิก.    

                                <H1>อากาสัฏฐวิภาค</H1>
         [๙๓]   ที่ชื่อว่า  <B>ทรัพย์ลอยอยู่ในอากาศ</B>  ได้แก่ทรัพย์ที่ไปในอากาศ
คือ  นกยูง  นกคับแค  นกกระทา  นกกระจาบ  ผ้าสาฎก  ผ้าโพกหัว  หรือเงินทอง
ที่ขาดหลุดตกลง.
         ภิกษุมีไถยจิตคิดจะลักทรัพย์ที่ลอยอยู่ในอากาศ   เที่ยวแสวงหาเพื่อน
ก็ดี  เดินไปก็ดี  ต้องอาบัติทุกกฎ  หยุดอยู่  ต้องอาบัติทุกกฎ  ลูบคลำ  ต้อง
อาบัติทุกกฎ  ทำให้ไหว  ต้องอาบัติถุลลัจจัย  ให้เคลื่อนจากฐาน  ต้องอาบัติ
ปาราชิก.

                                <H1>เวหาสัฏฐวิภาค</H1>
         [๙๔]   ที่ชื่อว่า   <B>ทรัพย์ตั้งอยู่ในที่แจ้ง</B>   ได้แก่ทรัพย์ที่แขวนไว้ใน 
ที่แจ้ง เช่น ทรัพย์ที่คล้องไว้บนเตียงหรือตั่ง  ที่ห้อยไว้บนราวจีวร  สายระเดียง
เดือยที่ฝา  บันไดแก้ว  หรือต้นไม้  โดยที่สุดแม้บนเชิงรองบาตร.
         ภิกษุมีไถยจิตคิดจะลักทรัพย์ที่ตั้งอยู่ในที่แจ้ง  เที่ยวแสวงหาเพื่อนก็ดี
เดินไปก็ดี   ต้องอาบัติทุกกฏ  ลูบคลำ  ต้องอาบัติทุกกฏ  ทำให้ไหวต้องอาบัติ
ถุลลัจจัย  ให้เคลื่อนจากฐาน  ต้องอาบัติปาราชิก
