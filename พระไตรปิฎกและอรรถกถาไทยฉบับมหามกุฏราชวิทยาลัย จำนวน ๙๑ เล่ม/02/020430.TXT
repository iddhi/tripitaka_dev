                   <H1>[เรื่องภิกษุทำยาให้หญิงมีครรภ์กับชู้ตกไปเป็นต้น]</H1>  
         <B>ในเรื่องหญิงมีครรภ์กับชู้</B>  มีวินิจฉัยดังนี้:-     บทว่า <B>ปวุฏฺฐปติกา</B>
แปลว่า   หญิงผู้มีสามีหย่าร้างไปนานแล้ว.   บทว่า  <B>คพฺภปาตนํ</B>   ได้แก่  เภสัช
เช่นกับขนานที่หญิงบริโภคแล้ว    เป็นเหตุให้ครรภ์ตกไป.    เรื่องหญิงร่วมผัว
๒ คน   มีเนื้อความชัดเจนแล้วแล.
         <B>ในเรื่องรีดลูก</B>  มีวินิจฉัยดังนี้:-  หญิงมีครรภ์นั้น   เมื่อภิกษุบอกว่า
จงรีดให้ตกไปเองเถิด   วานให้ผู้อื่นรีด   ทำให้ตกไป;    เป็นผิดความมุ่งหมาย
แม้เมื่อภิกษุบอกว่า   จงวานผู้อื่นรีดทำให้ตกไปเถิด   แต่นางรีดทำให้ตกไปเสีย
เอง;      เป็นผิดความมุ่งหมายเหมือนกัน.     ชื่อว่าปริยาย    ในมนุสสวิคคหะ
ย่อมไม่มี;     เพราะเหตุนั้น   เมื่อภิกษุพูดว่า   ขึ้นชื่อว่าครรภ์ถูกรีดแล้ว   จะตก
ไปเอง,   หญิงมีครรภ์นั้น  จงรีดเองหรือจงวานให้ผู้อื่นรีดให้ตกไปก็ตาม,  ไม่มี
ความลักลั่น   เป็นปาราชิกทีเดียว.   แม้ในเรื่องนาบครรภ์ให้ร้อนก็นัยนี้เหมือน
กัน.
                          <H1>[เรื่องภิกษุทำยาให้หญิงหมันมีบุตรตาย]</H1>
         <B>ในเรื่องหญิงหมัน</B>  มีวินิจฉัยดังนี้:-      หญิงผู้ไม่ตั้งครรภ์  ชื่อว่า
หญิงหมัน.  ธรรมดาหญิงไม่ตั้งครรภ์   ย่อมไม่มี    แต่ว่าครรภ์แม้ที่หญิงคนใด
ตั้งขึ้นแล้ว   ไม่ดำรงอยู่,   ข้อนี้    ท่านกล่าวหมายเอาหญิงนั้น.   ได้ยินว่า   ใน
คราวมีระดู    หญิงทุกจำพวก    ย่อมตั้งครรภ์,    แต่อกุศลวิบากมาประจวบเข้า
แก่พวกสัตว์ผู้เกิดในท้องของหญิงที่เรียกกันว่า   เป็นหมัน   นี้.   สัตว์เหล่านั้น
ถือปฏิสนธิมาด้วยกุศลวิบากเพียงเล็กน้อย   ถูกอกุศลวิบากครอบงำจึงพินาศไป.
จริงอยู่  ในขณะปฏิสนธิใหม่ ๆ นั่นเอง  ครรภ์ทั้งอยู่ไม่ได้  ด้วยอาการ ๒ อย่าง
คือด้วยลม   หรือสัตว์เล็ก ๆ  เพราะกรรมานุภาพ   ลมพัด  (ครรภ์)  ให้แห้งแล้ว
