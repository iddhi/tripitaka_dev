         ใน<SUP>*</SUP> คำนี้ว่า  ดูก่อนภิกษุทั้งหลาย !  ไม่ต้องอาบัติ  เพราะคนรักษา  ถวาย
ซึ่งมีอยู่ในเรื่องทั้งหลาย   มีเรื่องคนรักษามะม่วงเป็นต้น   มีวินิจฉัยดังนี้ :-
         ถามว่า   คนรักษาถวายเท่าไร   จึงควร ?   ถวายเท่าไร   ไม่ควร ?
         แก้ว่า   พระมหาสุมัตเถระ    กล่าวไว้ก่อนว่า    ผลไม้ใด    ซึ่งคนรักษา
กำหนดถวายด้วยคำว่า    พระคุณเจ้าจงถือเอาผลไม้มีประมาณเท่านี้    ทุกวัน ๆ
ผลไม้นั้นนั่นแหละย่อมควร,    เขาถวายเกินไปกว่านั้นไม่ควร.    ส่วนพระมหา-
ปทุมเถระกล่าวไว้ว่า  หนังสือที่พวกคนรักษาเขียนไว้  หรือทำสัญญาเครื่องหมาย
ถวายไว้    จะมีประโยชน์อะไร ?   คนรักษาเหล่านั้น     ก็เป็นอิสระแห่งผลไม้ที่
เขาสละแล้วในมือของพวกเขา;    เพราะเหตุนั้น  ผลไม้ซึ่งคนรักษาเหล่านั้นถวาย
แม้มากก็ควร.
         ส่วนในอรรถกถากุรุนที   ท่านกล่าวว่า    พวกเด็กหนุ่มของชาวบ้าน
ย่อมรักษาสวน     หรือผลไม้น้อยใหญ่อย่างอื่นไว้,    ผลไม้น้อยใหญ่ที่เด็กหนุ่ม
เหล่านั้นถวาย   ย่อมควร,   แต่ภิกษุไม่ควรใช้ให้พวกเด็กนำมาแล้ว จึงรับ   การ
ถวายผลไม้ของชนผู้รับเช่ารักษาสวนของสงฆ์และของเจ้าเจดีย์นั่นแหละ  ย่อมควร, 
การถวายของชนผู้รักษาด้วยสินจ้างเพียงส่วนของตน   จึงควร.
         ในมหาปัจจรีท่านกล่าวว่า      พวกลูกจ้างผู้รักษาสวนของคฤหัสถ์ถวาย
ผลไม้ใดแก่ภิกษุทั้งหลาย,   ผลไม้นั้นย่อมควร  พวกคนผู้รักษาสวนของภิกษุสงฆ์
แบ่งผลไม้ใดจากค่าจ้างของตนถวาย,  ผลไม้นั้นก็สมควร,   แม้ผู้ใด  ได้รับค่าจ้าง
แล้ว   จึงรักษาสวนเพียงกึ่งหนึ่ง   หรือต้นไม้ บางชนิดเท่านั้น,  การถวายผลไม้
จากต้นไม้ที่ถึงแก่ตนนั่นเอง     แม้ของผู้นั้น    ก็ควร,     แต่สำหรับชนผู้รับเช่า
รักษาสวน     จะถวายผลไม้ทั้งหมด     ก็ควร.    ก็คำที่ท่านกล่าวมานั่นทั้งหมด
//<SUP>*</SUP>  แปลตามอัตถโยชนา   ๑/๓๕๕  - ๖.
