แห่งน้ำใด ๆ ประเทศแห่งน้ำนั้น ๆ เป็นฐานของเรือนั้น.  เพราะเหตุนั้น  เมื่อ  
ภิกษุกู้เรือนั้นข้างบนก็ดี  กดให้จมลงในเบื้องต่ำก็ดี  ให้ล่วงเลยโอกาสที่เรือ
ถูกในทิศทั้ง  ๔  ไปก็ดี  ก็เป็นปาราชิกในขณะที่พอเลยไป.  เรือไม่ได้ผูกจอด
อยู่ตามธรรมดาของเรือในน้ำนิ่ง   เมื่อภิกษุฉุดลาก  ไปข้างหน้าก็ดี  ไปข้างหลัง
ก็ดี  ข้างซ้ายและข้างขวาก็ดี  ครั้นเมื่อสักว่าส่วนที่ตั้งอยู่ในน้ำอีกข้างหนึ่ง  ล่วง
เลยโอกาสที่ส่วนข้างหนึ่งถูกไป  เป็นปาราชิก.  เมื่อยกขึ้นข้างบนให้พ้นจากน้ำ
เพียงปลายเส้นผม  เป็นปาราชิก  เมื่อกดลงข้างล่างให้ขอบปากล่วงเลยโอกาสที่
พื้นท้องเรือถูกต้องไป เป็นปาราชิก.  สำหรับเรือที่ผูกไว้ริมตลิ่งจอดอยู่ในน้ำนิ่ง
มีฐาน  ๒  คือ  เครื่องผูก  ๑  โอกาสที่จอด ๑.  ภิกษุแก้เรือนั้นออกจากเครื่อง
ผูกก่อน  ต้องถุลลัจจัย.  ภายหลังให้เคลื่อนจากฐาน  โดยอาการอันใดอันหนึ่ง
แห่งอาการ ๖ อย่าง  ต้องปาราชิก.  แม้ในการให้เคลื่อนจากฐานก่อน  แก้
เครื่องผูกทีหลัง  ก็มีนัยเหมือนกันนี้.  โอกาสที่ถูกเทียว  เป็นฐานของเรือที่เข็น
ขึ้นวางหงายไว้บนบก.  กำหนดฐานของเรือนั้น  พึงทราบโดยอาการ ๕ อย่าง.
แต่โอกาสที่ขอบปากถูกเท่านั้น  เป็นฐานของเรือที่เขาวางคว่ำไว้.  ผู้ศึกษา พึง
ทราบการกำหนดฐานของเรือแม้นั้นไปโดยอาการ ๕ อย่าง  แล้วทราบว่าเป็น
ปาราชิก  ในเมื่อเรือสักว่าล่วงเลยโอกาสที่ถูกข้างใดข้างหนึ่งและเบื้องบนไป
เพียงปลายเส้นผม.  ก็แลโอกาสที่ไม้หมอนถูกเท่านั้นเป็นฐานของเรือที่เขาเข็น
ขึ้นบกแล้ววางบนไม้หมอนสองอัน.    เพราะฉะนั้น  วินิจฉัยในเรือที่เขาวางบน
ไม้หมอนนั้น  พึงทราบตามนัยที่กล่าวแล้วในผ้าสาฎกเนื้อแข็งที่พาดไว้เฉพาะ
บนปลายเท้าเตียง  และในหลาว  แส้หางสัตว์เขาพาดไว้บนไม้ฟันนาค.  แต่
ว่าเมื่อเรือผูกเชือกไว้  ไม่ใช่เพียงแต่โอกาสที่ถูกต้องเท่านั้นเป็นฐาน  แห่งเรือ
ที่เขายังมิได้แก้เชือกซึ่งยาวประมาณ ๖๐ - ๗๐ วา  ไว้เลยแล้วเหนี่ยวมาคล้องไว้
