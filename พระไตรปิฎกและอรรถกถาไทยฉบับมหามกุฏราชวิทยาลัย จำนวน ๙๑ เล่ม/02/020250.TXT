เสนาสนะ   ที่ชื่อว่าเป็นของสงฆ์   บางคราวก็ไม่อยู่ครอบครอง.    แม้เมื่อภิกษุ  
ลักเอาบริขารบางอย่าง   ในสถานที่ทั้งหลาย   มีวัดที่ถูกทอดทิ้งแล้วเป็นต้น  ใน
เมื่อชาวชนบทอพยพหนีไป    เพราะโจรภัยในชายแดน    ก็มีนัยนั่นเหมือนกัน.
ส่วนภิกษุเหล่าใดนำทัพสัมภาระไปใช้ชั่วคราว      จากวัดที่เขาทอดทิ้งแล้วนั้น
และในเมื่อวัดมีภิกษุกลับมาอยู่     ภิกษุทั้งหลาย     สั่งภิกษุเหล่านั้นให้นำมาคืน
ควรให้คืน.    แม้ถ้าเธอทั้งหลาย    นำสัมภาระไม้เป็นต้น    จากวัดที่เขาทอดทิ้ง
แล้วนั้น    มาสร้างเป็นเสนาสนะ,   สิ่งของที่พวกเธอนำมานั้น   หรือเสนาสนะที่
มีราคาเท่ากับสิ่งของนั้น      ควรให้คืนเหมือนกัน.    เมื่อชาวชนบท    ยังไม่ตัด
ความอาลัย   อพยพไป  ด้วยคิดว่า  พวกเราจักกลับมาอยู่ ครอบครองอีก,   เสนา-
สนะที่เป็นของคณะหรือเป็นของบุคคล   เป็นอันเขายังถือกรรมสิทธิ์อยู่.    ถ้าเขา
เหล่านั้นอนุญาตให้,   ไม่มีกิจด้วยการทำคืน.    ส่วนทัพสัมภาระของสงฆ์   จัด
เป็นกรุภัณฑ์   เพราะฉะนั้น   ควรจัดการให้คืนเหมือนกัน   เรื่องเครื่องใช้สอย
ในวิหารมีเนื้อความกระจ่างทั้งนั้น
         ในพระพุทธานุญาตนี้ว่า  ดูก่อนภิกษุทั้งหลาย     เราอนุญาตให้นำไป
ใช้ได้ชั่วคราว     ดังนี้     มีวินิจฉัยดังนี้         ภิกษุใดยืมเตียงหรือตั่งของสงฆ์ไป
ใช้สอยโดยการใช้สอยอย่างของสงฆ์   หนึ่งเดือนบ้าง   สองเดือนบ้าง    ในสถาน
ที่ผาสุกของตน  เมื่อภิกษุทั้งหลายผู้แก่กว่ามาแล้วก็ถวาย,   ไม่นำกลับคืน.   เมื่อ
เตียงและตั่งนั้น    หายไปบ้าง    ชำรุดไปบ้าง    คนอื่นลักไปโดยความเป็นขโมย
บ้าง    ย่อมไม่เป็นสินใช้แก่ภิกษุรูปนั้น.     แต่เมื่อเธออยู่แล้วจะไป    ควรจะเก็บ
ไว้ในที่เติม.   ส่วนภิกษุใดใช้สอย   โดยการใช้สอยเป็นของบุคคล   ไม่ได้ถวาย
แก่ภิกษุทั้งหลายผู้แก่กวา     ซึ่งมาแล้ว ๆ     (เมื่อเตียงและตั่งนั้นเสียหายไปบ้าง
ชำรุดไปบ้าง   คนอื่นลักไปเคยความเป็นขโมยบ้าง)   ย่อมเป็นสินใช้แก่ภิกษุรูป
