                        <h1>การพรรณนาบทภาชนีย์</h1>
         บัดนี้       พระผู้มีพระภาคเจ้า     เมื่อจะทรงแสดงองค์แห่งอทินนาทานที่  
ตรัสไว้   ด้วยอำนาจแห่งกิริยาที่ให้เคลื่อนจากฐาน   ในทรัพย์ที่ตั้งอยู่ในพื้นดิน
เป็นต้นนั้น ๆ   และความต่างแห่งอาบัติ   กับความต่างกันแห่งวัตถุ    จึงตรัสคำ
เป็นต้น ว่า   <B>ปญฺจหากาหิ</B>   ดังนี้.
         บรรดาบทเหล่านั้น  บทว่า  <B>ปญฺจหากาเรหิ</B>   ได้แก่ ด้วยเหตุ ๕ อย่าง
มีคำอธิบายว่า   ด้วยองค์  ๕.   ในคำว่า  <B>ปญฺจหากาเรหิ</B>    เป็นต้นนั้น   มีเนื้อ-
ความย่อ  ดังต่อไปนี้:-     คือ   ปาราชิก   ย่อมมีแก่ภิกษุผู้ถือเอาทรัพย์ที่เจ้าของ
ไม่ได้ให้     ด้วยอาการ   ๕   อย่างที่ตรัสไว้โดยนัยเป็นต้นว่า     ทรัพย์อันผู้อื่น
หวงแหน ๑;     เพราะไม่ครบองค์  ๕  นั้น    จึงไม่เป็นปาราชิก.   ในคำนั้น มี
อาการ  ๕  อย่างเหล่านี้   คือ   ทรัพย์อันผู้อื่นหวงแหน  ๑    เข้าใจว่าทรัพย์อันผู้
อื่นหวงแหน ๑   ความที่บริขารเป็นครุภัณฑ์ ๑   มีไถยจิต ๑   การทำให้เคลื่อน
จากฐาน ๑.   ส่วนในบริขาร   ที่เป็นลหุภัณฑ์   ท่านแสดงถุลลัจจัยและทุกกฏไว้
โดยความต่างกันแห่งวัตถุ   ด้วยวาระทั้ง  ๒  อื่นจากอาการ ๕ อย่างนั้น.
 
               [ <H1>อาการ  ๖ อย่างที่ให้ภิกษุต้องอาบัติปาราชิก</H1> ]
         แม้ในวาระทั้ง  ๓   ที่ท่านตรัสไว้     โดยนัยเป็นต้นว่า     <B>ฉหากาเรหิ</B>
ก็ควรทราบอาการ  ๖  อย่างนั้น   คือ   มิใช่มีความสำคัญว่าเป็นของตน  ๑  มิใช่
ถือเอาด้วยวิสาสะ ๑  มิใช่ขอยืม ๑   ความที่บริขารเป็นครุภัณฑ์ ๑  มีไถยจิต ๑
การทำให้เคลื่อนจากฐาน ๑.   ก็บรรดาวารทั้ง  ๓  แม้นี้ในปฐมวาร     ท่านปรับ
เป็นปาราชิก    ทุติยวาร   และตติยวารท่านปรับเป็นถุลลัจจัย   และทุกกฏ   โดย
ความต่างกันแห่งวัตถุ.    ส่วนในความต่างกันแห่งวัตถุ    แม้ที่มีอยู่ในวารทั้ง  ๓
