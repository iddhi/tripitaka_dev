                                         <H1>วัตถุฏฐวิภาค</H1>
         [๑๐๒]   ที่ชื่อว่า  <B>พื้นที่</B>  ได้แก่พื้นที่สวน  พื้นที่วัด  ที่ชื่อว่า  <B>ทรัพย์
อยู่ในพื้นที่</B>    ได้แก่ทรัพย์ที่ตั้งอยู่ในพื้นที่    โดยฐาน  ๔  คือ   ฝังอยู่ในดิน ๑
ตั้งอยู่บนพื้นดิน ๑   ลอยอยู่ในอากาศ ๑ แขวนอยู่ในที่แจ้ง  ๑.
         ภิกษุมีไถยจิตคิดจะลักทรัพย์ที่อยู่ในพื้นที่     เที่ยวแสวงหาเพื่อนก็ดี
เดินไปก็ดี  ต้องอาบัติทุกกฏ  ลูบคลำ  ต้องอาบัติทุกกฏ ทำให้ไหว  ต้องอาบัติ
ถุลลัจจัย  ให้เคลื่อนจากฐาน  ต้องอาบัติปาราชิก.  
         ภิกษุตู่เอาพื้นที่   ต้องอาบัติทุกกฏ    ยังความสงสัยให้เกิดแก่เจ้าของ
ต้องอาบัติถุลลัจจัย  เจ้าของทอดธุระว่า  จักไม่เป็นของเรา ต้องอาบัติปาราชิก.
         ภิกษุฟ้องร้องยังโรงศาล  ยังเจ้าของให้แพ้  ต้องอาบัติปาราชิก  ภิกษุ 
ผู้ฟ้องร้องยังโรงศาล  แพ้เจ้าของ  ต้องอาบัติถุลลัจจัย.
         ภิกษุปักหลัก  ขึงเชือก  ล้อมรั้ว  หรือทำกำแพง  ให้รุกล้ำ  ต้องอาบัติ 
ทุกกฏ เมื่ออีกประโยคหนึ่งจะสำเร็จ ต้องอาบัติถุลลัจจัย  เมื่อประโยคนั้นสำเร็จ
ต้องอาบัติปาราชิก.

                                 <H1>คามัฏฐวิภาค</H1>
         [๑๐๓]   ที่ชื่อว่า   <B>ทรัพย์อยู่ในบ้าน</B>  ได้แก่ทรัพย์ที่ตั้งอยู่ในบ้าน  
โดยฐาน  ๔   คือ  ฝังอยู่ในดิน  ๑   ตั้งอยู่บนดิน  ๑   ลอยอยู่ในอากาศ ๑   
แขวนอยู่ในที่แจ้ง  ๑.
         ภิกษุมีไถยจิตคิดจะลักทรัพย์ที่อยู่ในบ้าน  เที่ยวแสวงหาเพื่อนก็ดี   
เดินไปก็ดี  ต้องอาบัติทุกกฏ  ลูบคลำ  ต้องอาบัติทุกกฏ  ทำให้ไหว  ต้อง
อาบัติถุลลัจจัย  ให้เคลื่อนจากฐาน  ต้องอาบัติปาราชิก.
