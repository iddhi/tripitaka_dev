ภัณฑาคาริกเห็นอยู่นั่นเอง   เก็บไว้   ทั้งไม่ให้ภิกษุภัณฑาคาริกรับรู้.    บริขาร  
ของภิกษุนั้นหายไป    เป็นอันสูญหายไปด้วยดีแล.    ถ้าภิกษุภัณฑาคาริก   เก็บ
บริขารนั้นไว้ในที่แห่งอื่น    เมื่อสูญหายไปเป็นสินใช้.

         [ <H1>โจรลักของสงฆ์ในเรือนคลัง  ปรับสินไหมภิกษุผู้รักษา</H1> ]
         ถ้าภัณฑาคารรักษาดี    บริขารทั้งปวงของสงฆ์และของเจดีย์    เขาเก็บ
ไว้ในภัณฑาคารนั้นแล.  แต่ภิกษุภัณฑาคาริกเป็นคนโง่   ไม่ฉลาด  เปิดประตูไว้
ไปเพื่อฟังธรรมกถา   หรือเพื่อทำกิจอื่นบางอย่างในที่ใดที่หนึ่ง   ขณะนั้นพวก
โจรเห็นแล้ว     ลักภัณฑะไปเท่าใด     ภัณฑะเท่านั้นเป็นสินใช้แก่เธอทั้งหมด.
เมื่อภัณฑาคาริกออก   จากภัณฑาคารไปจงกรมอยู่ภายนอก   หรือเปิดประตูตาก
อากาศ    หรือนั่งตามประกอบสมณธรรมในภัณฑาคารนั่นเอง    หรือนั่งใน
ภัณฑาคารนั้นเอง    ขวนขวายด้วยกรรมบางอย่าง    หรือเป็นผู้แม้ปวดอุจจาระ
ปัสสาวะ  เมืออุปจารในที่นั้นเองมีอยู่  แต่ไปข้างนอกหรือเลินเล่อเสียด้วยอาการ
อื่นบางอย่าง,    พวกโจรเปิดประตู   หรือเข้าทางประตูที่เปิดไว้นั่นเอง   หรือตัด
ที่ต่อลักภัณฑะไปเท่าใด   เพราะความเลินเล่อของเธอเป็นปัจจัย  ภัณฑะเท่านั้น
เป็นสินใช้แก่เธอนั้นแลทั้งหมด.   ฝ่ายพระอาจารย์บางพวกกล่าวว่า   ในฤดูร้อน
จะเปิดหน้าต่างนอน   ก็ควร.   แต่เมื่อปวดอุจจาระปัสสาวะแล้วไปในที่อื่น   ใน
เมื่ออุปจารนั้นไม่มี     จัดว่าเหลือวิสัย     เพราะเธอตั้งอยู่ในฝ่ายของผู้เป็นไข้ ;
เพราะเหตุนั้น   ไม่เป็นสินใช้.   ฝ่ายภิกษุใดถูกความร้อนภายในเบียดเบียน   จึง
ทำประตูให้เป็นของรักษาดีแล้วออกไปข้างนอก.     และพวกโจรจับภิกษุนั้น  ได้
แล้ว    บังคับว่า    จงเปิดประตู.    เธอไม่ควรเปิดจนถึงครั้งที่สาม.    แต่ถ้าพวก
โจรเงื้อขวานเป็นต้น    ขู่ว่า    ถ้าท่านไม่ยอมเปิด,    พวกเราจักฆ่าท่านเสียด้วย
จักทำลายประตูลักบริขารไปเสียด้วย.   เธอจะเปิดให้   ด้วยทำในใจว่า   เมื่อเรา
