         พระราชาผู้เป็นใหญ่เฉพาะประเทศแห่งทวีปอันหนึ่ง  ดังพระเจ้าพิมพิ-
สารและพระเจ้าปเสนทิเป็นต้น  ชื่อพระราชาเฉพาะประเทศ.  ชนเหล่าใด  ปก-
ครองมณฑลอันหนึ่ง ๆ แม้ในประเทศแห่งทวีปชนเหล่านั้น  ชื่อผู้ครองมณฑล.
         เจ้าของแห่งบ้านตำบลน้อย ๆ  ในระหว่างแห่งพระราชาสองพระองค์
ชื่อผู้ครองระหว่างแดน.  อำมาตย์ผู้วินิจฉัยคดี  ชื่อผู้พิพากษา.   ผู้พิพากษา
เหล่านั้น  นั่งในศาลาธรรมสภา  พิพากษาโทษมีตัดมือและเท้าของพวกโจร
เป็นต้น  ตามสมควรแก่ความผิด.  ส่วนชนเหล่าใดมีฐานันดรเป็นอำมาตย์หรือ  
ราชบุตร  เป็นผู้ทำความผิด,  ผู้พิพากษาย่อมเสนอชนเหล่านั้นแด่พระราชา    
หาได้วินิจฉัยคดีที่หนักเองไม่.  อำมาตย์ผู้ใหญ่ซึ่งได้ฐานันดร  ชื่อว่ามหาอำ-
มาตย์.  แม้มหาอำมาตย์เหล่านั้น  ย่อมนั่งทำราชกิจ ในคามหรือในนิคมนั้น ๆ.
         ด้วยบทว่า  <B>เย  วา  ปน</B>  (นี้)   พระผู้มีพระภาคเจ้า  ทรงแสดงว่า       
ชนเหล่าใดแม้อื่น  เป็นผู้อาศัยราชสกุล  หรืออาศัยความเป็นใหญ่ของตนเอง
ย่อมสั่งบังคับการตัดการทำลายได้,  ชนเหล่านั้นทั้งหมด  จัดเป็นพระราชาใน   
อรรถนี้  ( ด้วย ).
         บทว่า  <B>หเนยฺยุํ</B>  ได้แก่  พึงโบยและพึงตัด.
         บทว่า  <B>ปพฺพาเชยฺยุํ</B>   ได้แก่  พึงเนรเทศเสีย.  และพึงกล่าวปริภาษ        
อย่างนี้ว่า  เจ้าเป็นโจร  ดังนี้เป็นต้น.  เพราะเหตุนั้นแล  พระผู้มีพระภาคเจ้า   
จึงตรัสว่า  นั่นเป็นการด่า.
         สองบทว่า  <B>ปุริมํ  อุปาทาย</B>  มีความว่า  เล็งถึงบุคคลผู้เสพเมถุน-       
ธรรม  ต้องอาบัติปาราชิก.  คำที่เหลือนับว่าแจ่มแจ้งแล้วทั้งนั้น  เพราะมีนัย  
ดังกล่าวแล้วในเบื้องต้น  และเพราะมีเนื้อความเฉพาะบทตื้น ๆ ฉะนี้แล.
