         ๕.  ก็โดยสมัยนั้นแล    พวกขโมยลักผลตาลสุก  ทำผลตาลสุกให้หล่น
แล้วห่อถือไป   พวกเจ้าของติดตามพวกขโมยเหล่านั้น  พวกขโมยเห็นพวก
เจ้าของแล้วทิ้งห่อผลตาลสุกหนีไป ภิกษุทั้งหลายมีความสำคัญว่าเป็นของบัง-
สุกุล  จึงพากันเก็บผลตาลสุกห่อนั้นไปฉัน  พวกเจ้าของโจทภิกษุเหล่านั้นว่า 
พวกท่านไม่เป็นสมณะ  ภิกษุเหล่านั้นมีความรังเกียจ จึงกราบทูลเรื่องนั้นแด่  
พระผู้มีพระภาคเจ้า ๆ ตรัสถามว่า  ดูก่อนภิกษุทั้งหลาย  พวกเธอคิดอย่างไร.
         ภิ.  พวกข้าพระพุทธเจ้ามีความสำคัญว่าเป็นของบังสุกุล   พระพุทธ-
เจ้าข้า.
         ภ.  ดูก่อนภิกษุทั้งหลาย  ไม่เป็นอาบัติแก่ภิกษุผู้มีความสำคัญว่าเป็น
ของบังสุกุล.
         ๖.  ก็โดยสมัยนั้นแล  พวกขโมยลักอ้อย  ตัดอ้อยแล้วห่อถือไป   พวก
เจ้าของติดตามพวกขโมยเหล่านั้น  พวกขโมยเห็นพวกเจ้าของ  แล้วทิ้งห่ออ้อย
หนีไป ภิกษุทั้งหลายมีความสำคัญว่าเป็นของบังสุกุล  จึงพากันเก็บอ้อยห่อนั้น
ไปฉัน พวกเจ้าของโจทภิกษุเหล่านั้นว่า พวกท่านไม่เป็นสมณะ  ภิกษุเหล่านั้น
มีความรังเกียจ จึงกราบทูลเรื่องนั้นแด่พระผู้มีพระภาคเจ้า ๆ ตรัสถามว่า ดูก่อน
ภิกษุทั้งหลาย  พวกเธอคิดอย่างไร.
         ภิ.  พวกข้าพระพุทธเจ้ามีความสำคัญว่าเป็นของบังสุกุล   พระพุทธ-
เจ้าข้า.
         ภ.  ดูก่อนภิกษุทั้งหลาย  ไม่เป็นอาบัติแก่ภิกษุผู้มีความสำคัญว่าเป็น
ของบังสุกุล.
         ๗.  ก็โดยสมัยนั้นแล   พวกขโมยลักมะพลับ   เลือกเก็บมะพลับแล้ว
ห่อถือไป  พวกเจ้าของติดตามพวกขโมยเหล่านั้น  พวกขโมยเห็นพวกเจ้าของ
