                           <h1>ทุติยปาราชิกวรรณนา</h1>
                             <B>บัดนี้  ถึงลำดับสังวรรณนาทุติย-
                   ปาราชิกซึ่งพระชินเจ้าผู้ไม่เป็นที่สองทรง
                   ประกาศแล้ว, เพราะเหตุนั้น คำใดที่จะพึงรู้
                   ได้ง่าย  และได้ประกาศไว้แล้วในเบื้องต้น,
                   การสังวรรณนาทุติยปาราชิกนั้น  จะเว้นคำ
                   นั้นเสียทั้งหมดดังต่อไปนี้</B> :-  

                    [ <H1>เรื่องพระธนิยะกุมภการบุตร</H1> ]
         นิกเขปบทว่า   <B>เตน   สมเยน   พุทฺโธ  ภควา  ราชคเห  วิหรติ  
คิชฺฌกูเฏ  ปพฺพเต</B>  ข้าพเจ้าจะกล่าวต่อไป.
         บทว่า  <B>ราชคเห</B>  ได้แก่  เมืองที่มีชื่ออย่างนั้น.  จริงอยู่  เมืองนั้น   
เรียกว่า  ราชคฤห์  เพราะเป็นเมืองที่พระราชาทั้งหลายมีพระเจ้ามันธาตุ  และ
พระเจ้ามหาโควินทะเป็นต้น ทรงปกครอง. ในคำว่า ราชคฤห์ นี้  พระอาจารย์   
ทั้งหลาย  พรรณนาประการอย่างอื่นบ้าง.  จะมีประโยชน์อะไร  ด้วยประการ
เหล่านั้นเล่า ?.  คำว่า  ราชคฤห์  นี้  เป็นชื่อของเมืองนั้น.  แต่เมืองนี้นั้น    
เป็นเมืองในครั้นพุทธกาล และจักรพรรดิกาล.  ในกาลที่เหลือ เป็นเมืองร้าง     
ถูกยักษ์หวงห้ามคือเป็นป่าเป็นที่อยู่ของพวกยักษ์เหล่านั้น ท่านพระอุบาลีเถระ
ครั้งแสดงโคจรคามอย่างนั้นแล้ว  จึงแสดงสถานเป็นที่เสด็จประทับ.
         สองบทว่า <B>คิชฺฌกูเฏ ปพฺพเต</B> มีความว่า ก็ภูเขานั้น เขาเรียกกันว่า  
คิชฌกูฏ  เพราะเหตุว่า  มีฝูงแร้งอยู่บนยอด  หรือมียอดคล้ายแร้ง.
