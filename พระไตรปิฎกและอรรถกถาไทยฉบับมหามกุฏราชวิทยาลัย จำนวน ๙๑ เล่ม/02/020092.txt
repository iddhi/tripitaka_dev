                        <h1>พระธนิยะเริ่มสร้างกุฎีไม้</h1>
         ก็เพื่อแสดงถึงความรำพึงและความอุตสาหะ  เพื่อสร้างกุฎีอีกนั่นแล  
ของพระธนิยะ  ในเมื่อกุฎีถูกทำลายแล้วอย่างนั้น  พระธรรมสังคาหกาจารย์     
จึงได้กล่าวคำว่า  <B>อถโข  อายสฺมโต</B>  เป็นต้น.  
         ในคำว่า  <B>อายสฺมโต</B>  เป็นต้นนั้น  มีวินิจฉัยดังนี้ :-
         บทว่า  <B>ทารุคเหคณโก</B>  ได้แก่  เจ้าพนักงานผู้รักษาไม้ในเรือนคลัง       
ไม้ของหลวง.
         บทว่า  <B>คหณทารูนิ</B><SUP>*</SUP>  ได้แก่  ไม้ที่นายหลวงทรงจับจองไว้  อธิบายว่า   
ไม้ที่พระราชาทรงสงวนไว้.
         บทว่า  <B>นครปฏิสงฺขาริกานิ</B>  ได้แก่  ไม้เป็นเครื่องอุปกรณ์  การ         
ปฏิสังขรณ์  พระนคร.
         สองบทว่า  <B>อาปทตฺถาย  นิกฺขิตฺตานิ</B>  มีคำอธิบายว่า  ได้แก่ไม้ที่      
เก็บไว้เพื่อป้องกันความวิบัติแห่งวัตถุทั้งหลายมีซุ้มประตู ป้อมพระราชวังหลวง
และโรงช้างเป็นต้น  เพราะถูกไฟไหม้  เพราะความเก่าแก่   หรือเพราะการ  
รุกรานของพระราชาผู้เป็นข้าศึกเป็นต้น  ที่ท่านเรียกว่าอันตราย.
         สองบทว่า  <B>ขณฺฑาขณฺฑิกํ  เฉทาเปตฺวา</B>  ความว่า  พระธนิยะ          
กำหนดประมาณกุฎีของตนแล้ว  สั่งให้ทำการตัดไม้บางต้นที่ปลาย  บางต้นที่
ตรงกลาง  บางต้นที่โคน  ให้เป็นท่อนน้อยท่อนใหญ่  ( บรรทุกเกวียนไปสร้าง
กุฎีไม้แล้ว ).
//<SUP>*</SUP>  บาลีเดิมเป็น  เทวคหณทารูนิ.
