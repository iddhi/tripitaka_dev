                               <H1>ยานัฏฐวิภาค</H1>
         [๙๗]   ที่ชื่อว่า  <B>ยาน</B>  ได้แก่คานหาม  รถ  เกวียน  เตียงหาม  ที่
ชื่อว่า  <B>ทรัพย์อยู่ในยาน</B>  ได้แก่ทรัพย์ที่เขาเก็บไว้ในยาน.
         ภิกษุมีไถยจิตคิดจะลักทรัพย์อยู่ในยาน  เที่ยวแสวงหาเพื่อนก็ดี  เดิน
ไปก็ดี  ต้องอาบัติทุกกฏ   ลูบคลำ  ต้องอาบัติทุกกฏ  ทำให้ไหว  ต้องอาบัติ
ถุลลัจจัย  ให้เคลื่อนจากฐาน  ต้องอาบัติปาราชิก.  
         ภิกษุมีไถยจิตคิดจะลักยาน  เที่ยวแสวงหาเพื่อนก็ดี  เดินไปก็ดี  ต้อง
อาบัติทุกกฏ  ลูบคลำ  ต้องอาบัติทุกกฏ  ทำให้ไหว  ต้องอาบัติถุลลัจจัย  ให้
เคลื่อนจากฐานต้องอาบัติปาราชิก.

                                  <H1>ภารัฏฐวิภาค</H1>
         [๙๘]   ที่ชื่อว่า  <B>ทรัพย์ที่ตนนำไป</B>  ได้แก่ภาระบนศีรษะ  ภาระที่คอ
ภาระที่สะเอว  ภาระที่หิ้วไป.
         ภิกษุมีไถยจิตจับต้องภาระบนศีรษะ   ต้องอาบัติทุกกฏ   ทำให้ไหว
ต้องอาบัติถุลลัจจัย  ลดลงสู่คอ  ต้องอาบัติปาราชิก.
         ภิกษุมีไถยจิตจับต้องภาระบนคอ  ต้องอาบัติทุกกฏ  ทำให้ไหว  ต้อง
อาบัติถุลลัจจัย  ลดลงสู่สะเอว  ต้องอาบัติปาราชิก.
         ภิกษุมีไถยจิตจับต้องภาระที่สะเอว  ต้องอาบัติทุกกฏ  ทำให้ไหว  ต้อง
อาบัติถุลลัจจัย  ถือไปด้วยมือ  ต้องอาบัติปาราชิก.
         ภิกษุมีไถยจิตวางภาระที่มือลงบนพื้น  ต้องอาบัติปาราชิก  มีไถยจิต
ถือเอาจากพื้น  ต้องอาบัติปาราชิก.
