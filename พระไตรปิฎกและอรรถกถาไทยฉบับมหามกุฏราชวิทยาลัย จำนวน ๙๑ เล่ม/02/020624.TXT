มั่นนั่นย่อมปรากฏก็บุคคลนั้น.   ถ้าภิกษุกล่าวว่า   ความตั้งมั่นชื่อนี้ของข้าพเจ้า  
มีอยู่,  ข้าพเจ้าได้บรรลุด้วยวิธีอย่างนี้  ดังนี้,   ลำดับนั้น   ควรสอบถามเธอดูว่า
ท่านได้บรรลุเมื่อไร ?  คือ ควรซักถามเธอว่า   ท่านได้บรรลุในเวลาเช้าหรือใน
บรรดาเวลาเที่ยงเป็นต้น  เวลาใดเวลาหนึ่งหรือ ?  ความจริง กาลที่ตนได้บรรลุ
ย่อมเป็นของปรากฏแก่ชนทุกจำพวก.  ถ้าภิกษุกล่าวว่า   ข้าพเจ้าได้บรรลุในกาล
ชื่อโน้น,  ลำดับนั้น  ควรสอบถามเธอดูว่า   ท่านได้บรรลุที่ไหน ?   คือ    ควร
ซักถามเธอว่า  ท่านได้บรรลุในที่พักกลางวัน  หรือในบรรดาที่พักกลางคืนเป็น
ต้น โอกาสใดโอกาสหนึ่งหรือ ?  ความจริง  โอกาสที่ตนได้บรรลุ   ย่อมปรากฏ
แก่ชนทุกจำพวก.   ถ้าภิกษุกล่าวว่า   ข้าพเจ้าได้บรรลุในโอกาสชื่อโน้น, ลำดับ
นั้น  ควรสอบถามเธอดูว่า    ท่านละกิเลสเหล่าไหนได้   คือควรซักถามเธอว่า
กิเลสทั้งหลาย ที่ปฐมมรรคพึงฆ่า  หรือที่ทุติยมรรคเป็นต้นพึงฆ่า   ท่านละได้
แล้ว ? ความจริง  กิเลสอันมรรคที่ตนได้บรรลุละได้แล้ว   ย่อมปรากฏแก่ชน
ทุกจำพวก.   ถ้าภิกษุกล่าวว่า  กิเลสชื่อเหล่านี้  ข้าพเจ้าละได้แล้ว,  ลำดับนั้น
ควรสอบถามเธอดูว่า   ท่านได้ธรรมเหล่าไหน ?  คือ ควรซักถามเธอดูว่า  ท่าน
ได้โสดาปัตติมรรค   หรือได้บรรดามรรคมีสกทาคามิมรรคเป็นต้น   อย่างใด
อย่างหนึ่งหรือ ?  ความจริง   ธรรมที่ตนได้บรรลุแล้ว  ย่อมปรากฏแก่ชนทุกจำ
พวก.  ถ้าภิกษุกล่าวว่า   ข้าพเจ้าได้ธรรมชื่อเหล่านี้,  ไม่ควรเชื่อถือคำพูดของ
เธอ   แม้ด้วยคำพยากรณ์ มีประมาณเพียงเท่านี้.  จริงอยู่  ภิกษุทั้งหลาย ผู้พหูสูต
เป็นผู้ฉลาดในการเรียนและการสอบถามย่อมสามารถสอบสวนฐานะทั้ง  ๖  เหล่า
นี้ ให้ขาวสะอาดได้.
