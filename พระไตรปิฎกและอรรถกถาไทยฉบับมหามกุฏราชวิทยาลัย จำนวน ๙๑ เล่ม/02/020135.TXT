หม้อด้วยไถยจิต เมื่อน้ำมันไหลไปได้ราคาถึงบาทต้องปาราชิก. ภิกษุมีไถยจิต-
จิตแท้ ทำหม้อไห้ร้าวด้วยคิดว่า น้ำมันจะไหลไปเสีย เมื่อน้ำมันไหลไปได้   
ราคาถึงบาท   ต้องปาราชิก. ภิกษุมีไถยจิตนั้นแล กระทำหม้อไห้เป็นช่องทะลุ
คว่ำหลายหรือตะแคง.  ก็แลคำนี้เป็นฐานแห่งความฉงน,  เพราะฉะนั้น  ควร
สังเกตให้ดี.  
         ก็ในคำว่า   คว่ำ   เป็นต้นนี้  มีวินิจฉัยดังต่อไปนี้: ช่องปากลงข้างล่าง
ชื่อว่า  คว่ำ.  ช่องปากขึ้นข้างบน  ชื่อว่า  หงาย.  ช่องปากไปตรง ๆ เหมือน
กระบวยชื่อว่า ตะแคง. บรรดาการทำคว่ำเป็นต้นนั้น เมื่อน้ำมันได้ราคาถึงบาท
ไหลออกจากภายในช่องที่อยู่ข้างล่าง  ซึ่งตนทำไว้จำเดิมแต่ภายนอก  ถึงจะไม่
ไหลออกไปภายนอก  ก็เป็นปาราชิก.  เพราะเหตุไร ?  เพราะเหตุว่า น้ำมัน
พอไหลออกไปจากภายในนั้นเท่านั้น  ก็ชื่อว่าไหลออกไปภายนอก  จะนับว่าอยู่
ภายในหม้อไม่ได้  คือไม่ตั้งอยู่ในหม้อ.  เมื่อน้ำมันได้ราคาถึงบาท  ไหลออก
ไปจากภายนอกช่อง  ที่ตนทำไว้จำเดิมแต่ภายใน  เป็นปาราชิก.  เมื่อน้ำมันได้
ราคาถึงบาทไหลออกไปจากภายนอกช่องข้างบน ที่ตนทำไว้โดยอาการใด ๆ ก็
ตาม  เป็นปาราชิก.  ในอรรถกถาทั้งหลาย  ท่านกล่าวไว้ว่า  แท้จริง  น้ำมัน
นั้น  ยังไม่ไหลจากภายในไปภายนอกเพียงใด,  ก็ชื่อว่ายังอยู่ภายในหม้อเพียง
นั้นนั่นแล.  พระวินัยธร  พึงปรับ (อาบัติปาราชิก)  ด้วยอำนาจน้ำมันที่ไหล
ออกจากตรงกลางกระเบื้อง แห่งช่องที่อยู่ตรงกลาง. ก็คำที่กล่าวไว้ในอรรถกถา
ทั้งหลายนั้น ย่อมสมกับการทำลายคันคูของสระ  ในเมื่อภิกษุกระทำช่องตั้งแต่
ภายในและภายนอก เว้นตรงกลางไว้. แต่เมื่อภิกษุกระทำช่องจำเดิมแต่ภายใน
แล้ว  พระวินัยธรควรปรับอาบัติด้วยช่องภายนอก,  เมื่อทำช่องจำเดิมแต่ภาย
นอกแล้ว  ควรปรับด้วยช่องภายใน ;  คำที่ท่านกล่าวไว้ในช่องที่กำหนดด้วย
ตรงกลางนี้  ดังพรรณนามานี้  ใช้ได้.
