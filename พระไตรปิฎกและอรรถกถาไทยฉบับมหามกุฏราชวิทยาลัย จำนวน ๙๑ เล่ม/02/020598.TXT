                                        <H1>เรื่องโอกิลินีเปรต</H1>  
         โดยสมัยนั้น  พระผู้มีพระภาคพุทธเจ้าประทับอยู่    ณ พระเวฬุวันวิหาร
อันเป็นสถานที่พระราชทานเหยื่อแก่กระแต   เขตพระนครราชคฤห์    ครั้งนั้น
ท่านพระลักขณะกับท่านพระมหาโมคคัลลานะ. . .
         ท่านพระมหาโมคคัลลานะกล่าวว่า   อาวุโส  ผมลงจากคิชฌกูฏบรรพต
เขตพระนครราชคฤห์นี้     ได้เห็นโอกิลินีเปรตหญิง    มีร่างกายถูกไฟลวก    มี
หยาดเหงื่อไหลหยด    มีถ่านเพลิงโปรยลง    ลอยไปในเวหาส์    เปรตหญิงนั้น
ร้องครวญคราง . . .
         ครั้งนั้น   พระผู้มีพระภาคเจ้ารับสั่งกะภิกษุทั้งหลายว่า    ดูก่อนภิกษุ
ทั้งหลาย . . . เปรตหญิงนั้นเคยเป็นอัครมเหสีของพระเจ้ากาลิงคะ     นางเป็นคน
ขี้หึง  ได้เอากระทะเต็มด้วยถ่านเพลิงคลอกสตรีร่วมพระราชสามี. . .
                                      <H1>เรื่องอสีสกพันธเปรต</H1>
         โดยสมัยนั้น  พระผู้มีพระภาคพุทธเจ้าประทับอยู่    ณ พระเวฬุวันวิหาร
อันเป็นสถานที่พระราชทานเหยื่อแก่กระแต    เขตพระนครราชคฤห์   ครั้งนั้น
ท่านพระลักขณะ กับท่านพระมหาโมคคัลลานะ . . .
         ท่านพระมหาโมคคัลลานะกล่าวว่า  อาวุโส   ผมลงจากคิชฌกูฏบรรพต
เขตพระนครราชคฤห์นี้    ได้เห็นอสีสกพันธเปรตมีศีรษะขาดลอยไปในเวหาส์
ตาและปากของมันอยู่ที่อก    ฝูงแร้ง    เหยี่ยว    และนกตะกรุม   พากันโฉบอยู่
ขวักไขว่   จิกสับโดยแรง   จิกทิ้งยื้อแย่ง   สะบัดซึ่งเปรตนั้นอยู่ไปมา   เปรตนั้น
ร้องครวญคราง . . .
