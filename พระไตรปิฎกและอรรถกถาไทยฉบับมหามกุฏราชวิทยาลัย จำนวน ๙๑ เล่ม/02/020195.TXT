                               <h1>กถาว่าด้วยด่านภาษี</h1>
         ชนทั้งหลาย   ย่อมตระบัดภาษีจากที่นั้น    เหตุนั้น   ที่นั้น    ชื่อว่า
<B>สุงกฆาฏะ</B>   ที่เป็นแดนตระบัดภาษี.   คำว่า  <B>สุงกฆาฏะ</B>   นั่น   เป็นชื่อของ
ด่านภาษี.    จริงอยู่   ด่านภาษีนั้น  ท่านเรียกว่า  <B>สุงกฆาฏะ</B>   เพราะเหตุที่ชน
ทั้งหลาย   เมื่อไม่ยอมให้ของควรเสียภาษี   เป็นด่านภาษีนำออกไปจากที่นั้น  ชื่อว่า
ตระบัด  คือ   ยังภาษีของพระราชาให้สูญหายไป.  
         สองบทว่า  <B>ตตฺร  ปวิสิตฺวา</B>  มีความว่า  เข้าไปในด่านภาษีที่พระราชา
ทรงทำกำหนดตั้งไว้ในที่ทั้งหลาย  มีเขาขาดเป็นต้นนั้น.
         สองบทว่า   <B>ราชคฺฆํ   ภณฺฑํ</B>   ได้แก่   ภัณฑะที่ควรแก่พระราชา.
อธิบายว่า  ภาษีมีราคา  ๕  มาสก    หรือเกินกว่า  ๕  มาสก    เป็นของที่ตนควร
ถวายแด่พระราชา  จากภัณฑะใด,  ภัณฑะนั้น.  ปาฐะว่า  <B>ราชกํ</B>  บ้าง.   เนื้อ
ความอย่างนี้เหมือนกัน.   ภิกษุมีไถยจิต   คือ   ยังไถยจิตให้เกิดขึ้นว่า   เราจะไม่
ให้ภาษีแก่พระราชาจากภัณฑะนี้   แล้วลูบคลำภัณฑะนั้น   ต้องทุกกฏ,    หยิบ
จากที่ที่วางไว้ใส่ในย่าม   หรือผูกติดกับขาไว้ในที่ปิดบัง   ต้องถุลลัจจัย,   กิริยา
ที่ให้เคลื่อนจากฐาน  ชื่อว่ายังไม่มี   เพราะเขตแห่งปาราชิก  พระผู้มีพระภาคเจ้า
ทรงกำหนดด้วยด่านภาษี.    ภิกษุยังเท้าที่  ๒ ให้ก้าวข้ามเขตกำหนดด่านภาษีไป
ต้องปาราชิก.
         สองบทว่า  <B>พหิ  สุงฺกฆาฏํ  ปาเตติ</B>   มีความว่า    ภิกษุอยู่ภายใน
นั่นเอง   เห็นราชบุรุษทั้งหลาย   เมินเหม่อเสีย   จึงขว้างไป   เพื่อต้องการให้ตก
ไปภายนอก  ถ้าภัณฑะนั้น  เป็นของจะตกได้แน่นอน  พอหลุดจากมือ  เธอต้อง
ปาราชิก.   ถ้าภัณฑะนั้น  กระต้นไม่  หรือตอไม้  หรือถูกกำลังลมแรงหอบไป
