ธรรม.  และเป็นผู้อันชาวบ้านเหล่านั้นผู้มีจิตถูกอบรมให้เลื่อมใส  เพราะเมตตา  
ในพวกชาวบ้านในโคจรคามนั้น     ไม่ดูหมิ่นเที่ยวไป.     เป็นผู้เที่ยวไปไม่ถูก
อะไร ๆ   กระทบกระทั่งในที่ทุกสถาน   เพราะเมตตาในเหล่าสรรพสัตว์.   อนึ่ง
เธอเมื่อคิดว่า   เราจะต้องตายแน่แท้  ด้วยมรณัสสติ  ละการแสวงหาที่ไม่สมควร
เสีย   เป็นผู้มีความสลดใจเจริญสูงขึ้นเป็นลำดับ   ย่อมเป็นผู้มีความประพฤติไม่
ย่อหย่อน.   ตัณหาย่อมไม่เกิดขึ้น แม้ในอารมณ์ที่เป็นทิพย์   เพราะอสุภสัญญา.
เพราะเหตุนั้น    คุณธรรมทั้ง ๓   (คือ   เมตตา ๑  มรณัสสติ ๑  อสุภสัญญา ๑)
นั้น    ของภิกษุนั้น   ท่านเรียกว่า   สัพพัตถกกัมมัฏฐาน    เพราะทำอธิบายว่า
เป็นกรรมฐานอันกุลบุตรพึงปรารถนา  คือ  พึงต้องการในที่ทุกสถาน   เพราะ
เป็นธรรมมีอุปการะมาก  และเพราะความเป็นปทัฏฐาน   แห่งการหมั่นประกอบ
เนือง ๆ   ซึ่งความเพียร  ตามที่ประสงค์ไป   โดยนัยดังพรรณนามาฉะนี้.
         ก็บรรดาอารมณ์ ๓๘ ประการ    กรรมฐานใด    ที่คล้อยตามจริตของ
กุลบุตรใด    กรรมฐานนั้น    ท่านเรียกว่า    ปารหาริยกรรมฐาน    เพราะเป็น
กรรมฐานที่กุลบุตรนั้น   ควรบริหารไว้เป็นนิตย์  โดยนัยตามที่กล่าวแล้วนั่นเอง
แต่ในตติยปาราชิกนี้     อานาปานกรรมฐานนี้แล     ท่านเรียกว่า     ปาริหาริย-
กรรมฐาน.  ในอธิการว่าด้วยอานาปานกัมมัฏฐานนี้  มีความสังเขปเท่านี้.  ส่วน
ความพิสดารนักศึกษาผู้ต้องการกถาว่าด้วยการชำระศีลให้หมดจด    และกถาว่า
ด้วยการตัดปลิโพธ  พึงถือเอาจากปกรณ์วิเสสชื่อวิสุทธิมรรคเถิด.

           <H1>[ควรเรียนกรรมฐานในสำนักพุทธโอรสกระทั่งถึงท่านผู้ได้ฌาน]</H1>
         อนึ่ง  กุลบุตรผู้มีศีลบริสุทธิ์   และตัดปลิโพธได้แล้วอย่างนั้น    เมื่อจะ
เรียนกรรมฐานนี้   ควรเรียนเอาในสำนักพุทธบุตร   ผู้ให้จตุตถฌานเกิดขึ้นด้วย
กรรมฐานนี้แล   แล้วเจริญวิปัสสนา  ได้บรรลุความเป็นพระอรหันต์.   เมื่อไม่
