ภิกษุดึงภัณฑะนั้นออกจากปลายขอครั้งแรก  ต้องถุลลัจจัย,  ภายหลังจึงปลด
ฝาออก  ต้องปาราชิก.  นัยแม้แห่งภิกษุผู้ปลดฝาออกครั้งแรกแล้ว  ภายหลังจึง
นำออกจากขอ  ก็เหมือนกันนี้.  ก็ถ้าภิกษุไม่อาจปลดภัณฑะที่หนักออกได้
ตนเองจึงทำให้พิงฝาแล้วปลดออกจากขอ, เมื่อภัณฑะนั้น แม้ภิกษุไม่ให้ห่างฝา
สักว่าปลดออกจากขอได้เท่านั้น  เป็นปาราชิก.  เพราะว่าฐานที่ตนทำ  ไม่จัด
เป็นฐาน.  แต่สำหรับภัณฑะที่ตั้งจดพื้นมี   ๒  ฐานเท่านั้น.  วินิจฉัยในภัณฑะที่
ตั้งจดพื้นนั้น  ข้าพเจ้าได้กล่าวไว้แล้วแล.  ก็แลภัณฑะใด  เขาใส่สาแหรก  
แขวนไว้.  เมื่อภิกษุปลดภัณฑะนั้นออกจากสาแหรกก็ดี  ปลดภัณฑะนั้นทั้ง
สาแหรกออกจากขอก็ดี  เป็นปาราชิก.  และถึงความต่างกันแห่งฐานในภัณฑะ
ที่เขาใส่สาแหรกแขวนไว้นี้  ก็พึงทราบอย่างภัณฑะที่ชิดฝาและพื้น.
         ตะปูที่เขาตอกฝาไว้ตรง ๆ ก็ดี  เดือยที่เกิดในฝานั้นนั่นเองก็ดี  ชื่อว่า
<B>ภิตติขีละ</B>  ตะปูฝา.  ส่วนตะปูงอนที่เขาตอกไว้นั้นแหละ  ชื่อ ฟันนาค.  ภัณฑะ
ที่เขาแขวนไว้บนตะปูฝาและฟันนาคนั้น  พึงทราบวินิจฉัยตามนัยที่กล่าวแล้ว
ในภัณฑะที่แขวนไว้บนขอ.  ก็หอกหรือหลาวหรือแส้หางสัตว์  ซึ่งเขายกขึ้น
พาดไว้บนตะปูฝาหรือฟันนาค  ๒-๓ อัน  ซึ่งติดเรียงกันเป็นลำดับ  ภิกษุจับที่
ปลายหรือที่ด้ามลากมา,  เพียงแต่โอกาสที่ตะปูฝาหรือฟันนาคอันหนึ่ง ๆ  ถูก
ล่วงเลยไปเท่านั้น  ต้องปาราชิก.  เพราะว่าเพียงโอกาสที่ถูกเท่านั้น  ย่อมเป็น
ฐานของหอกหลาวและแส้หางสัตว์เหล่านั้น,  ตะปูฝาหรือฟันนาคทั้งหมด  ไม่
จัดเป็นฐาน.  ภิกษุยืนหันหน้าเข้าฝา  จับตรงกลางลากมา เพียงแต่ส่วนด้านนอก
ล่วงเลยโอกาสที่ส่วนด้านในถูก  ต้องปาราชิก.  แม้เมื่อภิกษุเลื่อนไปข้างหน้า
ก็มีนัยเหมือนกันนี้.  เมื่อภิกษุเอามือจับยกขึ้น  ทำให้ลอยไปในอากาศ  แม้
เพียงปลายเส้นผม  ต้องปาราชิก.  ภิกษุลากหอกเป็นต้นนั้นที่เขาวางไว้ชิดฝา
ครูดฝามา,    เมื่อเธอให้ด้ามล่วงเลยโอกาสที่ปลายถูก     หรือให้ปลายล่วงเลย
