         พระเถระ.   ข้าวสาร   มีไหม ?  
         พวกคนวัด.   มี   ขอรับ !   ข้าวสาร    ผักดอง   และโครส   ที่เขานำมา
เพื่อประโยชน์แก่สงฆ์.
         พระเถระ   พวกท่านจงจัดภัตให้แก่พวกโจร.
         พวกคนวัด    ทำตามพระเถระสั่งแล้ว.    พวกโจรบริโภคภัตแล้ว    จึง
ถามว่า  ใครทำการต้อนรับ ?.
         พวกคนวัด.   พระอภัยเถระผู้เป็นเจ้าของพวกเรา.
         พวกโจรไปยังสำนักของพระเถระ   ไหว้แล้ว    กราบเรียนว่า   พวกกระ
ผมมาด้วยหมายใจว่า        จักปล้นเอาของสงฆ์และของเจดีย์แต่กลับเลื่อมใสด้วย
ปฏิสันถารนี้ของพวกท่าน,   ตั้งแต่วันนี้ไป   การรักษาที่ชอบธรรมในพระวิหาร
จงเป็นหน้าที่ของพวกกระผม,   พวกชาวเมืองจงมาถวายทาน  จงไหว้พระเจดีย์.
และตั้งแต่วันนั้นมา   เมื่อชาวเมืองมาถวายทาน   พวกโจร    ก็ไปต้อนรับถึงริม
ฝั่งแม่น้ำทีเดียว    คอยรักษานำไปพระวิหาร ;   เมื่อพวกชาวเมืองกำลังถวายทาน
อยู่แม้ในพระวิหาร  ก็พากันยืนทำการรักษาอยู่.    แม้ชาวเมืองเหล่านั้นก็ให้ภัตที่
เหลือจากภิกษุทั้งหลายฉันแล้วแก่พวกโจร.    แม้ในเวลากลับไป   พวกโจรเหล่า
นั้น   ก็ช่วยส่งชาวเมืองถึงริมฝั่งแม่น้ำแล้ว จึงกลับ.
                              <H1>[พระเถระถูกพวกภิกษุโพนทะนา]</H1>
         ต่อมาวันหนึ่ง เกิดคำค่อนขอดขึ้นในหมู่ภิกษุว่า   พระเถระได้ให้ของ  ๆ
สงฆ์แก่พวกโจร      เพราะถือว่าตัวเป็นใหญ่.       พระเถระสั่งให้ทำการประชุม
(สงฆ์)   แล้ว    กล่าวว่า   พวกโจรพากันมา   ด้วยหมายใจว่า  จักปล้นเอาทรัพย์
ค่าอาหารตามปกติของสงฆ์     และของเจดีย์;      เมื่อเป็นเช่นนั้น     เราจึงได้ทำ
ปฏิสันถารแก่พวกโจรเหล่านั้น   ซึ่งมีประมาณเท่านี้   ด้วยคิดเห็นว่า   พวกโจร
