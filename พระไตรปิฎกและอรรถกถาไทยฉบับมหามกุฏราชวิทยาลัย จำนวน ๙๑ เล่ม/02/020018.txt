                                   <H1>อุทกัฏฐวิภาค</H1>
         [๙๕]   ที่ชื่อว่า   <B>ทรัพย์ตั้งอยู่ในน้ำ</B>   ได้แก่ทรัพย์ที่เขาเก็บไว้ในน้ำ
         ภิกษุมีไถยจิตคิดจะลักทรัพย์ที่ตั้งอยู่ในน้ำ  เที่ยวแสวงเพื่อนก็ดีเดิน
ไปก็ดี  ต้องอาบัติทุกกฏ   ดำลงก็ดี  โผล่ขึ้นก็ดี   ต้องอาบัติทุกกฏ   ลูบคลำ
ต้องอาบัติทุกกฏ  ทำให้ไหว  ต้องอาบัติถุลลัจจัย ให้เคลื่อนจากฐาน  ต้องอาบัติ
ปาราชิก.  
         ภิกษุมีไถยจิต  จับดอกอุบล  ดอกปทุม  ดอกบุณฑริก  เหง้าบัว  ปลา
หรือเต่า   ที่เกิดในน้ำนั้น   มีราคา  ๕  มาสกก็ดี  เกินกว่า ๕ มาสกก็ดี  ต้อง
อาบัติทุกกฏ  ทำให้ไหว  ต้องอาบัติถุลลัจจัย  ให้เคลื่อนจากฐาน  ต้องอาบัติ
ปาราชิก.

                                    <H1>นาวัฏฐวิภาค</H1>
         [๙๖]   ที่ชื่อว่า  <B>เรือ</B>  ได้แก่พาหนะสำหรับข้ามน้ำ  ที่ชื่อว่า  <B>ทรัพย์
อยู่ในเรือ</B>  ได้แก่  ทรัพย์ที่เขาเก็บไว้ในเรือ.
         ภิกษุมีไถยจิตคิดจะลักทรัพย์ที่อยู่ในเรือ  เที่ยวแสวงหาเพื่อนก็ดี  เดิน
ไปก็ดี  ต้องอาบัติทุกกฏ   ลูบคลำ  ต้องอาบัติทุกกฏ  ทำให้ไหว  ต้องอาบัติถุล-
ลัจจัย  ให้เคลื่อนจากฐาน  ต้องอาบัติปาราชิก.
         ภิกษุมีไถยจิตคิดจะลักเรือ  เที่ยวแสวงหาเพื่อนก็ดี  เดินไปก็ดี  ต้อง
อาบัติทุกกฏ   ลูบคลำ   ต้องอาบัติทุกกฏ   ทำให้ไหว    ต้องอาบัติถุลลัจจัย
แก้เครื่องผูก   ต้องอาบัติทุกกฏ   แก้เครื่องผูกแล้วลูบคลำ  ต้องอาบัติทุกกฏ
ทำให้ไหว  ต้องอาบัติถุลลัจจัย   ให้ลอยขึ้นน้ำไปก็ดี   ล่องน้ำไปก็ดี   ขวางน้ำ
ไปก็ดี  โดยที่สุดแม้ชั่วเส้นผม  ต้องอาบัติปาราชิก.
