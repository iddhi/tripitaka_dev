ความเบาใจเป็นอย่างยิ่ง  เหมือนกับได้รดด้วยน้ำอมฤต  ฉะนั้น.  พระวินัยธร  
พึงสอดส่องถึงวัตถุอย่างนี้.  
         ฐานะว่า  กาล  คือ  กาลที่ลัก.  ด้วยว่าภัณฑะนั้น ๆ บางคราวมีราคา
พอสมควร  บางคราวมีราคาแพง.  เพราะฉะนั้น  ภัณฑะนั้น  พระวินัยธร       
พึงปรับอาบัติตามราคาของในกาลที่ภิกษุลัก. พึงสอดส่องถึงกาลอย่างนี้.
         ฐานะว่า  ประเทศ  คือ  ประเทศที่ลัก.  ก็ภัณฑะนั่น  ภิกษุลักใน   
ประเทศได,  พระวินัยธรพึงปรับอาบัติตามราคาของในประเทศนั้นนั่นแหละ.
ด้วยว่าในประเทศที่เกิดของภัณฑะ  ภัณฑะย่อมมีราคาพอสมควร  ในประเทศ
อื่น  ย่อมมีราคาแพง.
         ก็เพื่อแสดงเนื้อความแม้นี้  ควรสาธกเรื่องดังต่อไปนี้ :-   ได้ยินว่า       
ในประเทศคาบฝั่งสมุทร  มีภิกษุรูปหนึ่ง  ได้มะพร้าวมีสัณฐานดี  จึงให้กลึง   
ทำเป็นกระบวยน้ำ  ที่น่าพอใจ  เช่นกับเปลือกสังข์  แล้ววางไว้ที่ประเทศนั้น  
นั่นเอง  จึงได้ไปยังเจติยคีรีวิหาร.  คราวนั้น  มีภิกษุรูปอื่นได้ไปยังประเทศ   
คาบฝั่งสมุทร  พักอยู่ที่วิหารนั้น  พอเห็นกระบวยนั้น  จึงได้ถือเอาด้วยไถยจิต
แล้วก็มายังเจติยคีรีวิหารนั่นเอง.  เมื่อเธอรูปนั้นดื่มข้าวยาคูอยู่ที่เจติยคีรีวิหาร
นั้น ภิกษุเจ้าของกระบวย  ได้เห็นกระบวยนั้นเข้า  จึงกล่าวว่า  คุณได้กระบวย
นี้มาจากไหน ? ภิกษุรูปที่ถือมานั้น ตอบว่า ผมนำมาจากประเทศคาบฝั่งสมุทร.
ภิกษุเจ้าของกระบวยนั้น  กล่าวว่า  กระบวยนี้  ไม่ใช่ของคุณ;  คุณถือเอาด้วย
ความเป็นขโมย ดังนี้แล้ว  จึงได้ฉุดคร่าไปยังท่ามกลางสงฆ์.  ในเจติยคีรีวิหาร
นั้น  ภิกษุทั้งหลายก็ไม่ได้รับความชี้ขาด  จึงได้พากันกลับมายังมหาวิหาร.   
เธอทั้งหลายให้ตีกลองประกาศในมหาวิหาร  แล้วทำการประชุมใกล้มหาเจดีย์
เริ่มวินิจฉัยกัน.   พระเถระผู้ทรงพระวินัยทั้งหลาย   ก็ได้บัญญัติอวหารไว้แล้ว.
