                                            <H1>สิกขาบทวิภังค์</H1>  
         [๒๓๓]  บทว่า  <B>อนึ่ง . . .ใด</B>  ความว่า  ผู้ใด  คือ  ผู้เช่นใด   มีการงาน
อย่างใด     มีชาติอย่างใด    มีชื่ออย่างใด    มีโคตรอย่างใด    มีปกติอย่างใด  มี
ธรรมเครื่องอยู่อย่างใด    มีอารมณ์อย่างใด    เป็นเถระก็ตาม    เป็นนวกะก็ตาม
เป็นมัชฌิมะก็ตาม   นี้พระผู้มีพระภาคเจ้าตรัสว่า  <B>อนึ่ง . . .ใด.</B>
         บทว่า  <B>ภิกษุ</B>  ความว่า  ที่ชื่อว่า  <B>ภิกษุ</B>   เพราะอรรถว่าเป็นผู้ขอ   ชื่อว่า
<B>ภิกษุ</B>   เพราะอรรถว่า  ประพฤติภิกขาจริยวัตร   ชื่อว่า  <B>ภิกษุ</B>   เพราะอรรถว่า
ทรงผืนผ้าที่ถูกทำลายแล้ว  ชื่อว่า  <B>ภิกษุ</B>  โดยสมญา  ชื่อว่า  <B>ภิกษุ</B>  โดยปฏิญญา ชื่อว่า   <B>ภิกษุ</B>  เพราะอรรถว่า    เป็นเอหิภิกษุ   ชื่อว่า   <B>ภิกษุ</B>   เพราะอรรถว่า
เป็นผู้อุปสมบทแล้วด้วยไตรสรณคมน์ ชื่อว่า ภิกษุ เพราะอรรถว่า   เป็นผู้เจริญ
ชื่อว่า  <B>ภิกษุ</B>   เพราะอรรถว่า    มีสารธรรม    ชื่อว่า    <B>ภิกษุ</B>    เพราะอรรถว่า
เป็นพระเสขะ   ชื่อว่า   <B>ภิกษุ</B>   เพราะอรรถว่า   เป็นพระอเสขะ   ชื่อว่า   <B>ภิกษุ</B>
เพราะอรรถว่า   เป็นผู้อันสงฆ์พร้อมเพรียงกันให้อุปสมบทแล้วด้วยญัตติจตุตถ-
กรรม   อันไม่กำเริบ   ควรแก่ฐานะ   บรรดาผู้ที่ชื่อว่าภิกษุเหล่านั้น   ภิกษุนี้ใด
ที่สงฆ์พร้อมเพรียงกันให้อุปสมบทแล้วด้วยญัตติจตุตถกรรม     อันไม่กำเริบ
ควรแก่ฐานะ  ภิกษุนี้พระผู้มีพระภาคเจ้าทรงประสงค์ว่า  <B>ภิกษุ</B>  ในอรรถนี้.
         บทว่า  <B>ไม่รู้เฉพาะ</B>  คือ  ไม่รู้  ไม่เห็น  กุศลธรรมในตน  ซึ่งไม่มี
ไม่เป็นจริง  ไม่ปรากฏ   ว่าข้าพเจ้ามีกุศลธรรม.
         บทว่า   <B>อุตริมนุสธรรม</B>   ได้แก่   ฌาน  วิโมกข์  สมาธิ   สมาบัติ
ญาณทัสสนะ   มรรคภาวนา   การทำให้แจ้งซึ่งผล   การละกิเลส    ความเปิดจิต
ความยินดียิ่งในเรือนอันว่างเปล่า.
