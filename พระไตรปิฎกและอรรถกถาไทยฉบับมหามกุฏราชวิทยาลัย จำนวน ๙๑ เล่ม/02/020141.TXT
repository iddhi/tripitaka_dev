ย่อมได้ฐาน  ๓   ด้วยอำนาจเท้าทั้งสอง   และลำแพนหาง.  เมื่อภิกษุยกนกยูงนั้น
ขึ้น   เป็นถุลลัจจัย ตลอดเวลาที่ฐานแม้เพียงฐานเดียวยังถูกแผ่นดิน.   เมื่อนกยูง
นั้นสักว่าอันภิกษุให้พ้นจากแผ่นดินแม้เพียงปลายเส้นผมก็เป็นปาราชิก.  ภิกษุ
ยกนกยูงซึ่งอยู่ในกรงขึ้นพร้อมทั้งกรง   ต้องปาราชิก.   แต่ถ้านกยูงตัวนั้น ไม่ได้
ราคาถึงบาทไซร้,  พึงปรับตามราคาทุก ๆ แห่ง.    ภิกษุมีไถยจิต   ทำนกยูงตัว
ซึ่งเที่ยวอยู่ภายในสวนให้ตกใจ  ไล่มันเดินออกไปนอกสวนด้วยเท้าเทียว  ให้   
ล่วงเลยเขตที่กำหนดแห่งประตู  ต้องปาราชิก.  จริงอยู่  ภายในสวน  เป็นฐาน
ของนกยูงนั้น เหมือนคอกเป็นฐานของโคที่อยู่ในคอก  ฉะนั้น.  แต่เมื่อภิกษุ
เอามือจับทำให้มันบินไปในอากาศ  แม้ภายในสวน  ก็ต้องปาราชิกเหมือนกัน.
เมื่อภิกษุยังนกยูงแม้เที่ยวอยู่ภายในบ้านให้ล่วงเลยเครื่องล้อมแห่งบ้านไป  ต้อง
ปาราชิก.  นกยูงตัวที่ออกไปเที่ยวอยู่ในอุปจารบ้านหรืออุปจารสวนเองทีเดียว
และภิกษุมีไถยจิต   ยังมันให้ตกใจด้วยไม้หรือด้วยกระเบื้อง  ทำให้มันบ่ายหน้า
เข้าดง.  นกยูงบินไปเกาะอยู่ภายในบ้าน  หรือภายในสวน  หรือบนหลังคา,
ยังรักษาอยู่.  แต่ถ้ามันบ่ายหน้าเข้าดงบินไปก็ดี เดินไปก็ดี,   เมื่อไม่มีความหมาย
ใจว่า เราให้มันเข้าดงไปแล้ว   จักจับเอา  ต้องปาราชิก  ในเมื่อสักว่า มันบิน
ขึ้นพ้นแผ่นดินแม้เพียงปลายเส้นผม  หรือในย่างเท้าที่สอง.  เพราะเหตุไร ?
เพราะเหตุว่า  ที่ซึ่งยืนเท่านั้น  เป็นฐานของมันซึ่งออกจากบ้านแล้ว.  แม้ใน
นกทั้งหลายมีนกคับแคเป็นต้น  ก็พึงทราบวินิจฉัย  ดังนี้แล.
         บทว่า  <B>สาฏกํ วา</B>  มีความว่า  ภิกษุเอามือจับ  ผ้าสาฎกที่แข็งด้วย
แป้ง  ซึ่งปลิวไปในอากาศ  ลอยมาตรงหน้า  ที่ชายผ้าข้างหนึ่งเหมือนผ้าที่เขา
ขึงลาดไว้บนพื้นแผ่นดินถูกลมกระพือพัด  ฉะนั้น, เมื่อไม่ได้ทำฐานให้ไหวไป
ข้างโน้นและข้างนี้เลย  ต้องทุกกฏ  เพราะงดการเดิน,  เมื่อไม่ทำให้เคลื่อนจาก
ฐานรักษาอยู่,    เป็นถุลลัจจัย   เพราะทำให้ไหว,   ให้เคลื่อนจากฐาน      ต้อง
