                       <h1>เรื่องอนุบัญญัติทุติยปาราชิก</h1>  
         สองบทว่า  <B>รชกตฺถรณํ  คนฺตฺวา</B>  ความว่า  ไปสู่ท่าที่ตากผ้าของ     
ช่างย้อม.  จริงอยู่  ท่านั้น  เรียกว่า  ลานตากผ้าของช่างย้อม  เพราะที่ท่านั้นเป็น
ที่พวกช่างย้อมลาดผ้าตากไว้. 
         บทว่า  <B>รชกภณฺฑิกํ</B>  ได้แก่  ห่อสิ่งของ ๆ พวกช่างย้อม.  เวลาเย็น   
พวกช่างย้อม   เมื่อจะกลับเข้าไปยังเมือง ผูกผ้ามากผืนรวมกันเป็นห่อๆ ไว้, พวก
ภิกษุฉัพพัคคีย์  เมื่อช่างย้อมเหล่านั้นไม่เห็น  เพราะความเลินเล่อ ก็ได้ลัก
อธิบายว่า  ขโมยเอาห่อหนึ่งจากห่อนั้นไป.

            [ <H1>อรรถาธิบายบ้านที่มีกระท่อมหลังเดียวเป็นต้น</H1> ]
         คำมีอาทิอย่างนี้ว่า  <B>คาโม  นาม</B>  พระผู้มีพระภาคเจ้าตรัสแล้ว  เพื่อ
แสดงประเภทแห่งบ้านและป่า  ที่พระองค์ตรัสไว้แล้วในคำนี้ว่า  จากบ้านก็ดี
จากป่าก็ดี.  ในคำว่า  บ้านแม้มีกระท่อมหลังเดียว เป็นต้นนั้น มีวินิจฉัยดังนี้ : -
         ในหมู่บ้านใดมีกระท่อมหลังเดียวเท่านั้น  ชื่อว่ามีเรือนหลังเดียว
เหมือนในมลัยชนบท  บ้านนี้  ชื่อว่า  บ้านมีกระท่อมหลังเดียว.  บ้านเหล่าอื่น
ก็ควรทราบโดยนัยนั้น.  บ้านใดเป็นถิ่นที่ยักษ์หวงแหน   เพราะไม่มีพวกมนุษย์
โดยประการทั้งปวง  หรือพวกมนุษย์อยากจะกลับมาแม้อีกด้วยเหตุบางอย่าง 
ทีเดียว  ก็หลีกไปเสียจากบ้านใด,  บ้านนั้น ชื่อว่าไม่มีมนุษย์.  บ้านใด ที่เขา   
ทำกำแพงก่อด้วยอิฐเป็นต้นไว้  โดยที่สุด  แม้ล้อมไว้ด้วยหนามและกิ่งไม้,    
บ้านนั้น ชื่อว่ามีเครื่องล้อม. บ้านใดที่พวกมนุษย์ไม่ได้ตั้งอาศัยอยู่  ด้วยอำนาจ
เป็นสถานที่พักอยู่รวมกัน  ซึ่งใกล้ถนนเป็นต้น  แต่สร้างเรือนไว้ ๒-๓  ตัว  หลัง
แล้วเข้าอาศัยอยู่ในที่นั้น ๆ    ดุจโคนอนเจ่าอยู่ในที่นั้น ๆ  ๒-๓  ตัว      ฉะนั้น
