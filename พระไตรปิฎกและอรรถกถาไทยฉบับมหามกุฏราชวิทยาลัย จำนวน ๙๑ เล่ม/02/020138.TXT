         พึงเฉลยว่า  จะเป็นคำไม่ชอบหามิได้  เพราะมีอรรถที่จะพึงถือเอาโดย
ประการอื่น.
         จริงอยู่  ในฝักฝ่ายแห่งไถยจิตในพระบาลี  อาจารย์พวกหนึ่งกล่าว  
อย่างนี้ว่า  บทว่า  ทำลายก็ดี  นั้น โดยอรรถว่า  เจือด้วยน้ำ  บทว่า  เท  ก็ดี
นั้น  โดยอรรถว่า  เท  ทราย  หรืออุจจาระ  หรือปัสสาวะลงใสเภสัชมีน้ำมัน
เป็นต้นนั้น  ดังนี้.   ส่วนสาระในคำนี้  ดังต่อไปนี้ :- ภิกษุไม่ประสงค์จะให้เคลื่อน
จากฐานเลย  ทำลายอย่างเดียว ดุจภิกษุเผาหญ้าในวินีตวัตถุ. แต่เภสัชมีน้ำมัน
เป็นต้นย่อมไหลออกได้  เพราะหม้อทำลายแล้ว.  ก็หรือว่า  ในเภสัชเหล่านั้น
เภสัชใดเป็นของแห้ง  เภสัชนั้น  ยังยึดกันตั้งอยู่ได้เทียว.   อนึ่ง ภิกษุไม่ประสงค์
จะเทน้ำมันเลย  เทน้ำ  หรือทราย  เป็นต้น  ลงในหม้อนั้นอย่างเดียว.  แต่
น้ำมันก็เป็นอันภิกษุนั้นเท  เพราะได้เทน้ำหรือทรายเป็นต้นนั้นลงไป.  เพราะ
ฉะนั้น  ด้วยอำนาจโวหาร  ท่านจึงเรียกว่า  ทำลายก็ดี  เทก็ดี.  ผู้ศึกษาพึงถือ
เอาใจความแห่งบทเหล่านี้  ดังกล่าวมาฉะนี้.
         ส่วนในฝ่ายแห่งความเป็นผู้ใคร่จะให้ฉิบหาย  เป็นทุกกฏ  ถูกต้องแม้
โดยประการนอกนี้.  จริงอยู่  เมื่อท่านกล่าวอธิบายความอยู่อย่างนี้  บาลีและ    
อรรถกถา  ย่อมเป็นอันท่านสอบสวน  กล่าวดีแล้วโดยเบื้องต้นและเบื้องปลาย.
แต่ไม่ควรทำความพอใจแม้ด้วยทำอธิบายเพียงเท่านี้  พึงเข้าไปนั่งใกล้อาจารย์
ทั้งหลายแล้วทราบข้อวินิจฉัยแล.
                             <I>จบกถาว่าด้วยทรัพย์ที่ตั้งอยู่ในแผ่นดิน</I>
