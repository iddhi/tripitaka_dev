คานนิคม  และราชธานี   อันคฤหัสถ์และบรรพชิต   สักการะ   เคารพ   นับถือ  
บูชา   ยำเกรง   ได้จีวร   บิณฑบาตเสนาสนะ   และคิลานปัจจัยเภสัชบริขาร.
                               <H1>[มหาโจรในพระศาสนามี  ๕ จำพวก]</H1>
         ข้อว่า  <B>อยํ  ภิกฺขเว  ป€โม  มหาโจโร</B>   มีความว่า  ภิกษุผู้เลวทราม
เป็นเหมือนโจรผู้ตัดที่ต่อเป็นต้น  นี้      พึงทราบว่า    เป็นมหาโจรจำพวกที่  ๑
เพราะมิใช่จะหลอกลวงตระกูลหนึ่ง   หรือสองตระกูลเท่านั้นก็หาไม่ ,   โดยที่แท้
ยังหลอกลวงมหาชน   ถือเอาปัจจัย ๔ ด้วย.   ส่วนภิกษุเหล่าใด   ผู้เชี่ยวชาญใน
พระสูตร เชี่ยวชาญในพระอภิธรรม หรือทรงพระวินัย เมื่อภิกษาจารไม่สมบูรณ์
เที่ยวจาริกไปตามชนบทบอกบาลี   กล่าวอรรถกถา    ยังชาวโลกให้เลื่อมใสด้วย
อนุโมทนาด้วยธรรมกถา และด้วยความเรียบร้อยแห่งกิริยาท่าทาง ,  ภิกษุเหล่านั้น
เขาสักการะ   เคารพ   นับถือ   บูชา   ยำเกรงแล้ว   พึงทราบว่า   เป็นผู้ยังพระ-
ศาสนาให้รุ่งเรื่อง สืบต่อแบบแผนและประเพณีไว้.
         บทว่า   <B>ตถาคตปฺปเวทิตํ</B>    ความว่า   อันพระตถาคตแทงตลอดแล้ว
คือ   กระทำให้ประจักษ์แล้ว   หรือยังผู้อื่นให้รู้แล้ว.
         สองบทว่า  <B>อตฺตโน  ทหติ</B>  มีความว่า  ภิกษุผู้เลวทราม  เทียบเคียง
บาลีและอรรถกถา  อยู่ในท่ามกลางบริษัท  กล่าวพระสูตรอันเป็นที่ตั้งแห่งความ
เลื่อมใส ด้วยเสียงอันไพเราะ ถูกวิญญูชนผู้เกิดมีความอัศจรรย์ใจไต่ถามในที่สุด
แห่งธรรมกถาว่า   โอ ! ท่านผู้เจริญ  บาลีและอรรถกถา  บริสุทธิ์ ,   พระคุณเจ้า
เรียนเอาในสำนักของ ใคร ?  ดังนี้   กล่าวว่า   ใครจะสามารถให้คนเช่นเราเรียน
แล้วไม่แสดงอาจารย์ประกาศธรรมวินัยที่ตนแทงตลอดเอง   คือ   ที่คนได้บรรลุ 
ด้วยสยัมภูญาณ.    ภิกษุผู้ขโมยธรรมที่พระตถาคตทรงบำเพ็ญบารมี สิ้น ๔  อสงไขย
ยิ่งด้วยแสนกัป   ได้ตรัสรู้โดยแสนยากลำบาก   นี้   จัดเป็นมหาโจรจำพวกที่ ๒.
