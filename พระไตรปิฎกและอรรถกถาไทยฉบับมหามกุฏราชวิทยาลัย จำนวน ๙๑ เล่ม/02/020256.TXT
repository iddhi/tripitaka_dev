         ท่านพระอานนท์กราบทูลว่า   จริงอย่างนั้น   พระพุทธเจ้าข้า   เพราะ  
พระองค์ทรงแสดงอสุภกถา  ทรงพรรณนาคุณแห่งอสุภกรรมฐาน ทรงสรรเสริญ
คุณแห่งการเจริญอสุภกรรมฐาน      ทรงพรรณนาคุณแห่งอสุภสมาบัติเนือง  ๆ
โดยอเนกปริยายแก่ภิกษุทั้งหลาย    พระพุทธเจ้าข้า   และภิกษุเหล่านั้นก็พากัน
พูดว่า   พระผู้มีพระภาคเจ้าทรงแสดงอสุภกถา      ทรงพรรณนาคุณแห่งอสุภ-
กรรมฐาน    ทรงสรรเสริญคุณแห่งการเจริญอสุภกรรมฐาน    ทรงพรรณนาคุณ
แห่งอสุภสมาบัติเนือง ๆ โดยอเนกปริยาย   จึงพากันประกอบความเพียรในการ
เจริญอสุภกรรมฐาน   หลายอย่างหลายกระบวนอยู่   เธอเหล่านั้น  อึดอัด ระอา
เกลียดชังร่างกายของตน      ดุจสตรีรุ่นสาวหรือบุรุษรุ่นหนุ่ม      พอใจในการ
ตกแต่งกาย   อาบน้ำ   สระเกล้า    มีซากศพงู    ซากศพสุนัขหรือซากศพมนุษย์
มาคล้องอยู่ที่คอ   จะพึงอึดอัด  สะอิดสะเอียน   เกลียดชัง   ฉะนั้น   จึงปลงชีวิต 
ตนเองบ้าง     วานกันและกันให้ปลงชีวิตบ้าง     บางเหล่าก็เข้าไปหามิคลัณฑิก-
สมณกุตตก์  กล่าวอย่างนี้ว่า  พ่อคุณ  ขอท่านได้ช่วยปลงชีวิตพวกฉันที  บาตร
จีวรนี้จะเป็นของท่าน  พระพุทธเจ้าข้า   ครั้นมิคลัณฑิกสมณกุตตก์ได้บาตรจีวร
เป็นค่าจ้างแล้ว    จึงปลงชีวิตภิกษุเสียวันละ  ๑  รูปบ้าง  ๒  รูปบ้าง  ๓  รูปบ้าง
๔  รูปบ้าง  ๕  รูปบ้าง  ๖  รูปบ้าง  ๗  รูปบ้าง   ๘   รูปบ้าง  ๙  รูปบ้าง   ๑๐  รูปบ้าง
๒๐ รูปบ้าง ๓๐ รูปบ้าง ๔๐ รูปบ้าง  ๕๐  รูปบ้าง ๖๐ รูปบ้าง   ข้าพระพุทธเจ้า
ขอประทานพระวโรกาส    ภิกษุสงฆ์นี้จะพึงดำรงอยู่ในพระอรหัตผลด้วยปริยาย
ใด   ขอพระผู้มีพระภาคเจ้าจงตรัสบอกปริยายอื่นนั้นเถิด   พระพุทธเจ้าข้า.
         พระผู้มีพระภาคเจ้าตรัสว่า   ดูก่อนอานนท์   ถ้าเช่นนั้น    เธอจงเผดียง
ภิกษุที่อาศัยพระนครเวสาลีอยู่ทั้งหมด  ให้ประชุมกันที่อุปัฏฐานศาลา.
         เป็นดังรับสั่งพระพุทธเจ้าข้า   ท่านพระอานนท์รับสนองพระพุทธพจน์
แล้ว  จึงเผดียงภิกษุสงฆ์ที่อาศัยพระนครเวสาลีอยู่ทั้งสิ้น  ให้ประชุมที่อุปัฏฐาน-
