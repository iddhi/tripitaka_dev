                                     <H1>อารามัฏฐวิภาค</H1>
         [๙๙]   ที่ชื่อว่า   <B>สวน</B>  ได้แก่สวนไม้ดอก  สวนไม้ผล  ที่ชื่อว่า  
<B>ทรัพย์อยู่ในสวน</B>  ได้แก่ทรัพย์ที่เขาเก็บไว้ในสวน   โดยฐาน  ๔   คือ  ฝังอยู่
ในดิน  ๑  ตั้งอยู่บนพื้นดิน  ๑  ลอยอยู่ในอากาศ  ๑  แขวนอยู่ในที่แจ้ง  ๑.
         ภิกษุมีไถยจิตคิดจะลักทรัพย์ที่อยู่ในสวน เที่ยวแสวงหาเพื่อนก็ดี  เดิน
ไปก็ดี  ต้องอาบัติทุกกฏ  ลูบคลำ  ต้องอาบัติทุกกฏ   ทำให้ไหว  ต้องอาบัติ
ถุลลัจจัย  ให้เคลื่อนจากฐาน  ต้องอาบัติปาราชิก.  
         ภิกษุมีไถยจิตจับต้องรากไม้  เปลือกไม้  ใบไม้  ดอกไม้  หรือผลไม้  
ซึ่งเกิดในสวนนั้น  ได้ราคา ๕ มาสก  หรือเกินกว่า  ๕  มาสก  ต้องอาบัติทุกกฏ
ทำให้ไหว  ต้องอาบัติถุลลัจจัย  ให้เคลื่อนจากฐาน  ต้องอาบัติปาราชิก.
         ภิกษุตู่เอาที่สวน  ต้องอาบัติทุกกฏ  ยังความสงสัยให้เกิดแก่เจ้าของ
ต้องอาบัติถุลลัจจัย  เจ้าของทอดธุระว่าจักไม่เป็นของเรา  ต้องอาบัติปาราชิก.
         ภิกษุฟ้องร้องยังโรงศาล  ยังเจ้าของให้แพ้   ต้องอาบัติปาราชิก  ภิกษุ
ผู้ฟ้องร้องยังโรงศาล  แพ้เจ้าของ  ต้องอาบัติถุลลัจจัย.

                                    <H1>วิหารัฏฐวิภาค</H1>
         [๑๐๐]   ที่ชื่อว่า   <B>ทรัพย์อยู่ในวัด</B>   ได้แก่ทรัพย์ที่เขาเก็บไว้ในวัด
โดยฐาน   ๔   คือ   ฝังอยู่ในดิน  ๑   ตั้งอยู่บนพื้นดิน  ๑  ลอยอยู่ในอากาศ ๑
แขวนอยู่ในที่แจ้ง  ๑.
         ภิกษุมีไถยจิตคิดจะลักทรัพย์ที่ตั้งอยู่ในวัด   เที่ยวแสวงหาเพื่อนก็ดี
เดินไปก็ดี   ต้องอาบัติทุกกฏ   ลูบคลำ   ต้องอาบัติทุกกฏ   ทำให้ไหว  ต้อง
อาบัติถุลลัจจัย  ให้เคลื่อนจากฐาน  ต้องอาบัติปาราชิก.
