เมื่อเป็นเช่นนั้น    พวกเขาจักรมุ่งถวายบิณฑบาตแก่พวกเรา     ด้วยอุบายอย่างนี้   
พวกเราจักเป็นผู้พร้อมเพรียงกัน   ร่วมใจกัน   ไม่วิวาทกัน   อยู่จำพรรษาเป็น
ผาสุก   และจักไม่ลำบากด้วยบิณฑบาต.
         ภิกษุบางพวกพูดอย่างนี้ว่า  อย่าเลย  ท่านทั้งหลาย   จะประโยชน์อะไร
ด้วยการช่วยกันอำนวยกิจการ    อันเป็นหน้าที่ของพวกคฤหัสถ์    จะประโยชน์
อะไร    ด้วยการช่วยกันนำข่าวสาส์นอันเป็นหน้าที่ทูตของพวกคฤหัสถ์   ท่าน
ทั้งหลาย    ผิฉะนั้น     พวกเราจักกล่าวชมอุตริมนุสธรรมของกันและกันแก่พวก
คฤหัสถ์ว่า  ภิกษุรูปโน้นได้ปฐมฌาน รูปโน้น ได้ทุติยฌาน  รูปโน้นได้ตติยฌาน
รูปโน้นได้จตุตถฌาน    รูปโน้นเป็นพระโสดาบัน    รูปโน้น เป็นพระสกทาคามี
รูปโน้นเป็นพระอนาคามี   รูปโน้นเป็นพระอรหันต์    รูปโน้นได้วิชชา ๓   รูป
โน้นได้อภิญญา  ๖    ดังนี้    เมื่อเป็นเช่นนี้     พวกเขาจักมุ่งถวายบิณฑบาตแก่
พวกเรา     ด้วยอุบายอย่างนี้    พวกเราก็จักเป็นผู้พร้อมเพรียงกัน    ร่วมใจกัน
ไม่วิวาทกัน   อยู่จำพรรษาเป็นผาสุก   และจักไม่ลำบากด้วยบิณฑบาต.
         ภิกษุเหล่านั้น  มีความเห็นร่วมกันว่า  อาวุโสทั้งหลาย  การที่พวกเราพา
กันกล่าวชมอุตริมนุสธรรมของกันและกันแก่พวกคฤหัสถ์นี้แหละ       ประเสริฐ
ที่สุด     แล้วพากันกล่าวชมอุตริมนุสธรรมของกันและกันแก่พวกคฤหัสถ์ว่า
ภิกษุรูปโน้นได้ปฐมฌาน  รูปโน้นได้ทุติยฌาน  รูปโน้นได้ตติยฌาน   รูปโน้น
ได้จตุตถฌาน  รูปโน้นเป็นพระโสดาบัน  รูปโน้นเป็นพระสกทาคามี  รูปโน้น
เป็นพระอนาคามี   รูปโน้นเป็นพระอรหันต์   รูปโน้นได้วิชชา ๓   รูปโน้นได้
อภิญญา  ๖  ดังนี้.
         ครั้นต่อมา    ประชาชนเหล่านั้นพากันยินดีว่า    เป็นลาภของพวกเรา
หนอ   พวกเราได้ดีแล้วหนอ   ที่มีภิกษุทั้งหลายผู้มีคุณพิเศษเห็นปานนี้   อยู่จำ
