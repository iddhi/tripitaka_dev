            [ <B>วัสสการพราหมณ์ลงโทษเจ้าพนักงานผู้รักษาไม้</B> ]  
         คำว่า  <B>วัสสการ</B>  เป็นชื่อของพราหมณ์นั้น.
         บทว่า  <B>มคธมหามตฺโต</B>  ได้แก่  มหาอำมาตย์  คือ  ผู้ประกอบด้วย     
ชั้นอิสริยยศอย่างใหญ่  ในมคธรัฐ  หรือมหาอำมาตย์ของพระเจ้าแผ่นดินมคธ   
มีอธิบายว่า  อำมาตย์ผู้ใหญ่.
         บทว่า  <B>อนุสญฺายมาโน</B>  ความว่า  วัสสการพราหมณ์  ไปตรวจดู      
ในที่นั้น ๆ.
         คำว่า  <B>ภเณ</B>  เป็นคำของอิสรชนเรียกคนผู้ดำรงอยู่ในฐานะต่ำ.
         สองบทว่า  <B>พนฺธํ  อาณาเปสิ</B>  ความว่า  พราหมณ์  แม้โดยปกติ        
ก็เป็นผู้มีความริษยาในเจ้าพนักงานผู้รักษาไม้นั้นอยู่เทียว,  พอเขาได้ฟังพระ-   
ราชดำรัสว่า  จงให้คนเอาตัวมา  ดังนี้,  แต่เพราะพระราชามิได้ทรงรับสั่งว่า  
จงให้เรียกมันมา  ฉะนั้น  จึงทำการจองจำเจ้าพนักงานผู้รักษาไม้นั้น  ที่มือ   
และเท้าทั้งสอง  แล้วคิดว่า  จักให้ลงโทษ  จึงให้จองจำไว้.
         ในคำว่า  <B>อทฺทสา  โข  อายสฺมา ธนิโย</B>  นั้น  ถามว่า  ท่านพระธนิยะ
ได้เห็นเจ้าพนักงานผู้รักษาไม้  ถูกเจ้าหน้าที่จองจำนำไป ด้วยอาการอย่างไร ?
         แก้ว่า  ได้ยินว่า  ท่านพระธนิยะนั้น  ทราบว่าเป็นเพราะไม้ที่เจ้า
พนักงานนำไปถวายด้วยเลศของตน  คิดว่า  เจ้าพนักงานคนนี้จักถูกฆ่า  หรือ
จองจำจากราชตระกูล  เพราะเหตุแห่งไม้ทั้งหลาย  โดยไม่ต้องสงสัย  จึงคิดขึ้น
ได้ในเวลานั้นว่า  เราคนเดียวเท่านั้น  จักปลดเปลื้องเจ้าพนักงานคนนั้น  แล้ว
เที่ยวคอยฟังว่าข่าวของเขาอยู่เป็นนิตยกาลนั่นแล   เพราะฉะนั้น ท่านพระธนิยะ
จึงได้ไปเห็นเจ้าพนักงานคนนั้นในขณะนั้นนั่นแล  เพราะเหตุนั้น  พระธรรม- 
สังคาหกาจารย์   จึงกล่าวไว้ว่า  <B>อทฺทสา  โข  อายสฺมา ธนิโย</B>   ดังนี้เป็นต้น.
