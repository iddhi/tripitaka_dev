          <H1>[ผู้เจริญอานาปานัสสติกรรมฐานย่อมได้ความปราโมทย์เป็นต้น]</H1>
         ในลมหายใจเข้าและออกนั้น     ภิกษุนั้นเมื่อหายใจเข้าและหายใจออก-  
ยาว   โดยอาการ ๙ อย่าง   ย่อมรู้ชัดว่า    เราหายใจเข้าหายใจออกยาว.    ก็เมื่อ
เธอรู้ชัดอยู่อย่างนี้   พึงทราบว่า  การเจริญกายานุปัสสนาสติปัฏฐาน  ย่อมสำเร็จ
ด้วยอาการอันหนึ่ง    เหมือนอย่างที่ท่านพระธรรมเสนาบดีสารีบุตร    กล่าวไว้
ในปฏิสัมภิทาว่า   ถามว่าภิกษุเมื่อหายใจเข้ายาว    ก็รู้ชัดว่า    เราหายใจเข้ายาว<SUP>๑</SUP>
ฯลฯ เมื่อหายใจออกสั้น   ก็รู้ชัดว่า   เราหายใจออกสั้น   อย่างไร<SUP>๒</SUP>  ?
         แก้ว่า     ภิกษุเมื่อหายใจเข้ายาว       ย่อมหายใจเข้าในขณะที่นับว่ายาว
เมื่อหายใจออกยาว   ย่อมหายใจออกในขณะที่นับว่ายาว   เมื่อหายใจเข้าและหาย
ใจออกยาว   ย่อมหายใจเข้าบ้าง  หายใจออกบ้างในขณะที่นับว่ายาว  ฉันทะย่อม
เกิดแก่ภิกษุผู้เมื่อหายใจเข้าและหายใจออกยาว   หายใจเข้าบ้าง   หายใจออกบ้าง
ในขณะที่นับว่ายาว   ภิกษุเมื่อหายใจเข้ายาวละเอียดกว่านั้น     ด้วยอำนาจฉันทะ
ย่อมหายใจเข้าในขณะที่นับว่ายาว     เมื่อหายใจออกยาวละเอียดกว่านั้น     ด้วย
อำนาจฉันทะ  ย่อมหายใจออกในขณะที่นับว่ายาว  เมื่อหายใจเข้าและหายใจออก
ละเอียดกว่านั้น   ด้วยอำนาจฉันทะ   ย่อมหายใจเข้าบ้าง   หายใจออกบ้าง   ใน
ขณะที่นับว่ายาว   ความปราโมทย์ย่อมเกิดขึ้นแก่ภิกษุ   ผู้เมื่อหายใจเข้าและหาย
ใจออกยาวละเอียดกว่านั้น   ด้วยอำนาจฉันทะ   หายใจเข้าบ้าง   หายใจออกบ้าง
ในขณะที่นับว่ายาว       เมื่อหายใจเข้ายาวละเอียดกว่านั้น        ด้วยอำนาจความ
ปราโมทย์    ย่อมหายใจเข้าในขณะที่นับว่ายาว    เมื่อหายใจออกยาวละเอียดกว่า
นั้น  ด้วยอำนาจความปราโมทย์  ย่อมหายใจออกในขณะที่นับว่ายาว ฯ ล ฯ เมื่อ
หายใจเข้าและหายใจออกยาวละเอียดกว่านั้น    ด้วยอำนาจความปราโมทย์   ย่อม
หายใจเข้าบ้าง   หายใจออกบ้าง   ในขณะที่นับว่ายาว   จิตของภิกษุผู้เมื่อหายใจ
//๑.  ขุ. ปฏิ.  ๓๑/๖๕     ๒. ขุ.  ปฏิ. ๓๑/๒๗๔.
