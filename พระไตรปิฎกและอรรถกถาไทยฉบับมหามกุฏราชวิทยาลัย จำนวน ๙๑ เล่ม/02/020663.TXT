แม้อย่างอื่น  ยังมีอีก  ๔  ด้วยอำนาจภิกษุ  ๔  จำพวกเหล่านี้   คือ   ภิกษุมีองค์  
กำเนิดยาว  (ปรารถนาจะเสพเมถุนธรรม  จึงสอดองค์กำเนิดเข้าไปทางวัจจมรรค
ของคน) ๑    ภิกษุมีหลังอ่อน    (ปรารถนาจะเสพเมถุนธรรม    ก้มลงอมองค์
กำเนิดของตน) ๑    ภิกษุเอาปากอมองค์กำเนิดของผู้อื่น ๑     ภิกษุนั่งสวมองค์
กำเนิดของผู้อื่น ๑.      ก็เพราะเหตุที่ธรรมของคน  ๒  คน     ผู้เข้าถึงความเป็น
เช่นเดียวกัน   ด้วยอำนาจราคะ  ตรัสเรียกว่า   เมถุนธรรม ;    ฉะนั้น   ปาราชิก
๔  เหล่านี้  ชื่อว่า   ย่อมอนุโลมแก่เมถุนธรรมปาราชิก    โดยปริยายนี้    เพราะ
ภิกษุ  ๔  จำพวกนั้น    ถึงจะไม่ได้เสพเมถุนธรรมเลย   ก็พึงต้องอาบัติได้   ด้วย
อำนาจการยังมรรคให้เข้าไปทางมรรคอย่างเดียว ;    เพราะเหตุนั้น    จึงเรียกว่า
อนุโลมปาราชิก  ฉะนี้แล.  พึงประมวลอนุโลมปาราชิก  ๔ เหล่านี้  และปาราชิก
๒๐ ประการข้างต้นเข้าด้วยกันแล้ว  ทราบปาราชิกทั้งหมดทีเดียว  ว่ามี  ๒๔ อย่าง
ด้วยประการฉะนี้
         ข้อว่า    <B>น  ลภติ  ภิกฺขูหิ  สทฺธึ  สํวาสํ</B>    มีความว่า  ย่อมไม่ได้สังวาส
ต่างโดยประเภท  มีอุโบสถ  ปวารณา   ปาฏิโมกขุทเทส   และสังฆกรรมกับด้วย
ภิกษุทั้งหลาย.
         ข้อว่า    <B>ยถา  ปุเร  ตถา  ปจฺฉา</B>    มีความว่า  ในกาลก่อน   คือ   ใน
เวลาเป็นคฤหัสถ์และเวลาที่ยังมิได้อุปสมบท   (ย่อมเป็นผู้ไม่มีสังวาส)   ฉันใด,
ภายหลังแม้ต้องปาราชิกแล้ว    ก็เป็นผู้ไม่มีสังวาส   ฉันนั้นเหมือนกัน.   สังวาส
ต่างโดยประเภทมี   อุโบสถ   ปวารณา   ปาฏิโมกขุทเทส   และสังฆกรรม   กับ
ด้วยภิกษุทั้งหลาย    ของภิกษุนั้น   ไม่มี;     เพราะเหตุนั้น     ภิกษุนั้น    ชื่อว่า
ย่อมไม่ได้สังวาสกับด้วยภิกษุทั้งหลาย.
