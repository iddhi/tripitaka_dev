จำนวนมาก    ย่อมมาสู่ที่อุปัฏฐาก    โดยรวมเป็นพวกเดียวกัน   เรียนเอาอุเทศ  
ปริปุจฉา   สาธยายอยู่,   อารามย่อมปรากฏดุจรุ่งเรืองเป็นอันเดียวกัน,  แต่บัดนี้ 
โดยล่วงไปเพียงกึ่งเดือน  ภิกษุสงฆ์ดูเหมือนน้อยไป  คือเป็นประหนึ่งว่าเบาบาง
เล็กน้อย  ร่อยหรอ  โหรงเหรงไป  มีเหตุอะไรหรือ ?   พวกภิกษุหลีกไปในทิศ
ทั้งหลายหรือ ?
             <H1>[พระอานนท์ทูลให้ตรัสบอกกรรมฐานอย่างอื่นแก่พวกภิกษุ]</H1>
         ลำดับนั้น    ท่านพระอานนท์     เมื่อไม่กำหนดเหตุที่ภิกษุเหล่านั้นถึง
มรณภาพไป    เพราะผลแห่งกรรม    แต่มากำหนดเพราะความหมั่นประกอบใน
อสุภกรรมฐานเป็นปัจจัย  จึงได้กราบทูลคำเป็นต้นว่า  <B>ตถา  หิ  ปน  ภนฺเต
ภควา</B>   ดังนี้    เมื่อจะทูลขอพระกรรมฐานอย่างอื่น   เพื่อให้ภิกษุทั้งหลายบรรลุ
อรหัตผล   จึงได้กราบทูลคำเป็นต้นว่า   <B>สาธุ   ภนฺเต   ภควา</B>   ดังนี้.   คำนั้น
มีใจความว่า    ข้าแต่พระองค์ผู้เจริญ !     ดังข้าพระองค์ขอโอกาส     ขอพระผู้มี
พระภาคเจ้า    โปรดตรัสบอกการณ์อย่างอื่น    ซึ่งเป็นเหตุให้ภิกษุสงฆ์ดำรงอยู่
ในพระอรหัตผล.    อธิบายว่า    า1ริงอยู่.    พระกรรมฐานที่เป็นคุณชาติหยั่งลงสู่
พระนิพพานดุจท่าเป็นที่หยั่งลงสู่มหาสมุทร     แม้เหล่าอื่นก็มีมาก      ต่างโดย
ประเภท  คือ  อนุสติ  ๑๐   กสิณ  ๑๐   จตุธาตุววัฏฐาน  ๔   พรหมวิหาร ๔
และอานาปานัสสติ.   ขอพระผู้มีพระภาคเจ้า    ทรงปลอบภิกษุทั้งหลายให้เบาใจ
ในพระกรรมฐานเหล่านั้น   แล้วตรัสบอกพระกรรมฐานอย่างใดอย่างหนึ่งเถิด.
         ลำดับนั้น  พระผู้มีพระภาคเจ้า  มีพระประสงค์จะทรงทำเช่นนั้น  เมื่อ
จะส่งพระเถระไปจึงทรงรับสั่งว่า  <B>เตนหิ   อานนฺท</B>  ดังนี้เป็นต้น.
         บรรดาบทเหล่านั้น  สองบทว่า  <B>เวสาลี  อุปนิสฺสาย</B>  ความว่า  ภิกษุ
มีประมาณเท่าใด    ซึ่งอาศัยเมืองไพศาลีอยู่    โดยรอบในที่คาวุตหนึ่งบ้าง   กึ่ง-
โยชน์บ้าง,   เธอจงเผดียงภิกษุเหล่านั้น ทั้งหมดให้ประชุมกัน.
