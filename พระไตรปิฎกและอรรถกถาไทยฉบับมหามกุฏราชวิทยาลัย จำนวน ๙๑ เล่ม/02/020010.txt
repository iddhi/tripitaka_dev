         ภิ.  พระผู้มีพระภาคเจ้าทรงบัญญัติสิกขาบทไว้แล้วมิใช่หรือ   เหตุไร
พวกท่านจึงได้ลักห่อผ้าของช่างย้อมมา.
         ฉ.  จริงขอรับ   พระผู้มีพระภาคเจ้าทรงบัญญัติสิกขาบทไว้แล้ว แต่
สิกขาบทนั้นแล  พระองค์ทรงบัญญัติเฉพาะในเขตบ้าน  มิได้ทรงบัญญัติไปถึง
ในป่า.  
         ภิ.  ท่านทั้งหลาย  พระบัญญัตินั้นย่อมเป็นได้เหมือนกันทั้งนั้นมิใช่
หรือ  การกระทำของพวกท่านนั้นไม่เหมาะ  ไม่สม  ไม่ควร  มิใช่กิจของสมณะ
ใช้ไม่ได้   ไม่ควรทำ  ไฉนพวกท่านจึงได้ลักห่อผ้าของช่างย้อมมาเล่า  การ
กระทำของพวกท่านนั้น  ไม่เป็นไปเพื่อความเลื่อมใสของชุมชนที่ยังไม่เลื่อมใส
หรือเพื่อความเลื่อมใสยิ่งของผู้ที่เลื่อมใสแล้ว  โดยที่แท้  การกระทำของพวก
ท่านนั่น  เป็นไปเพื่อความไม่เลื่อม ใสของชุมชนที่ยังไม่เลื่อมใส  และเพื่อความ
เป็นอย่างอื่นของชนบางพวกที่เลื่อมใสแล้ว  ครั้นภิกษุเหล่านั้น  ติเตียนพระ -
ฉัพพัคคีย์โดยอเนกปริยายแล้วได้กราบทูลเนื้อความนั้นแด่พระผู้มีพระภาคเจ้า

                        <H1>ประชุมสงฆ์ทางบัญญัติอนุบัญญัติ</H1>
         ลำดับนั้น   พระผู้มีพระภาคเจ้ารับสั่งให้ประชุมภิกษุสงฆ์   ในเพราะ
เหตุเป็นมูลเค้านั้น  ในเพราะเหตุแรกเกิดนั้น  แล้วทรงสอบถามพระฉัพพัคคีย์
ว่า   ดูก่อนภิกษุทั้งหลาย    ข่าวว่า   พวกเธอไปสู่ลานตากผ้าช่างย้อม   แล้ว
ลักห่อผ้าของช่างย้อมมา   จริงหรือ.
         พระฉัพพัคคีย์ทูลรับว่า  จริง  พระพุทธเจ้าข้า.
         พระผู้มีพระภาคพุทธเจ้าทรงติเตียนว่า  ดูก่อนโมฆบุรุษทั้งหลาย  การ
กระทำของพวกเธอนั่น  ไม่เหมาะ  ไม่สม  ไม่ควร   มิใช่กิจของสมณะ ใช้ไม่ได้
