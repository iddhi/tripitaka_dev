                                 <H1>วินีตวัตถุในจตุตถปาราชิก</H1>   
                                   <H1>[เรื่องสำคัญ ว่าได้บรรลุ]</H1>
         เรื่องสำคัญว่าได้บรรลุ   ในวินีตวัตถุทั้งหลาย   มีนัยดังกล่าวแล้ว   ใน
อนุบัญญัตินั่นแล.
         ในเรื่องที่ ๒ มีวินิจฉัยดังนี้  :-   บทว่า   <B>ปณิธาย</B>    ได้แก่    ทำความ
ปรารถนาไว้.
         ข้อว่า  <B>เอวํ  มํ   ชโน   สมฺภาเวสฺสติ</B>   มีความว่า   (ภิกษุรูปใดรูป
หนึ่ง   อยู่ในป่าด้วยตั้งใจว่า),      ชนจักยกย่องเราผู้อยู่ในป่า   ในความเป็นพระ
อรหันต์   หรือในภูมิแห่งพระเสขะ   ด้วยวิธีอย่างนี้.  แต่กาลนั้นไป   เราจักเป็น
ผู้อันชาวโลกสักการะ   เคารพนับถือ   บูชา.
         สองบทว่า  <B>อาปตฺติ  ทุกฺกฏสฺส</B>     ความว่า   เมื่อเธอ   เดินไปด้วย
ตั้งใจอย่างนี้ว่า   เราจักอยู่ในป่า   เป็นทุกกฏ   ทุก ๆ  ย่างเท้า.   ในกิจทั้งปวง มี
การสร้างกุฎี   เดินจงกรม   นั่ง    และนุ่งห่มเป็นต้นในป่า    เป็นทุกกฏ   ทุก ๆ
ประโยค  เหมือนอย่างนั้น.   เพราะเหตุนั้นภิกษุไม่ควรอยู่ในป่า   ด้วยความตั้ง
ใจอย่างนั้น.    จริงอยู่     เมื่ออยู่ด้วยความตั้งใจอย่างนั้น   จะได้รับความยกย่อง
หรือไม่ก็ตาม   ย่อมต้องทุกกฏ.   ส่วนภิกษุใด   สมาทานธุดงค์แล้ว   คิดว่า  เรา
จักรักษาธุดงค์  หรือว่า   เมื่อเราพักอยู่ในแดนบ้าน   จิตย่อมฟุ้งซ่าน,    ป่าเป็น
ที่สบาย    ดังนี้     จึงเป็นผู้มีความประสงค์จะอยู่ป่าอันหาโทษมิได้ด้วยทำความ
ปรารถนาอย่างนี้ว่า    เราจักบรรลุบรรดาวิเวกทั้ง  ๓  อย่างใดอย่างหนึ่งในป่าแน่
แท้   ดังนี้   ก็ดี   ว่า     เราเข้าไปสู่ป่ายังไม่บรรลุเป็นพระอรหันต์แล้ว     จักไม่
ออกมา   ดังนี้    ก็ดี   ว่า    ชื่อว่าการอยู่ป่า     พระผู้มีพระภาคเจ้าทรงสรรเสริญ
