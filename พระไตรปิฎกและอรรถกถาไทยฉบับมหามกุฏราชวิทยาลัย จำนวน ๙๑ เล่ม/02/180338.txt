<span class="LineNumber"> 001 </span>จักถือธรรมบรรณาการไป แล้วดำรงในพรหมโลกนั่นแล  จำแนกปัญหา ๑๕ ข้อ
<span class="LineNumber"> 002 </span>เหมือนร้อยรัตนวลีพวงแก้วถือธรรมบรรณาการนั้นมา  ยืนอยู่ในที่ไม่ไกลสหาย
<span class="LineNumber"> 003 </span>ไม่อภิวาทพระเถระนั้นโดยกล่าวด้วยสมณสัญญาเรียกว่า ภิกษุ  ภิกษุ จึงกล่าวว่า
<span class="LineNumber"> 004 </span><B>อยํ  วมฺมิโก</B>  เป็นต้น.  ในคำนั้นพึงทราบคำที่ท่านกล่าวซ้ำว่า  ภิกษุ   ภิกษุ
<span class="LineNumber"> 005 </span>โดยเรียกเร็ว ๆ. หน้าผากย่อมไม่งามด้วยการเจิมจุดเดียวเท่านั้น    ต่อเมื่อเจิมจุด
<span class="LineNumber"> 006 </span>อื่น ๆ ล้อมจุดนั้น   จึงจะงามเหมือนประดับด้วยดอกไม้ที่บานฉันใด    ถ้อยคำ
<span class="LineNumber"> 007 </span>จะไม่งามด้วยบท ๆ เดียวเท่านั้น  ต่อประกอบด้วยบทแวดล้อมจึงจะงามเหมือน
<span class="LineNumber"> 008 </span>ตกแต่งด้วยดอกไม้ที่บานฉะนั้น     เพราะฉะนั้น   เทพบุตรผู้นั้น   กระทำถ้อยคำ
<span class="LineNumber"> 009 </span>โดยบทแวดล้อมนั้นกระทำให้เหมือนตกแต่งดอกไม้ที่บานจึงกล่าวอย่างนี้.
<span class="LineNumber"> 010 </span>            ขึ้นชื่อว่า   จอมปลวก   ที่ตั้งอยู่ตรงหน้าไม่มี    แต่เทพบุตรเหมือนจะ
<span class="LineNumber"> 011 </span>แสดงจอมปลวกที่ตั้งอยู่ตรงหน้า ด้วยอำนาจเทศนาวิธี  จึงกล่าวว่า <B>อยํ</B>  ในบทว่า
<span class="LineNumber"> 012 </span><B>อยํ  วมฺมิโก.</B>  บทว่า   <B>ลงฺคึ</B>  ความว่า   ถือศัสตราขุดพบกลอนเหล็ก.  บทว่า
<span class="LineNumber"> 013 </span><B>อุกฺขิป  ลงฺคึ  อภิกฺขน  สุเมธ</B>  ได้แก่  พ่อบัณฑิต  ชื่อว่า  กลอนเหล็ก
<span class="LineNumber"> 014 </span>กลางคืนเป็นควัน กลางวันเป็นไฟ  เมื่อยกกลอนเหล็กขึ้นขุดต่อ   พึงเห็นความ
<span class="LineNumber"> 015 </span>ในบททั้งปวงอย่างที่กล่าวมานี้. บทว่า  <B>อุทฺธูมายิกํ</B>  ได้แก่  อึ่ง.  บทว่า  <B>ปงฺกวารํ</B>
<span class="LineNumber"> 016 </span>ได้แก่   หม้อกรองน้ำด่าง.   บทว่า   <B>กุมฺมํ</B>  ได้แก่  เต่า.  บทว่า  <B>อสิสูนํ</B>  ได้แก่
<span class="LineNumber"> 017 </span>เขียงหั่นเนื้อ.  บทว่า  <B>มํสเปสึ</B>    ได้แก่  ชิ้นเนื้อสดขนาดลูกหินบด.   บทว่า
<span class="LineNumber"> 018 </span><B>นาคํ</B>  ได้แก่   ได้เห็นพญานาคแวดล้อมด้วยดอกจันทร์ ๓ ดอก มีพังพานใหญ่
<span class="LineNumber"> 019 </span>เช่นกับกำดอกมะลิ.  บทว่า   <B>มา   นาคํ   ฆฏฺเฏสิ</B>   ได้แก่   อย่าใช้ปลายไม้
<span class="LineNumber"> 020 </span>ปลายเถาวัลย์    หรือโปรยฝุ่นลงไปกระทบกระทั่งนาค.   บทว่า  <B>นโม  กโรหิ
<span class="LineNumber"> 021 </span>นาคสฺส</B>    ความว่า    จงหลีกไปเหนือลม    นุ่งผ้าสะอาดกระทำการนอบน้อม
<span class="LineNumber"> 022 </span>พญานาค   ขึ้นชื่อว่า  ทรัพย์ที่พญานาคปกครอง    กิน ๗  ชั่วตระกูลก็ไม่หมด
<span class="LineNumber"> 023 </span>พญานาคจักให้ทรัพย์ที่ตนปกครองแก่เธอ    เพราะฉะนั้น   เธอจงกระทำความ
