                                  <h1>กถาว่าด้วยสัตว์มีชีวิต</h1>
         ถัดจากกถาด่านภาษีนี้ไป   พระผู้มีพระภาคเจ้า   เมื่อจะทรงแสดงสัตว์
ที่มีชีวิต   ซึ่งพอควรแก่อวหารโดยส่วนเดียว  จึงตรัสว่า <B>มนุสฺสปาโณ</B>  เป็นต้น.
เมื่อภิกษุลักมนุษย์ผู้ยังมีชีวิตแม้นั้น     ซึ่งเป็นไทไป   ย่อมไม่เป็นอวหาร.   แม้
มนุษย์ผู้เป็นไทคนใด     ถูกมารดาหรือบิดาเอาไปจำนำไว้     หรือตัวเองเอาตัว
เป็นประกันไว้   แล้วได้ถือเอาทรัพย์  ๕๐ หรือ ๖๐   กหาปณะไป,    เมื่อภิกษุลัก
เอามนุษย์ผู้เป็นไทแม้คนนั้นไป  ก็ไม่เป็นอวหาร.  ส่วนทรัพย์ย่อมเพิ่มดอกเบี้ย  
ขึ้นในสถานที่เขาไป.      แต่เมื่อภิกษุลักทาสนั่นแล     ต่างโดยเป็นทาสที่เกิดใน
เรือนเบี้ย    ทาสสินไถ่และทาสที่ถูกนำมาเป็นเชลย   ย่อมเป็นอวหาร.    จริงอยู่
พระผู้มีพระภาคเจ้า   ทรงหมายเอาทาสผู้เกิดในเรือนเบี้ยเป็นต้น นั้นนั่นแล   จึง
ตรัสพระดำรัสนี้ไว้ว่า   ที่ชื่อว่าสัตว์มีชีวิต   เราเรียกคนยังมีชีวิต   ดังนี้.

                           [ <H1>บุคคลผู้เป็นทาส  ๓  จำพวก</H1> ]
         ก็บรรดาทาสเหล่านั้น  ทาสที่เกิดในท้องของนางทาสี  ในเรือนพึงทราบ
ว่า  <B>อันโตชาตกะ</B>  ทาสที่เกิดภายใน.   ทาสที่ซื้อมาด้วยทรัพย์   พึงทราบว่า
<B>ธนักกีตกะ</B>   ทาสที่ไถ่มาด้วยทรัพย์,   บุคคลที่ถูกกวาดต้อนมาจากต่างประเทศ
แล้วเข้าถึงความเป็นทาส  พึงทราบว่า   <B>กรมรานีตะ</B>   ทาสที่ถูกนำมาเป็นเชลย.
ภิกษุคิดว่า    เราจักลักมนุษย์ที่มีชีวิตเห็นปานนี้ไป   แล้วลูบคลำ   ต้องทุกกฏ.
เมื่อเธอจับที่มือ  หรือเท้ายกขึ้น  ทำให้ไหว  ต้องถุลลัจจัย.  เธอใคร่จะยกหนีไป
ให้ล่วงเลยจากสถานที่  ๆ   ยืนอยู่   แม้เพียงปลายเส้นผมไป   ต้องปาราชิก.   เธอ
จับที่ผมหรือที่แขนทั้งสอง  ฉุดคร่าไป  พึงปรับตามย่างเท้า.  ภิกษุคิดว่า เราจัก
