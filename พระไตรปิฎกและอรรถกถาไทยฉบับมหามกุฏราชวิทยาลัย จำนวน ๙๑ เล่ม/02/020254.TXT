                                     <H2>ตติยปาราชิกกัณฑ์</H2>
                           <H1>นิทานปฐมบัญญัติ  เรื่องภิกษุหลายรูป</H1>
         [๑๗๖]  โดยสมัยนั้น   พระผู้มีพระภาคพุทธเจ้าประทับอยู่  ณ  กูฏาคาร-
ศาลา    ป่ามหาวัน     เขตพระนครเวสาลี     ครั้งนั้นพระองค์ทรงแสดงอสุภกถา   
ทรงพรรณนาคุณแห่งอสุภกรรมฐาน     ทรงสรรเสริญคุณแห่งการเจริญอสุภ-
กรรมฐาน     ทรงพรรณนาคุณอสุภสมาบัติเนือง  ๆ    โดยอเนกปริยายแก่ภิกษุ-
ทั้งหลาย   แล้วรับสั่งกะภิกษุทั้งหลายว่า   ดูก่อนภิกษุทั้งหลาย    เราปรารถนาจะ
หลีกออกเร้นอยู่ตลอดกึ่งเดือน   ใคร ๆ   อย่าเข้าไปหาเรา     นอกจากภิกษุผู้นำ
บิณฑบาตเข้าไปให้รูปเดียว    ภิกษุเหล่านั้นรับ ๆ สั่งแล้ว    ไม่มีใครกล้าเข้าไป
เฝ้าพระผู้มีพระภาคเจ้าเลย      นอกจากภิกษุผู้นำบิณฑบาตเข้าไปถวายรูปเดียว
ภิกษุเหล่านั้นสนทนากันว่า     พระผู้พระภาคเจ้าทรงแสดงอสุภกถา  ทรง 
พรรณนาคุณแห่งอสุภกรรมฐาน  ทรงสรรเสริญคุณแห่งการเจริญอสุภกรรมฐาน
ทรงพรรณนาคุณแห่งอสุภสมาบัติเนือง  ๆ   โดยอเนกปริยายดังนี้    แล้วพากัน
ประกอบความเพียรในการเจริญอสุภกรรมฐาน      หลายอย่างหลายกระบวนอยู่
ภิกษุเหล่านั้น     อึดอัด   ระอา   เกลียดชังร่างกายของตน    ดุจสตรีรุ่นสาวหรือ
บุรุษรุ่นหนุ่ม   พอใจในการกแต่งกาย   อาบน้ำสระเกล้า  มีซากศพงู  ซากศพ
สุนัข  หรือซากศพมนุษย์มาคล้องอยู่ที่คอ  พึงอึดอัด  สะอิดสะเอียน  เกลียดชัง
ฉะนั้น     จึงปลงชีวิตตนเองบ้าง    วานกันและกันให้ปลงชีวิตบ้าง    บางเหล่าก็
เข้าไปหามิคลัณฑิกสมณกุตตก์<SUP>*</SUP> กล่าวอย่างนี้ว่า  พ่อคุณ  ขอท่านได้ปลงชีวิต
พวกฉันที  บาตรจีวรนี้จักเป็นของท่าน  ครั้งนั้นมิคลัณฑิกสมณกุตตก์  อันภิกษุ
//<SUP>*</SUP>   คนโกนผมไว้จุก  นุ่งผ้ากาสาระผืนหนึ่ง  ห่มผืนหนึ่ง  ทำนองเป็นตาเถน.
