                                <H1>จตุตถปาราชิกวรรณนา</H1>    
                         <B>พระศาสดา   ผู้ทรงรู้แจ้งสัจจะทั้ง  ๔
                  ทรงประกาศ  จตุตถปาราชิกใดไว้แล้ว,  บัด
                  นี้    มาถึงลำดับสังวรรณนาแห่งจตุตถปารา-
                  ชิกนั้นแล้ว ;  เพราะเหตุนั้น   คำใดที่จะพึงรู้
                  ได้ง่าย    และคำที่ข้าพเจ้าได้ประกาศแล้วใน
                  เบื้องต้น,  สังวรรณนานี้  แห่งจตุตถปาราชิก
                  แม้นั้น    จะเว้นคำนั้น  ๆ เสีย.</B>
                   [เรื่องภิกษุพวกจำพรรษาริมฝั่งแม่น้ำวัคคุมุทา]
         คำว่า  <B>เตน  สมเยน  พุทฺโธ  ภควา  เวสาลิยํ  วิหรติ  ฯ เป ฯ 
คิหีนํ  กมฺมนฺตํ  อธิฏเ€ม</B>   ความว่า  พวกเราจงช่วยกันอำนวยกิจการที่ควร
ทำ  ในนาและในสวนเป็นต้น   ของพวกคฤหัสถ์เถิด.   มีคำอธิบายว่า   พวกเรา
จงบอก   และจงพร่ำสอนว่า   พวกท่านควรทำอย่างนี้   ไม่ควรทำอย่างนี้
         บทว่า  <B>ทูเตยฺยํ</B>   ได้แก่   การงานของทูต. 
         บทว่า  <B>อุตฺตริมนุสฺสธมฺมสฺส</B>   ได้แก่  ธรรมที่ล่วงเลยพวกมนุษย์
ไป.  อธิบายว่า  ธรรมที่ล่วงเลยพวกมนุษย์ไปให้ลุถึงความเป็นพรหม  หรือ
พระนิพพาน.  อีกอย่างหนึ่ง  ได้แก่  ธรรมของมนุษย์ผู้ยวดยิง  คือ  บุรุษผู้
ประเสริฐสุด  ซึ่งเป็นผู้ได้ฌาน  และเป็นพระอริยเจ้า.
         ในคำว่า   <B>อสุโก  ภิกฺขุ</B>   เป็นต้น  มีวินิจฉัยดังนี้ :-   ภิกษุทั้งหลาย 
ปรึกษากับตนอย่างนั้นแล้ว    ภายหลัง   เมื่อกล่าวแก่พวกคฤหัสถ์พึงทราบว่า
