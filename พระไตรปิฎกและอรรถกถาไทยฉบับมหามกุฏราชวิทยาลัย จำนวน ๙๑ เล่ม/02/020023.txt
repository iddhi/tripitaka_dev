                              <H1>อรัญญัฏฐวิภาค</H1>
         [๑๐๔]   ที่ชื่อว่า  <B>ป่า</B>  ได้แก่ป่าที่มนุษย์หวงห้าม    ที่ชื่อว่า  <B>ทรัพย์
อยู่ในป่า</B>  ได้แก่ทรัพย์ที่ตั้งอยู่ในป่า   โดยฐาน  ๔  คือ  ฝังอยู่ในดิน  ๑   ตั้ง
อยู่บนพื้นดิน  ๑   ลอยอยู่ในอากาศ  ๑   แขวนอยู่ในที่แจ้ง  ๑.
         ภิกษุมีไถยจิตคิดจะลักทรัพย์ที่อยู่ในป่า  เที่ยวแสวงหาเพื่อนก็ดี  เดิน
ไปก็ดี  ต้องอาบัติทุกกฎ  ลูบคลำ   ต้องอาบัติทุกกฏ  ทำให้ไหว  ต้องอาบัติ
ถุลลัจจัย  ให้เคลื่อนจากฐาน   ต้องอาบัติปาราชิก.  
         ภิกษุมีไถยจิตจับต้องไม้ก็ดี  เถาวัลย์ก็ดี  หญ้าก็ดี  ซึ่งเกิดในป่านั้น
ได้ราคา  ๕  มาสก  หรือเกินกว่า  ๕  มาสก  ต้องอาบัติทุกกฏ  ทำให้ไหว ต้อง
อาบัติถุลลัจจัย  ให้เคลื่อนจากฐาน  ต้องอาบัติปาราชิก.

                                 <H1>อุทกวิภาค</H1>
         [๑๐๕]   ที่ชื่อว่า  <B>น้ำ</B>   ได้แก่น้ำที่อยู่ในภาชนะ   หรือน้ำที่ขังอยู่ใน
สระโบกขรณี  หรือในบ่อ.
         ภิกษุมีไถยจิตจับต้อง    ต้องอาบัติทุกกฏ    ทำให้ไหว  ต้องอาบัติ  
ถุลลัจจัย   ให้เคลื่อนจากฐาน  ต้องอาบัติปาราชิก.
         ภิกษุมีไถยจิตหย่อนภาชนะของตนลงไปถูกต้องน้ำ  ได้ราคา ๕ มาสก
หรือเกินกว่า  ๕  มาสก   ต้องอาบัติทุกกฏ   ทำให้ไหว   ต้องอาบัติถุลลัจจัย
ทำให้ไหลเข้าไปในภาชนะของตน  ต้องอาบัติปาราชิก.
       	 ภิกษุทำลายคันนา   ต้องอาบัติทุกกฏ  ครั้นทำลายคันนาแล้วทำให้
ไหลออกไป   ได้ราคา  ๕  มาสก  หรือเกินกว่า  ๕  มาสก  ต้องอาบัติปาราชิก
ทำให้น้ำไหลออกไป   ได้ราคาเกินกว่า  ๑  มาสก    หรือหย่อนกว่า   ๕  มาสก
