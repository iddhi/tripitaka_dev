เหล่านั้นว่า    ดูก่อนภิกษุทั้งหลาย    ข่าวว่าพวกเธอพรรณนาคุณแห่งความตาย  
แก่อุบาสกจริงหรือ.
         พระฉัพพัคคีย์ทูลรับว่า  จริง  พระพุทธเจ้าข้า.
         พระผู้มีพระภาคพระพุทธเจ้าทรงติเตียนว่า    ดูก่อนโมฆบุรุษทั้งหลาย
การกระทำของพวกเธอนั่น     ไม่เหมาะ   ไม่สม   ไม่ควร   ไม่ใช่กิจของสมณะ
ใช้ไม่ได้   ไม่ควรทำ   ไฉนพวกเธอจึงได้พรรณนาคุณแห่งความตายแก่อุบาสก
เล่า  ดูก่อนโมฆบุรุษทั้งหลาย  การกระทำของพวกเธอนั่น   ไม่เป็นไปเพื่อความ
เลื่อมใสของชุมชนที่ยังไม่เลื่อมใส     หรือเพื่อความเลื่อมใสยิ่งของชุมชนที่เลื่อม
ใสแล้ว    โดยที่แท้    การกระทำของพวกเธอนั่น    เป็นไปเพื่อความไม่เลื่อมใส
ของผู้ที่ยังไม่เลื่อมใส   และเพื่อความเป็นอย่างอื่นของคนบางพวกที่เลื่อมใสแล้ว
ครั้นพระผู้มีพระภาคเจ้าทรงติเตียนพระฉัพพัคคีย์เหล่านั้นโดยอเนกปริยายแล้ว
ตรัสโทษแห่งความเป็นคนเลี้ยงยาก    ความเป็นคนบำรุงยาก    ความเป็นคนมัก
มาก   ความเป็นคนไม่สันโดษ   ความคลุกคลี   ความเกียจคร้าน   ตรัสคุณแห่ง
ความเป็นคนเลี้ยงง่าย    ความเป็นคนบำรุงง่าย    ความมักน้อย    ความสันโดษ
ความขัดเกลา   ความกำจัด   อาการที่น่าเลื่อมใส  การไม่สะสม  การปรารภความ
เพียรโดยอเนกปริยาย   ทรงแสดงธรรมมีกถาที่สมควรแก่เรื่องนั้น    ที่เหมาะสม
แก่เรื่องนั้นแก่ภิกษุทั้งหลาย   แล้วรับสั่งกะภิกษุทั้งหลายว่า
         ดูก่อนภิกษุทั้งหลาย  เพราะเหตุนั้นแล  เราจักบัญญัติสิกขาบทแก่ภิกษุ
ทั้งหลาย  อาศัยอำนาจประโยชน์ ๑๐   ประการ  คือ  เพื่อความรับว่าดีแห่งสงฆ์ ๑
เพื่อความสำราญแห่งสงฆ์  ๑     เพื่อข่มบุคคลผู้เก้อยาก  ๑     เพื่อยู่สำราญแห่ง
ภิกษุผู้มีศีลเป็นที่รัก  ๑    เพื่อป้องกันอาสวะอันจะบังเกิดในปัจจุบัน ๑     เพื่อ
กำจัดอาสวะอันจักบังเกิดในอนาคต  ๑     เพื่อความเลื่อมใสของชุมชนที่ยังไม่
