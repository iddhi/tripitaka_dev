สงเคราะห์ด้วยความหมาย   ความจงใจ   และความประสงค์ในอรรถนี้ ;     เพราะ  
เหตุนั้น    ผู้ศึกษาพึงเห็นเนื้อความอย่างนี้ว่า    ชื่อว่าผู้มีจิตตสังกัปปะ    เพราะ
อรรถวิเคราะห์ว่า  เธอมีความจัดแจงแปลก   คือมีประการต่าง ๆ.   จริงอย่างนั้น
แม้บทภาชนะแห่งบทว่า   <B>จิตฺตสงฺกปฺโป</B>   นั้น   ท่านพระอุบาลีเถระ  ก็กล่าว
ด้วยอำนาจแห่งความหมาย    ความจงใจ    และความประสงค์.   แต่ในอธิการนี้
วิตก  พึงทราบว่า   เป็นความประสงค์.
          สองบทว่า   <B>อุจฺจาวเจหิ   อากาเรหิ</B>   มีความว่า   ด้วยอุบายทั้งหลาย
ที่ใหญ่และใหญ่โดยลำดับ.      บรรดาการพรรณนาคุณความตายและการชักชวน
ในความตายเหล่านั้น  ในการพรรณนาคุณความตายก่อน   <B>อวจาการตา</B>   พึง
ทราบ  ด้วยอำนาจการชี้โทษในความเป็นอยู่   <B>อุจฺจาการตา</B>   พึงทราบ  ด้วย
อำนาจการสรรเสริญคุณแห่งความตาย.  ส่วนในการชักชวน  <B>อุจฺจาการตา</B>  พึง
ทราบ    ด้วยอำนาจการชักชวนในความตาย    เพราะเหตุทั้งหลาย    มีกำมือและ
ปรบเข่าเป็นต้น    <B>อวจาการตา</B>   พึงทราบ   ด้วยอำนาจการใส่ยาพิษเข้าในเล็บ
มือ   ของบุคคลผู้บริโภคร่วมกัน   แล้วชักชวนในความตายเป็นต้น.
          ในคำว่า   <B>โสพฺเภ  วา  นรเก  วา  ปปาเต  วา</B>   นี้มีวินิจฉัยดังนี้:-
บ่อที่ลึก  ซึ่งมีตลิ่งชันโดยรอบชื่อว่า  <B>โสพภะ.</B>  ที่ชื่อว่า  <B>นรก</B>  ได้ แก่  ชอก
ใหญ่ที่เกิดเองโดยแท้   ในเมื่อพื้นดินแตกระแหงในที่นั้น ๆ อันเป็นที่ซึ่งช้างตก
ไปบ้าง  พวกโจรแอบซ่อนอยู่บ้าง.   ที่ชื่อว่า   <B>ปปาตะ</B>   ได้แก่   ประเทศที่ขาด
แหว่งข้างเดียว  ในระหว่างภูเขา   หรือในระหว่างบนบก.
          สองบทว่า   <B>ปุริเม   อุปาทาย</B>   ความว่า   ทรงเทียบเคียงบุคลผู้เสพ
เมถุนธรรมและผู้ถือเอาสิ่งของที่เจ้าของไม่ได้ให้    แล้วต้องอาบัติปาราชิก.   คำ
ที่เหลือ   ปรากฏชัดแล้วแล   เพราะมีนัยดังกล่าวแล้วในก่อน    และเพราะมีเนื้อ
ความตื้น   ฉะนี้แล.
