                                    <H1>ที่ไม่ลับ  สำคัญว่าที่ไม่ลับ</H1>  
         ที่ไม่ลับ   ภิกษุสำคัญว่าที่ไม่ลับ   พูดขึ้นว่า  ทำอย่างไรหนอ   บุคคล
ชื่อนี้  พึงถูกฆ่า  ดังนี้  ต้องอาบัติทุกกฏ.

                                        <H1>ที่ลับ  สำคัญว่าที่ลับ</H1> 
         ที่ลับ  ภิกษุสำคัญว่าที่ลับ   พูดขึ้นว่า   ทำอย่างไรหนอ   บุคคลชื่อนี้
พึงถูกฆ่า  ดังนี้   ต้องอาบัติทุกกฏ.

                                         <H1>พรรณนาด้วยกาย</H1>
         [๑๙๔]  ที่ชื่อว่า   <B>พรรณนาด้วยกาย</B>    ได้แก่ภิกษุทำกายวิการว่า
ผู้ใดตายอย่างนี้    ผู้นั้นจะได้ทรัพย์  ได้ยศ  หรือไปสวรรค์  ดังนี้  ต้องอาบัติ 
ทุกกฏ   เพราะการพรรณนานั้น  ผู้ใดผู้หนึ่งคิดว่าเราจักตาย   แล้วยังทุกขเวทนา
ให้เกิด  ภิกษุผู้พรรณนา  ต้องอาบัติถุลลัจจัย  เขาตาย   ภิกษุผู้พรรณนา  ต้อง
อาบัติปาราชิก.            
        
                                        <H1>พรรณนาด้วยวาจา</H1>
         ที่ชื่อว่า  <B>พรรณนาด้วยวาจา</B>  ได้แก่   ภิกษุกล่าวด้วยวาจาว่า   ผู้ใด
ตายอย่างนั้น   ผู้นั้นจะได้ทรัพย์  ได้ยศ  หรือไปสวรรค์  ดังนี้   ต้องอาบัติทุกกฏ
เพราะการพรรณนานั้น   ผู้ใดผู้หนึ่งคิดว่าเราจักตาย    แล้วยังทุกขเวทนาให้เกิด
ภิกษุผู้พรรณนาต้องอาบัติถุลลัยจัย  เขาตาย ภิกษุผู้พรรณนา ต้องอาบัติปาราชิก.

                                   <H1>พรรณนาด้วยกายและวาจา</H1>
         ที่ชื่อว่า   <B>พรรณนาด้วยกายและวาจา</B>    อธิบายว่า    ภิกษุทำวิการ
ด้วยกายก็ดี   กล่าวด้วยวาจาก็ดีว่า    ผู้ใดตายอย่างนี้    ผู้นั้นจะได้ทรัพย์   ได้ยศ
