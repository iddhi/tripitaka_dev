ปราศรัยกับพระอาคันตุกะทั้งหลาย  นั่นเป็นพุทธประเพณี   ครั้งนั้น   พระผู้มี-  
พระภาคเจ้าตรัสถามภิกษุพวกฝั่งแม่น้ำวัดคุมุทาว่า  ดูก่อนภิกษุทั้งหลาย  ร่างกาย
ของพวกเธอยังพอทนได้หรือ   ยังพอให้เป็นไปได้หรือ   พวกเธอเป็นผู้พร้อม
เพรียงกัน   ร่วมใจกัน   ไม่วิวาทกัน   อยู่จำพรรษาเป็นผาสุก   และไม่ลำบาก
ด้วยบิณฑบาตหรือ.
         ภิกษุเหล่านั้นกราบทูลว่า   ยังพอทนได้พระพุทธเจ้าข้า   ยังพอให้เป็น
ไปได้พระพุทธเจ้าข้า   อนึ่ง  พวกข้าพระพุทธเจ้าเป็นผู้พร้อมเพรียงกัน  ร่วมใจ
กัน    ไม่วิวาทกัน    อยู่จำพรรษาเป็นผาสุก     และไม่ลำบากด้วยบิณฑบาต
พระพุทธเจ้าข้า.
                                            <H1>พุทธประเพณี</H1> 
         พระตถาคตทั้งหลายทรงทราบอยู่     ย่อมตรัสถามก็มี    ทรงทราบอยู่
ย่อมไม่ตรัสถามก็มี  ทรงทราบกาลแล้วตรัสถาม  ทรงทราบกาลแล้วไม่ตรัสถาม
พระตถาคตทั้งหลาย่อมตรัสถามสิ่งที่ประกอบด้วยประโยชน์    ไม่ตรัสถามสิ่งที่
ไม่ประกอบด้วยประโยชน์     ในสิ่งที่ไม่ประกอบด้วยประโยชน์    พระองค์ทรง
กำจัดด้วยข้อปฏิบัติ   พระผู้มีพระภาคพุทธเจ้าทั้งหลาย   ย่อมทรงสอบถามภิกษุ
ทั้งหลายด้วยอาการ  ๒  อย่าง  คือ  จักทรงแสดงธรรมอย่างหนึ่ง   จักทรงบัญญัติ
สิกขาบทแก่พระสาวกทั้งหลายอย่างหนึ่ง         
         ครั้งนั้น    พระผู้มีพระภาคเจ้าตรัสถามภิกษุพวกฝั่งแม่น้ำวัคคุมุทาว่า
ดูก่อนภิกษุทั้งหลาย   พวกเธอเป็นผู้พร้อมเพรียงกัน   ร่วมใจกัน    ไม่วิวาทกัน
อยู่จำพรรษาเป็นผาสุก   และไม่ลำบากด้วยบิณฑบาต  ด้วยวิธีการอย่างไร.
