                                   <H1>[อธิบายมาติกาในบทภาชนีย์]</H1>
         ท่านพระอุบาลีเถระ     ครั้นจำแนกสิกขาบทที่พระผู้มีพระภาคเจ้าทรง  
อุเทศไว้แล้วตามลำดับบทอย่างนี้    บัดนี้    เมื่อจะตั้งมาติกาแสดงมนุสสวิคคห-
ปาราชิกโดยพิสดารไว้   โดยนัยมีอาทิว่า  <B>สามํ  อธิฏฺ€าย</B>   ดังนี้อีก  เพื่อให้
ภิกษุทั้งหลายถือเอานัยโดยอาการทุกอย่าง  และเพื่อป้องกันโอกาสของปาปบุคคล
ทั้งหลายในอนาคต   เพราะเหตุว่า   มนุสสวิคคหปาราชิก   พระผู้มีพระภาคเจ้า
ทรงแสดงในบทภาชนีย์ในหนหลัง   โดยสังเขปเท่านั้น   ไม่ได้ทรงยกอาบัติขึ้น
ปรับแล้ววางแบบแผนไว้โดยพิสดาร    และภิกษุทั้งหลาย    ไม่สามารถจะถือเอา
นัยไว้โดยอาการทั้งปวง ในเนื้อความที่ทรงแสดงไว้โดยสังเขป ทั้งแม้ปาปบุคคล
ทั้งหลายในอนาคต   ก็มีโอกาส   จึงกล่าวคำว่า   <B>สามนฺติ  สยํ  หนติ</B>   ดังนี้ 
เป็นต้น.  ในคำเหล่านั้น   มีถ้อยคำสำหรับวินิจฉัยพร้อมด้วยการพรรณนาบทที
ยังไม่ง่าย   ดังต่อไปนี้:-
         บทว่า  <B>กาเยน</B>  ความว่า ด้วยมือ  เท้า กำมือ หรือเข่า  หรือด้วยอวัยวะ
น้อยใหญ่   อย่างใดอย่างหนึ่ง.
         บทว่า  <B>กายปฏิพทฺเธน</B>  ความว่า   ด้วยเครื่องประหารมีดาบเป็นต้น
ที่ไม่พ้นจากกาย.
         บทว่า  <B>นิสฺสคฺคิเยน</B>  ความว่า   ด้วยเครื่องประหารมีลูกศรและหอก
เป็นต้น     ที่พ้นจากกาย    หรือจากของที่เนื่องด้วยกาย    ด้วยลำดับแห่งคำเพียง
เท่านี้    ประโยคทั้ง  ๒  คือ    สาหัตถิกประโยคและนิสสัคคิยประโยคเป็นอันท่าน
กล่าวแล้ว.   ในประโยคทั้ง  ๒  นั้น     แต่ละประโยคมี  ๒ อย่าง   โดยจำแนกเป็น
ประโยคเจาะจงและไม่เจาะจง.
