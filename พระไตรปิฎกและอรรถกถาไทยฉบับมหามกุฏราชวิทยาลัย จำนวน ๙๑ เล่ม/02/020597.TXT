         ท่านมหาโมคคัลลานะกล่าวว่า     อาวุโส   ผมลงจากคิชฌกูฏบรรพต  
เขตพระนครราชคฤห์นี้  ได้เห็นนิจฉวิตถีเปรตหญิง  ไม่มีผิวหนัง  ลอยไปใน
เวหาส์  ฝูงแร้ง  เหยี่ยว  และนกตะกรุม   พากันโฉบอยู่ขวักไขว่   จิกสับโดยแรง
จิกทิ้งยื้อแย่ง  สะบัดซึ่งเปรตหญิงนั้นอยู่ไปมา   เปรตหญิงนั้น ร้องครวญคราง . . .
         ครั้งนั้น    พระผู้มีพระภาคเจ้ารับสั่งกะภิกษุทั้งหลายว่า     ดูก่อนภิกษุ
ทั้งหลาย. . . เปรตหญิงนั้น. . .   เคยเป็นหญิงประพฤตินอกใจสามี อยู่ในพระนคร
ราชคฤห์นี้เอง . . .  ดูก่อนภิกษุทั้งหลาย     โมคคัลลานะพูดจริง โมคคัลลานะ
ไม่ต้องอาบัติ.                                 
                                      <H1>เรื่องมังคุลิตถีเปรต</H1>
         โดยสมัยนั้น  พระผู้มีพระภาคพุทธเจ้าประทับอยู่    ณ พระเวฬุวันวิหาร
อันเป็นสถานที่พระราชทานเหยื่อแก่กระแต    เขตพระนครราชคฤห์    ครั้งนั้น
ท่านพระลักขณะกับท่านพระมหาโมคคัลลานะ. . .
         ท่านพระมหาโมคคัลลานะกล่าวว่า  อาวุโส  ผมลงจากคิชฌกูฏบรรพต
เขตพระนครราชคฤห์นี้   ได้เห็นมังคุลิตถีเปรตหญิง   มีรูปร่างน่าเกลียด   มี
กลิ่นเหม็นลอยไปในเวหาส์   ฝูงแร้ง   เหยี่ยว    และนกตะกรุม    พากันโฉบอยู่
ขวักไขว่     จิกสับโดยแรง     จิกทิ้งยื้อแย่ง   สะบัดซึ่งเปรตหญิงนั้น อยู่ไปมา
เปรตหญิงนั้นร้องครวญคราง. . .
         ครั้งนั้น   พระผู้มีพระภาคเจ้ารับสั่งกะภิกษุทั้งหลายว่า   ดูก่อนภิกษุ
ทั้งหลาย . . . เปรตหญิงนั้นเคยเป็นแม่มดอยู่ในพระนครราชคฤห์ นี้เอง. . .
