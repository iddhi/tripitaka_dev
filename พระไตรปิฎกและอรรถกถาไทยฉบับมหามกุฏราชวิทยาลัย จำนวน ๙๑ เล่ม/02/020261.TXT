พรรณนาคุณแห่งความตายแก่อุบาสกนั้น     ครั้นดำริฉะนั้นแล้ว     จึงเข้าไปหา  
อุบาสกนั้นกล่าวอย่างนี้ว่า   ดูก่อนอุบาสก  ท่านเป็นผู้ทำความดีไว้แล้ว  ทำกุศล
ไว้แล้ว   ทำความต้านทานต่อความขลาดไว้แล้ว   มิได้ทำบาป   มิได้ทำความชั่ว
มิได้ทำความเสียหาย   ทำแค่ความดี   ไม่ได้ทำบาป   จะประโยชน์อะไรแก่ท่าน
ด้วยชีวิตอันแสนลำบากยากแค้นนี้  ท่านตายเสียดีกว่าเป็นอยู่  ตายจากโลกนี้แล้ว
เบื้องหน้าแต่ตายเพราะกายแตก  ท่านจักเข้าถึงสุคติโลกสวรรค์  จักได้รับบำเรอ
เพรียบพร้อมอิ่มเอิบด้วยเบญจกามคุณ   อันเป็นทิพย์  ในสุคติโลกสวรรค์นั้น.
         ครั้งนั้น   อุบาสกนั้นเห็นจริงว่า   ท่านพูดจริง   เพราะเราทำความดีไว้
แล้ว    ทำกุศลไว้แล้ว    ทำความต้านทานต่อความขลาดไว้แล้ว    มิได้ทำบาป
มิได้ทำความชั่ว   มิได้ทำความเสียหาย   เราทำแต่ความดี   เรามิได้ทำความชั่ว
จะประโยชน์อะไรแก่เรา    ด้วยชีวิตอันแสนลำบากยากแค้นนี้   เราตายเสียดีกว่า
เป็นอยู่     ตายจากโลกนี้แล้ว    เบื้องหน้าแต่ตายเพราะกายแตก     เราจักเข้าถึง
สุคติโลกสวรรค์   จักได้รับบำเรอเพรียบพร้อมอิ่มเอิบด้วยเบญจกามคุณอันเป็น
ทิพย์     ในสุคติโลกสวรรค์นั้น    ดังนี้แล้ว      เขาจึงรับประทานโภชนะที่แสลง
เคี้ยวขาทนียะที่แสลง   ลิ้มสายนียะที่แสลง  และดื่มปานะที่แสลง  เมื่อเป็นเช่นนั้น
ความป่วยหนักก็เกิดขึ้น    เขาถึงแก่กรรมเพราะความป่วยไข้นั่นเอง    ภริยาของ
เขาจึงเพ่งโทษว่า     พระสมณะเชื้อสายพระศากยบุตรเหล่านี้     เป็นผู้ไม่ละอาย
ทุศีล  พูดเท็จ  แท้จริง   พระสมณะเหล่านี้   ยังปฏิญาณตนว่า  เป็นผู้ประพฤติธรรม
ประพฤติสงบ  ประพฤติพรหมจรรย์    กล่าวคำสัตย์    มีศีล   มีกัลยาณธรรม
ติเตียนว่า  ความเป็นสมณะย่อมไม่มีแก่พระสมณะเหล่านี้   ความเป็นพราหมณ์
ของพระสมณะเหล่านี้หามีไม่   ความเป็นสมณะ   ความเป็นพราหมณ์ของพระ
สมณะเหล่านี้    พินาศแล้ว   ความเป็นสมณะ   ความเป็นพราหมณ์   ของพระ-
