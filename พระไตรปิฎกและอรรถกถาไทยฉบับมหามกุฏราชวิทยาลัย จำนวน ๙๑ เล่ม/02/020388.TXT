         บทว่า  <B>อสฺส</B>  ได้แก่   กายของมนุษย์.   
         บทว่า  <B>ปริเยเสยฺย</B>  มีความว่า  พึงทำโดยประการที่ตนจะได้. อธิบาย
ว่า  พึงจัดเตรียมไว้.  ด้วยคำว่า   <B>สตฺถหารกํ   สตฺถหารกํ  วาสฺส  ปริเยเสยฺย</B>
นี้    พระผู้มีพระภาคเจ้าทรงแสดงถาวรประโยค.   เมื่อจะถือเอาเนื้อความแม้โดย
ประการอื่นจากนี้แล้ว  ภิกษุจะพึงเป็นปาราชิกด้วยเหตุสักว่า ศัสตราอันตนแสวง
หามาแล้วเท่านั้น.   อันที่จริง   ข้อนั้นไม่ถูก    แต่ในพระบาลี   ท่านพระอุบาลี
เถระ   ไม่เอื้อเฟื้อพยัญชนะทั้งปวง    เพื่อจะแสดงเฉพาะศัสตราที่สงเคราะห์เข้า
ในถาวรประโยค  ในคำว่า  <B>สตฺถหารกํ</B>   นี้  เท่านั้น   จึงกล่าวไว้ในบทภาชนะ
ว่า  <B>อสึ   วา   ฯ เป ฯ    รชฺชํ  วา</B>  ดังนี้.  บรรดาเครื่องประหารเหล่านั้น  เครื่อง
ประหารที่มีดมชนิดใดชนิดหนึ่ง      ซึ่งนอกจากที่กล่าวแล้ว      พึงทราบว่า
เป็นศัสตรา.   และพึงทราบว่า   สงเคราะห์ไม้ค้อน   ก้อนหิน    ยาพิษและเชือก
เข้าเป็นศัสตราด้วย   เพราะเป็นเครื่องผลาญชีวิตให้พินาศ.
         พึงทราบวินิจฉัยในคำว่า  <B>มรณวณฺณํ วา</B>  นี้   ดังต่อไปนี้:-  ภิกษุ
แม้แสดงโทษในความเป็นอยู่   โดยนัยมีคำว่า   จะมีประโยชน์อะไร   ด้วยความ  
เป็นอยู่อันชั่วช้าลามกเช่นนี้   ของท่านผู้ไม่ได้เพื่อบริโภคโภชนะอันดี  ดังนี้เป็น
ต้น    แม้กล่าวสรรเสริญคุณแห่งความตาย    โดยนัยมีคำว่า   อุบาสก !  ท่านแล
เป็นผู้ทำกรรมงามไว้แล้ว  ฯลฯ  บาปท่านไม่ได้ทำเลย  ความตายของท่านดีกว่า
ความเป็นอยู่    ท่านทำกาละจากอัตภาพนี้แล้ว  ฯลฯ  จักยังตนให้เที่ยวไป    คือ
จักมีนางอัปสรแวดล้อม  ถึงความสุข  อยู่ในสวนนันทวัน ดังนี้   เป็นต้น   ชื่อว่า
พรรณนาคุณแห่งความตายทีเดียว.  ฉะนั้น   ท่านพระอุบาลีเถระ   จึงกล่าวบท-
ภาชนะแยกออกเป็น  ๒  ส่วนว่า    ชี้โทษในความเป็นอยู่   ๑    สรรเสริญคุณใน
ความตาย  ๑.
