ผู้ใดผู้หนึ่งที่มาถึงวิหาร   จะเป็นคนจรมา   คนเข็ญใจเป็นโจร  หรือเป็นอิสรชน  
ก็ตาม.   ถามว่า   พึงทำอย่างไร.   แก้ว่า    เห็นอาคันตุกะ    หมดเสบียงลง    มา
ถึงวิหาร   พึงให้น้ำดื่มก่อน   ด้วยกล่าวว่า   เชิญดื่มน้ำเถิด,    พึงให้น้ำมันทาเท้า.
อาคันตุกะมาในกาลพึงให้ข้าวยาคูและภัต.       อาคันตุกะมาในเวลาวิกาล       ถ้า
ข้าวสารมี   พึงให้ข้าวสาร,   ไม่ควรพูดว่า   ท่านมาถึงในคราวมิใช่เวลา,    จงไป
เสีย.   พึงให้ที่นอน.   ไม่หวังความตอบแทนเลย   ควรทำกิจทุกอย่าง.  ไม่ควร
ให้ความคิดเกิดขึ้นว่า   ธรรมดามนุษย์   ผู้ให้ปัจจัย   ๔,   เมื่อเราทำการสงเคราะห์
อยู่อย่างนี้    จักเลื่อมใสทำอุปการะบ่อย ๆ.      ถึงแม้วัตถุของสงฆ์    ก็ควรให้แก่
พวกโจรได้.   และเพื่อแสดงอานิสงส์ปฏิสันถาร   พระอรรถกถาจารย์   จึงกล่าว
เรื่องไว้หลายเรื่อง   ในมหาอรรถกถา    โดยพิสดารมีอาทิอย่างนี้  คือ เรื่องพระ
เจ้าโจรนาค      เรื่องพระเจ้ามหานาคผู้เสด็จไปชมพูทวีปพร้อมกับพระราชภาดา-
เรื่องอำมาตย์  ๔  นาย    ในรัชสมัยแห่งพระเจ้าปิตุราช    เรื่องอภัยโจร.
                       <H1>[เรื่องพระอภัยเกระทำปฏิสันถารกับอภัยโจร]</H1>
         บรรดาเรื่องเหล่านั้น    จะแสดงเรื่องหนึ่งดังต่อไปนี้:-       ดังได้สดับมา
ในเกาะสิงหล   โจรชื่ออภัย   มีบริวารประมาณ  ๕๐๐  คน   ตั้งค่ายอยู่   ณ  ที่แห่ง
หนึ่ง  ทำประชาชนให้อพยพไปตลอด  (ที่มีประมาณ)  ๓ โยชน์โดยรอบ.   ชาว
เมืองอนุราธบุรี  ข้ามแม่น้ำกฬัมพนทีไม่ได้.   ในทางไปเจติยคิรีวิหาร   ขาดการ
สัญจรไปมาของประชาชน.    ต่อมาวันหนึ่งโจรได้ไปด้วยหมายใจว่า    จักปล้น
เจติยคิรีวิหาร.   พวกคนวัด เห็นจึงบอกแก่พระทีฆภาณกอภัยเถระ.
         พระเถระถามว่า   เนยใสและน้ำอ้อยเป็นต้น    มีไหม  ?  
         พวกคนวัด.  มี  ขอรับ !
         พระเถระ.   พวกท่านจงให้แก่พวกโจร.
