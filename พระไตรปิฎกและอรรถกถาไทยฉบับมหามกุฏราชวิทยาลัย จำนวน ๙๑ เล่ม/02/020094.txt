         สองบทว่า  <B>ทารูนํ  กิจฺจา</B>  ความว่า  เพราะเหตุแห่งไม้ทั้งหลาย.
         สองบทว่า  <B>ปุรหํ  หญฺามิ</B>  ความว่า  กระผมจะถูกกำจัดจากบุรี.
อธิบายว่า  พระคุณท่าน  ควรไปตลอดเวลาที่กระผมยังมิได้ถูกกำจัด.  ศัพท์ว่า
<B>อิงฺฆ</B>  ในคำว่า  <B>อิงฺฆ  ภนฺเต  สราเปหิ</B>   นี้เป็นนิบาต   ลงในอรรถว่าทักท้วง.
         บทว่า  <B>ป€มาภิสิตฺโต</B>  ความว่า  ครั้งพระองค์เสด็จเถลิงถวัลราชย์
ความแรก.  
         หลายบทว่า  <B>เอวรูปึ  วาจํ  ภาสิตา</B>  มีความว่า  ครั้งพระองค์เสด็จ 
เถลิงถวัลยราชย์คราวแรกนั่นเอง ได้ทรงเปล่งพระวาจาเช่นนี้ว่าหญ้าไม้และน้ำ
ข้าพเจ้าถวายแก่สมณพราหมณ์ทั้งหลายแล้วแล,  ขอสมณะพราหมณ์ทั้งหลาย
โปรดใช้สอยเถิด  มีคำอธิบายว่า  ขอถวายพระพร !  พระองค์ได้ตรัสพระวาจา
ใดไว้   พระวาจานั้นพระองค์ตรัสเองทีเดียว   บัดนี้   ยังทรงระลึกได้หรือไม่  ?
         ได้ยินว่า  พระราชาทั้งหลาย  พอสักว่าเสด็จเถลิงถวัลยราชยสมบัติ   
เท่านั้น  ก็ทรงรับสั่ง  ให้เที่ยวตีกลองธรรมเภรีประกาศว่า  หญ้าไม้และน้ำ    
ข้าพเจ้าถวายแก่สมณะพราหมณ์ทั้งหลายแล้วแล,  ขอสมณะและพราหมณ์   
ทั้งหลาย โปรดใช้สอยเถิด ดังนี้, พระธนิยะเถระนี้กล่าวหมายเอาพระราชดำรัส
นั้น.
         หลายบทว่า   <B>เตสํ   มยา   สนฺธาย   ภาสิตํ</B>    มีอธิบายว่า    โยมได้     
กล่าวคำอย่างนั้นหมายถึงการนำหญ้าไม้และน้ำไปของสมณะพราหมณ์เหล่านั้น
ผู้มีความรังเกียจแม้ในเหตุเล็กน้อย   ซึ่งเป็นผู้สงบและลอยบาปแล้ว   หาได้     
หมายถึงการนำไปของบุคคลผู้เช่นพระคุณเจ้าไม่.
         หลายบทว่า  <B>ตญฺจ  โข  อรญฺเ อปริคฺคหิตํ</B>  มีความว่า  พระเจ้า
พิมพิสาร  ทรงแสดงพระประสงค์ว่า  อันนั่น โยมกล่าวหมายเอาหญ้าไม้และน้ำ
อันใคร ๆ มิได้หวงแหน  ซึ่งมีอยู่ในป่าต่างหาก.
