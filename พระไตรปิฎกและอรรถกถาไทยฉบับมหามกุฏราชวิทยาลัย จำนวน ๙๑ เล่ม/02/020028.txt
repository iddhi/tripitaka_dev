                                  <H1>โอณิรักขวิภาค</H1>
         [๑๑๗]   ที่ชื่อว่า  <B>ภิกษุผู้รับของฝาก</B>  ได้แก่ภิกษุผู้รักษาทรัพย์ที่เขา
นำมาฝากไว้.  
         ภิกษุมีไถยจิตจับต้องทรัพย์นั้น  มีราคา  ๕  มาสก  หรือเกินกว่า  ๕    
มาสก  ต้องอาบัติทุกกฏ  ทำให้ไหว  ต้องอาบัติถุลลัจจัย  ให้เคลื่อนจากฐาน   
ต้องอาบัติปาราชิก.

                                <H1>สังวิธาวหารวิภาค</H1>
         [๑๑๘]   ที่ชื่อว่า <B>การชักชวนกันไปลัก</B>  ได้แก่ภิกษุหลายรูปชักชวน   
กันแล้ว  รูปหนึ่งลักทรัพย์มาได้  ต้องอาบัติปาราชิกทุกรูป.

                                 <H1>สังเกตกัมมวิภาค</H1>
         [๑๑๙]   ที่ชื่อว่า  <B>การนัดหมาย</B> มีอธิบายว่า ภิกษุทำการนัดหมายว่า  
ท่านจงลักทรัพย์นั้น  ตามคำนัดหมายนั้น   ในเวลาเช้าหรือเวลาเย็น  ในเวลา
กลางคืนหรือกลางวัน  ต้องอาบัติทุกกฏ  ภิกษุผู้ลัก ๆ  ทรัพย์นั้นได้  ตามคำ  
นัดหมายนั้น  ต้องอาบัติปาราชิกทั้ง  ๒  รูป  ภิกษุผู้ลัก ๆ  ทรัพย์นั้นได้ก่อน
หรือหลังคำนัดหมายนั้น   ภิกษุผู้นัดหมายไม่ต้องอาบัติ   ภิกษุผู้ลักต้องอาบัติ
ปาราชิก.

                                     <H1>นิมิตตกัมมวิภาค</H1>
         [๑๒๐]   ที่ชื่อว่า  <B>การทำนิมิต</B>   มีอธิบายว่า ภิกษุทำนิมิตว่า  เราจัก  
ขยิบตา   จักยักคิ้ว   หรือจักผงกศีรษะ   ท่านจงลักทรัพย์นั้น   ตามนิมิตนั้น  
ดังนี้  ต้องอาบัติทุกกฏ  ภิกษุผู้ลัก ๆ  ทรัพย์นั้นได้  ตามนิมิตนั้น  ต้องอาบัติ
ปาราชิกทั้ง ๒ รูป  ภิกษุลัก ๆ ทรัพย์นั้นได้ก่อนหรือหลังนิมิตนั้น  ภิกษุผู้ทำ
นิมิตไม่ต้องอาบัติ  ภิกษุผู้ลักต้องอาบัติปาราชิก.
