                              <H1>ประชุมสงฆ์ทรงบัญญัติสิกขาบท</H1>
         [๑๗๙]  ลำคับนั้น    พระผู้มีพระภาคเจ้ารับสั่งให้ประชุมภิกษุสงฆ์ ใน
เพราะเหตุเป็นเค้ามูลนั้น     ในเพราะเหตุแรกเกิดนั้น      แล้วทรงสอบถามภิกษุ  
ทั้งหลายว่า  ดูก่อนภิกษุทั้งหลาย  ข่าวว่าพวกภิกษุปลงชีวิตตนเองบ้าง   วานกัน
และกันให้ปลงชีวิตบ้าง   บางเหล่าก็ไปหามิคลัณฑิกสมณกุตตก์ กล่าวอย่างนี้ว่า
พ่อคุณ  ขอท่านได้ช่วยปลงชีวิตพวกฉันที   บาตรจีวรนี้จักเป็นของท่าน  ดังนี้
จริงหรือ.
         ภิกษุทั้งหลายทูลรับว่า   จริง   พระพุทธเจ้าข้า.        
         พระผู้มีพระภาคพุทธเจ้าทรงติเตียนว่า    ดูก่อนภิกษุทั้งหลาย    การ
กระทำของภิกษุเหล่านั้น  ไม่เหมาะ  ไม่สม  ไม่ควร  ไม่ใช่กิจของสมณะ   ใช้ 
ไม่ได้  ไม่ควรทำ  ไฉนภิกษุเหล่านั้นจึงได้ปลงชีวิตตนเองบ้าง   วานกันและกัน
ให้ปลงชีวิตบ้าง   บางเหล่าก็เข้าไปหามิคลัณฑิกสมณกุตตก์   พูดอย่างนี้ว่า พ่อคุณ
ขอท่านได้ช่วยปลงชีวิตพวกฉันที  บาตรจีวรนี้จักเป็นของท่าน ดังนี้เล่า  ดูก่อน
ภิกษุทั้งหลาย    การกระทำของภิกษุเหล่านั้นนั่น    ไม่เป็นไปเพื่อความเลื่อมใส
ของชุมชนที่ยังไม่เลื่อมใส   หรือเพื่อความเลื่อมใสยิ่งของผู้ที่เลื่อมใสแล้ว    โดย
ที่แท้   การกระทำของภิกษุเหล่านั้นนั่น     เป็นไปเพื่อความไม่เลื่อมใส   ของผู้ที่
ยังไม่เลื่อมใส   และเพื่อความเป็นอย่างอื่นของตนบางพวกผู้เลื่อมใสแล้ว   ครั้น
พระผู้มีพระภาคเจ้าทรงติเตียนภิกษุเหล่านั้น  โดยอเนกปริยายแล้ว   จึงทรงติโทษ
แห่งความเป็นคนเลี้ยงยาก   ความเป็นคนบำรุงยาก  ความเป็นคนมักมาก  ความ
เป็นคนไม่สันโดษ    ความคลุกคลี    ความเกียจคร้าน    ทรงสรรเสริญคุณแห่ง
ความเป็นคนเลี้ยงง่าย    ความเป็นคนบำรุงง่าย    ความเป็นคนมักน้อย    ความ
เป็นคนสันโดษ   ความขัดเกลา  ความกำจัด  อาการที่น่าเลื่อมใส   การไม่สะสม
