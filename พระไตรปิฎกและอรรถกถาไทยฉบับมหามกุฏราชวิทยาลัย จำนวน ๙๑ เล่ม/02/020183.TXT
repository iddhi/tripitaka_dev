แม้คำว่า   <B>ธมฺมํ  จรนฺโต</B>  เป็นอาทิ  ก็มีนัยดังกล่าวแล้วเหมือนกัน   พรรณนา
พระบาลี  เท่านี้ก่อน.
         ส่วนวินิจฉัยนอกพระบาลีในของฝากนี้     ท่านกล่าวไว้แล้วด้วยอำนาจ
แห่งจตุกกะมีปัตตจตุกกะเป็นต้น    อย่างนี้ :-  
         ได้ยินว่า   ภิกษุรูปหนึ่ง  ให้เกิดความโลภขึ้นในบาตรที่มีราคามากของ
ผู้อื่น   ใคร่จะลักบาตรนั้น     จึงกำหนดที่ซึ่งเขาวางบาตรครั้นนั้นไว้ได้อย่างดี   แล้ว
จึงวางบาตรแม้ของตนไว้ใกล้ชิดบาตรครั้นนั้นทีเดียว    ในสมัยใกล้รุ่ง     แม้เธอจึง
มาให้บอกธรรม   แล้ว เรียนพระมหาเถระผู้กำลังหลับอยู่  อย่างนี้ว่า  กระผมไหว้
ขอรับ    พระเถระถามว่า  นั่นใคร  เธอจึงตอบว่า  กระผมเป็นภิกษุอาคันตุกะ
ขอรับ   อยากจะลาไปแค่เช้านี่แหละ     และบาตรของกระผมมีสายโยคเช่นนี้
มีถลกเช่นนี้  วางไว้ที่โน้น,   ดีละ  ขอรับ    กระผมควรได้บาตรนั้น.   พระเถระ
เข้าไปฉวยเอาบาตรนั้น,  เป็นปาราชิก  แก่ภิกษุผู้เป็นโจร  ในขณะยกขึ้นทีเดียว.
ถ้าเธอกลัวแล้วหนีไปในเมื่อพระเถระมาแล้ว    ถามว่า  คุณเป็นใคร  มาผิดเวลา.
เธอต้องปาราชิกแล้วเทียว    จึงหนีไป.    แต่ไม่เป็นอาบัติแก่พระเถระ    เพราะ
ท่านมีจิตบริสุทธิ์   พระเถระทำในใจว่า   เราจักหยิบบาตรนั้น  แต่ฉวยเอาใบ
อื่นไป,  แม้ในบาตรใบนั้น    ก็มีนัยนี้เหมือนกัน.    แต่นัยนี้  ย่อมเหมาะในเมื่อ
พระเถระหยิบบาตรใบอื่น   แต่เหมือนใบนั้น   ดังเรื่องคนที่เหมือนกันกับคนที่
สั่งในมนุสสวิคคหสิกขาบทฉะนั้น.    ส่วนในกุรุนที   ท่านกล่าวไว้ว่า   พึงปรับ
อาบัติด้วยการย่างเท้าไป  คำที่ท่านกล่าวไว้ในกุรุนทีนั้น  ย่อมสมในเมื่อพระเถระ
หยิบบาตรอื่น    แต่ไม่เหมือนใบนั้นเลย.    พระเถระสำคัญว่าเป็นบาตรใบนั้น
แต่ได้หยิบเอาบาตรของตนให้ไป,    ไม่เป็นปาราชิกแก่ภิกษุผู้เป็นโจร    เพราะ
บาตรนั้นเจ้าของให้,   เพราะตนถือเอาด้วยจิตไม่บริสุทธิ์   เป็นทุกกฏ.  พระเถระ
