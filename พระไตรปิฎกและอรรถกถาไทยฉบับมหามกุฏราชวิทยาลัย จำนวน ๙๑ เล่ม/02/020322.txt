กระทำโอกาสเพื่อเข้าไปตัดรอนชีวิตเสียด้วยความพยายามของตนเอง   และด้วย  
พยายามของผู้อื่น   ในภายในกึ่งเดือนนั้น.   พระผู้มีพระภาคเจ้า   ได้ทอดพระ-
เนตรเห็นความขาดไปแห่งชีวิตนั้นแล้ว.  ขึ้นชื่อว่ากรรมวิบากใคร ๆ ไม่สามารถ
จะห้ามได้.  ก็บรรดาภิกษุเหล่านั้น   ภิกษุผู้ยังเป็นปุถุชนก็มี   เป็นพระโสดาบัน
พระสกทาคามี  พระอนาคามี   และพระขีณาสพก็มี.   ในภิกษุเหล่านั้น   ภิกษุ
ทั้งหลายผู้เป็นพระขีณาสพ   ไม่มีการถือปฏิสนธิ   พระอริยสาวกทั้งหลายนอกนี้ 
เป็นผู้มีคติแน่นอน  คือมีสุคติเป็นที่ไปในเบื้องหน้า;   คติของพวกภิกษุผู้ยังเป็น
ปุถุชน  ไม่แน่นอน.   คราวนั้น   พระผู้มีพระภาคเจ้า   ทรงดำริว่า   ภิกษุเหล่า
นี้  กลัวต่อมรณภัย  เพราะความรักด้วยอำนาจความพอใจในอัตภาพ  จักไม่อาจ 
ชำระคติให้บริสุทธิ์ได้;    เอาเถิด  !   เราจะแสดงอสุภกถาเพื่อละความรักด้วย 
อำนาจความพอใจ   แก่เธอเหล่านั้น   เธอเหล่านั้น  ครั้นได้ฟังอสุภกถานั้นแล้ว
จักทำการชำระคติให้บริสุทธิ์ได้  เพราะเป็นผู้ปราศจากความรักด้วยอำนาจความ
พอใจในอัตภาพแล้ว   จักถือเอาปฏิสนธิในสวรรค์    การบรรพชาในสำนักของ
เรา  จักเป็นคุณชาติมีประโยชน์แก่เธอเหล่านั้น   ด้วยอาการอย่างนี้.   เพราะเหตุ
นั้น  พระผู้มีพระภาคเจ้า  จึงทรงแสดงอสุภกถา  ด้วยหัวข้อพระกรรมฐาน  เพื่อ
อนุเคราะห์แก่เธอเหล่านั้นหาได้แสดงด้วยความประสงค์     ในการพรรณนาถึง
คุณแห่งความตายไม่.   ก็แล   ครั้นทรงแสดงแล้ว   พระองค์ได้มีความดำริอย่าง
นี้    ว่า   ถ้าภิกษุทั้งหลาย   จักพบเห็นเราตลอดกึ่งเดือนนี้ไซร้   เธอเหล่านั้นจัก
มาบอกเราว่า   วันนี้ภิกษุมรณภาพไปรูปหนึ่ง   วันนี้มรณภาพไป ๒ รูป ฯ ล ฯ
วันนี้มรณภาพไป ๑๐  รูป ดังนี้   ก็แลกรรมวิบากนี้เราหรือใครคนอื่นก็ไม่สามารถ
จะห้ามได้    เรานั้น     แม้ได้ฟังเหตุนั้นแล้วก็จักทำอะไรเล่า ?    จะมีประโยชน์
อะไรแก่เรา   ด้วยการฟังที่หาประโยชน์มิได้มีแต่ความฉิบทายใช่ประโยชน์  เอา
