            ภิกษุทั้งหลายพากันเพ่งโทษ   ติเตียนโพนทะนาว่า  ไฉนท่านพระมหา  
โมคคัลลานะจึงกล่าวอย่างนี้ว่า   ดูก่อนอาวุโส   แม่น้ำตโปทานี้ไหลมาแต่ห้วงใด
ห้วงนั้นมีน้ำใส   เย็น   จืดสนิท   สะอาดสะอ้าน   มีท่าเรียบราบ  น่ารื่นรมย์    มี
ปลา  และเต่ามาก  อนึ่ง   ดอกบัว ประมาณเท่ากงเกวียนแย้มบานอยู่   แต่ถึงอย่าง
นั้น  แม่น้ำตโปทาน  ก็เดือดพล่านไหลไปอยู่     ท่านพระมหาโมคคัลลานะกล่าว
อวดอุตริมนุสธรรม   แล้วกราบทูลเรื่องนั้น แด่พระ ผู้มีพระภาคเจ้า  ๆ   ตรัสว่า
ดูก่อนภิกษุทั้งหลาย   แม่น้ำตโปทานี้ไหลมาแต่ห้วงใด  ห้วงนั้นมีน้ำใส เย็น จืด
สนิท   สะอาด   สะอ้าน   มีท่าเรียบราบ   น่ารื่นรมย์   มีปลาและเต่ามาก  อนึ่ง
ดอกบัวประมาณเท่ากงเกวียนแย้มบานอยู่  ดูก่อนภิกษุทั้งหลาย  แต่แม่น้ำตโปทา
นี้   ไหลผ่านมาในระหว่างมหานรกสองขุม    เพราะฉะนั้น   แม่น้ำตโปทานี้จึง 
เดือดพล่านไหลไปอยู่   ดูก่อนภิกษุทั้งหลาย   โมคคัลลานะพูดจริง  โมคคัลลานะ
ไม่ต้องอาบัติ.
                              <H1>เรื่องรบ  ณ   พระนครราชคฤห์</H1>
             [๒๙๗]   ก็โดยสมัยนั้นแล   พระเจ้าพิมพิสารจอมเสนามาคธราช   ทำ
สงคราม  พ่ายแพ้พวกเจ้าลิจฉวี    ต่อมาภายหลัง    ท้าวเธอทรงระดมพลยกไปรบ
พวกเจ้าลิจฉวีได้ชัยชนะ   และตีกลองนันทิเภรีประกาศในสงครามว่า พระราชา
ทรงชนะพวกเจ้าลิจฉวีแล้ว  ครั้งนั้น   ท่านพระมหาโมคคัลลานะพูดกะภิกษุทั้ง
หลายว่า    อาวุโสทั้งหลาย    พระราชาทรงปราชัยพวกเจ้าลิจฉวีแล้ว   แต่เขาตี
กลองนันทิเภรี   ประกาศในสงความว่า    พระราชาทรงได้ชัยชนะพวกเจ้าลิจฉวี
แล้ว.                                                           
