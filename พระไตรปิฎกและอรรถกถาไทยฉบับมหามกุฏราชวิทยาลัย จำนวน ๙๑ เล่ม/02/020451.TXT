         ภิกษุเหล่านั้นได้กราบทูลเนื้อความนั้น  ให้ทรงทราบแล้ว.  
         ภ.  ดูก่อนภิกษุทั้งหลาย  คุณวิเศษของพวกเธอนั่น    มีจริงหรือ.
         ภิ.  ไม่มีจริง  พระพุทธเจ้าข้า.
                                             <H1>ทรงติเตียน</H1>
         [๒๒๙]  พระผู้มีพระภาคพุทธเจ้าทรงติเตียนว่า    ดูก่อนโมฆบุรุษ
ทั้งหลาย  การกระทำของพวกเธอนั้น   ไม่เหมาะ   ไม่สม   ไม่ควร   ไม่ใช่กิจ
ของสมณะ   ใช้ไม่ได้   ไม่ควรทำ   ดูก่อนโมฆบุรุษทั้งหลาย   ไฉนพวกเธอจึง
ได้กล่าวชมอุตริมนุสธรรมของกันและกันแก่พวกคฤหัสถ์      เพราะเหตุแห่ง
ท้องเล่า   ดูก่อนโมฆบุรุษทั้งหลาย   ท้องอันพวกเธอคว้านแล้วด้วยมีดเชือดโค
อันคม    ยังดีกว่า    อันพวกเธอกล่าวชมอุตริมนุสธรรมของกันและกันแก่พวก
คฤหัสถ์เพราะเหตุแห่งท้อง   ไม่ดีเลย   ข้อที่เราว่าดีนั้น     เพราะเหตุไร   เพราะ
บุคคลผู้คว้านท้องด้วยมีดเชือดโคอันคมนั้น   พึงถึงความตาย   หรือความทุกข์
เพียงแค่ตาย    ซึ่งมีการกระทำนั้นเป็นเหตุ    และเพราะการกระทำนั้นเป็นปัจจัย
เบื้องหน้าแต่แตกกายตายไป   ไม่พึงเข้าถึงอบาย   ทุคติ   วินิบาต   นรก   ส่วน
บุคคลผู้กล่าวชมอุตริมนุสธรรมของกันและกันแก่พวกคฤหัสถ์นั้น     เบื้องหน้า
แต่แตกกายตายไป   พึงเข้าถึงอบาย   ทุคติ   วินิบาต   นรก   ซึ่งมีการกระทำนี้แล
เป็นเหตุ    ดูก่อนโมฆบุรุษทั้งหลาย    การกระทำของพวกเธอนั่น    ไม่เป็นไป
เพื่อความเลื่อมใสของชุมชนที่ยังไม่เลื่อมใส     หรือเพื่อความเลื่อมใสยิ่งของ
ชุมชนที่เลื่อมใสแล้ว   โดยที่แท้   การกระทำของพวกเธอนั่น   เป็นไปเพื่อความ
ไม่เลื่อมใสของชุมชนที่ยังไม่เลื่อมใส     และเพื่อความเป็นอย่างอื่นของตนบาง
พวกผู้เลื่อมใสแล้ว   ครั้นแล้ว   ทรงกระทำธรรมีกถารับสั่งกะภิกษุทั้งหลาย    ว่า
ดังนี้:-
