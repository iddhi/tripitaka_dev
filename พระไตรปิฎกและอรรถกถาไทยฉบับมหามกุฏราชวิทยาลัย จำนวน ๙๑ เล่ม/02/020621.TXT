         พึงทราบความเชื่อมอรรถแห่งบทในคำว่า   อลมริยาณทสฺสนํ  นี้  
อย่างนี้   คือ   ปัญญาทั้งที่เป็นโลกิยะและโลกุตระ   ชื่อว่า   ญาณ   เพราะอรรถ
ว่ารู้,   ชื่อว่า ทัสสนะ  เพราะอรรถว่า  เห็น  เพราะกระทำซึ่งธรรมให้เป็นประดุจ
เห็นด้วยจักษุ ;  เพราะฉะนั้น จึงชื่อว่าญาณทัสสนะ.  ญาณทัสสนะ  อย่างประเสริฐ
คือ    อย่างบริสุทธิ์อย่างสูงสุด;    เพราะฉะนั้น    จึงชื่อว่า   อริยญาณทัสสนะ.
ญาณทัสสนะอย่างประเสริฐ   อย่างสามารถ  คือ  แกล้วกล้า    สามารถกำจัดกิเลส
มีอยู่ในอุตริมนุสธรรมต่างประเภท   มีฌานเป็นต้นนี้   หรือว่าญาณทัสสนะอย่าง
ประเสริฐ    อย่างสามารถ    เป็นของแห่งอุตริมนุสธรรมนั้น;    เพราะเหตุนั้น
อุตริมนุสธรรมนั้น   จึงชื่อว่า  มีความรู้เห็นอย่างประเสริฐ  อย่างสามารถ.  ภิกษุ
ไม่รู้จริง     กล่าวอวดอุตริมนุสธรรม     อันมีความรู้เห็นอย่างประเสริฐ    อย่าง
สามารถนั้น.
         ในบทภาชนะนั้น   อุตริมนุสธรรมนั้น   ท่านเรียกว่า   อลมริยญาณ-
ทัสสนา   ด้วยญาณทัสสนะใด,    เพื่อแสดงญาณทัสสนะนั้นนั่นแล    ท่านพระ
อุบาลีจึงกล่าวบทภาชนะ   ด้วยวิชชาเป็นใหญ่ว่า   ญาณ  นั้น  ได้แก่  วิชชา ๓.
ทัสสนะ  นั้น คือ ญาณอันใด  ทัสสนะก็อันนั้น   ทัสสนะอันใด   ญาณก็อัน
นั้น.  แต่ในบทว่า าณํ  นี้  ปัญญาแม้ทั้งหมดที่เป็นมหัคคตและโลกุตระ  พึง
ทราบว่า  ญาณ.
         บทว่า  <B>สมุทาจเรยฺย</B>   ความว่า  พึงอวดอุตริมนุสธรรม   มีประการ
ดังกล่าวแล้ว  ทำให้น้อมเข้ามาในตน.  ส่วนบทว่า  <B>อิตฺถิยา  วา</B>  เป็นต้น  ชี้
ถึงบุคคลที่ภิกษุจะพึงอวด.   จริงอยู่ เมื่ออวดอุตริมนุสธรรมแก่บุคคลเหล่านี้  ย่อม
เป็นอันอวด.   เมื่ออวดแก่เทวดา   มาร    พรหมหรือแม้แก่เปรต    ยักษ์    และ
สัตว์ดิรัจฉาน   หาเป็นอันอวดไม่   แล.
