ของบุรุษ   ฉันใด,    ลมหายใจเข้าและหายใจออก    ย่อมเข้าออก    เพราะอาศัย  
กายและจิตฉันนั้นเหมือนกันแล.  ลำดับนั้น  เธอกำหนดลมหายใจเข้าหายใจออก
และกายว่า    เป็นรูป,   กำหนดจิตนั้นและธรรมที่สัมปยุตด้วยจิตว่า   เป็นอรูป.
ครั้น เธอกำหนดนามรูปด้วยอาการอย่างนั้นแล้ว   ย่อมแสวงหาปัจจัยแห่งนามรูป
นั้น.  และเธอเมื่อแสวงหาอยู่   ก็ได้เห็นปัจจัยมีอวิชชาและตัณหาเป็นต้นนั้นแล้ว
ย่อมข้ามความสงสัยปรารภความเป็นไปแห่งนามรูปในกาลทั้ง  ๓  เสียได้.
         เธอนั้น  ข้ามความสงสัยได้แล้ว   ยกไตรลักษณ์ขึ้นด้วยอำนาจพิจารณา
กลาป   ละวิปัสสนูปกิเลส  ๑๐  อย่าง   มีโอภาสเป็นต้น    ซึ่งเกิดขึ้นแล้วในส่วน
เบื้องต้น    ด้วยอุทยัพพยานุปัสสนา   (การพิจารณาเห็นความเกิดและความดับ)
กำหนดปฏิปทาญาณที่พ้นจากอุปกิเลสว่า    เป็นมรรค    ละความเกิดเสีย    ถึง
ภังคานุปัสสนา (การพิจารณาเห็นความดับ)   เบื่อหน่ายคลายกำหนัดพ้นไปใน
สรรพสังขาร   ซึ่งปรากฏโดยความเป็นของน่ากลัว   ด้วยพิจารณาเห็นความดับ
ติดต่อกันไป   ได้บรรลุอริยมรรคทั้ง  ๔  ตามลำดับ   แล้วตั้งอยู่ในพระอรหัตผล
ถึงที่สุดแห่งปัจจเวกขณญาณ  ๑๙ อย่าง   เป็นอัครทักขิไณยแห่งโลก   พร้อมทั้ง
เทวดา.    ก็การเจริญอานาปานัสสติสมาธิ     ของภิกษุผู้ประกอบในอานาปาน-
กรรมฐานนั้น    ตั้งต้นแต่การนับ   จนถึงมรรคผลเป็นที่สุด   จบบริบูรณ์เพียง
เท่านี้แล.
                         นี้พรรณนาปฐมจตุกกะโดยอาการทุกอย่าง
         ก็เพราะใน  ๓  จตุกกะนอกนี้      ขึ้นชื่อว่านัยแห่งการเจริญกรรมราน
แผนกหนึ่งย่อมไม่มี,   เพราะฉะนั้น  ผู้ศึกษาควรทราบเนื้อความแห่ง ๓ จตุกกะ
เหล่านั้น  โดยนัยแห่งการพรรณนาตามบทนั่น แล.
