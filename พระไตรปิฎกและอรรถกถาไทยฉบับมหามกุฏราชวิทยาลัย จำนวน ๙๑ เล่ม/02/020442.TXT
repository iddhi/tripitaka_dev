                                          <H1>[เรื่องผีเข้าสิงภิกษุ]</H1>  
         <B>ในเรื่องของภิกษุผู้ถูกผีเข้าสิง</B>  มีวินิจฉัยดังนี้:-    ภิกษุอีกรูปหนึ่ง
ได้ให้การประหาร    (แก่ภิกษุผู้ถูกผีเข้าสิ่งนั้น )    ด้วยคิดว่า    จักขับไล่ยักษ์ให้
หนีไป.    ภิกษุนอกจากนี้  คิดว่า  คราวนี้    ยักษ์นี้   ไม่สามารถจะทำพิรุธได้,
เราจักฆ่ามันเสีย     ได้ให้การประหาร.     และในเรื่องของภิกษุผู้ถูกผีเข้าสิงเรื่อง
แรกนี้  พระผู้มีพระภาคเจ้าตรัสว่า   ไม่เป็นอาบัติแก่ภิกษุ   ผู้ไม่มีความประสงค์
จะให้ตาย  เพราะเหตุนั้น  ด้วยพระพุทธดำรัสเพียงเท่านี้นั่นแล   ภิกษุจึงไม่ควร
ให้การประหารแก่ภิกษุผู้ถูกผีสิง,    แต่พึงเอาใบตาลหรือเส้นด้ายพระปริตรผูกไว้
ที่มือหรือเท้า.  พึงสวดพระปริตรทั้งหลาย  มีรัตนสูตรเป็นต้น   พึงทำธรรมกถา
ว่า   ท่านอย่าเบียดเบียนภิกษุผู้มีศีล    ดังนี้.
         เรื่องพรรณนาสวรรค์เป็นต้น    มีเนื้อความชัดเจนแล้ว.    ก็คำที่พึง
กล่าวในเรื่องพรรณนาสวรรค์เป็นต้นนี้   ข้าพเจ้าได้กล่าวไว้แล้วแล.
                                          <H1>[เรื่องภิกษุตัดต้นไม้]</H1>
         เรื่องตัดต้นไม้  ก็เช่นเดียวกับเรื่องผูกร่างร้าน.   แต่มีความแปลกกัน
ดังต่อไปนี้:-    ภิกษุใด    แม้ถูกต้นไม้ล้มทับแล้ว     ยังไม่มรณภาพ   และเธอ
สามารถจะตัดต้นไม้หรือขุดแผ่นดินแล้วออกไปโดยข้าง ๆ หนึ่งได้,    และในมือ
ของเธอก็มีมีดและจอบ <SUP>*</SUP>อยู่   ภิกษุแม้นั้นควรสละชีวิตเสีย.   และไม่ควรตัดต้นไม้
หรือไม่ควรขุดดิน.   เพราะเหตุไร ?  เพราะเหตุว่า  ภิกษุเมื่อทำอย่างนั้น  ย่อม
ต้องปาจิตตีย์    ย่อมหักรานเสียซึ่งพุทธอาณา   ย่อมไม่ทำศีลให้มีชีวิตเป็นทีสุด;
เพราะเหตุนั้น  ถึงแม้ชีวิตก็ควรสละเสีย   แต่ไม่ควรสละศีล;   ครั้นภิกษุคำนวณ
ได้รอบคอบดังกล่าวมาแล้วนี้  ไม่พึงทำ  (การตัดต้นไม้และขุดดิน)    ด้วยอาการ
//<SUP>*</SUP>  กธารี   ผึ่งถากไม้,  ขวานโยน,  จอบ.
