<span class="LineNumber"> 001 </span>           	ในพุทธุปบาทกาลนี้  ท่านเกิดในตระกูลคนเฝ้าป่าช้า   อันเป็นตระกูล
<span class="LineNumber"> 002 </span>ที่คนเหยียดหยาม  ในพระนครสาวัตถี  ด้วยผลแห่งกรรมนั้น.  ท่านได้มีนามว่า
<span class="LineNumber"> 003 </span>สุปปิยะ  ครั้งนั้น  ท่านถึงความเป็นผู้รู้แล้ว    เข้าไปหาพระโสปากเถระผู้เป็น
<span class="LineNumber"> 004 </span>สหายของตน   ฟังธรรมในสำนักของพระโสปากเถระนั้น    แล้วได้ความสังเวช
<span class="LineNumber"> 005 </span>บวชแล้ว   บำเพ็ญสัมมาปฏิบัติ   ได้ภาษิตคาถาว่า 
<span class="LineNumber"> 006 </span>                           <B>บุคคลผู้มีความเพียร     ถึงจะแก่  แต่เผากิเลสให้
<span class="LineNumber"> 007 </span>                  เร่าร้อน  พึงบรรลุนิพพาน  อันไม่รู้จักแก่  ไม่มีอามิส
<span class="LineNumber"> 008 </span>                  เป็นธรรมสงบอย่างยิ่ง    เกษมจากโยคะอย่างยอดเยี่ยม</B>
<span class="LineNumber"> 009 </span>                  ดังนี้. 
<span class="LineNumber"> 010 </span>                 บรรดาบทเหล่านั้น    บทว่า  <B>อชรํ </B> ได้แก่ เว้นจากชรา.  ท่านกล่าว
<span class="LineNumber"> 011 </span>หมายถึงพระนิพพาน.    อธิบายว่า พระนิพพานนั้น  ชื่อว่า ไม่แก่  เพราะเหตุที่
<span class="LineNumber"> 012 </span>พระนิพพานนั้นไม่มีเกิด   จึงไม่มีแก่   หรือชื่อว่าไม่แก่   แม้เพราะเหตุที่ไม่มี
<span class="LineNumber"> 013 </span>ความแก่  เพราะเมื่อบุคคลบรรลุพระนิพพานนั้นแล้ว   ชรานั้นย่อมไม่มี.
<span class="LineNumber"> 014 </span>           	บทว่า  <B>ชิรมาเนน</B>  ความว่าแก่อยู่  คือถึงความแก่เข้าไปทุก ๆ ขณะ.
<span class="LineNumber"> 015 </span>           	บทว่า   <B>ตปฺปมาเนน</B>    ความว่า   เผากิเลสให้เร่าร้อน   คือ  ยังไฟ
<span class="LineNumber"> 016 </span>๑๑  กองมีราคะเป็นต้นให้ไหม้อยู่.
<span class="LineNumber"> 017 </span>           	บทว่า  <B>นิพฺพุตึ </B>   ได้แก่พระนิพพาน  อันชื่อว่า  มีการดับกิเลสเป็น
<span class="LineNumber"> 018 </span>สภาพ   เพราะไม่มีความเร่าร้อน  ตามที่กล่าวแล้ว.
<span class="LineNumber"> 019 </span>           	บทว่า  <B>นิมิยํ </B> ความว่า  พึงให้เป็นไป คือ พึงเลือกสรร.
<span class="LineNumber"> 020 </span>           	บทว่า   <B>ปรมํ    สนฺตึ </B> ความว่า  ชื่อว่า  สงบอย่างสูง  เพราะเข้าไป
<span class="LineNumber"> 021 </span>สงบความกระวนกระวายแก่อภิสังขาร คือ กิเลสที่เหลือได้เป็นธรรมดา.
<span class="LineNumber"> 022 </span>          	ชื่อว่าเกษมจากโยคะ  เพราะไม่ถูกผูกพันด้วยโยคะทั้ง  ๔.
<span class="LineNumber"> 023 </span>           	ชื่อว่ายอดเยี่ยม  เพราไม่มีธรรมอะไร ๆ  ที่จะเหนือกว่าตนไปได้.
