<span class="LineNumber"> 001 </span>กระทำมหาสักการะ  โดยนัยดังกล่าวแล้วในหนหลัง  กราบทูลพระผู้มีพระภาคเจ้า 
<span class="LineNumber"> 002 </span>ว่า   ข้าแต่พระองค์ผู้เจริญ   ด้วยการการทำอธิการนี้   ข้าพระองค์ไม่ปรารถนา
<span class="LineNumber"> 003 </span>สมบัติอย่างอื่น  ก็นับแต่นี้ไปในวันสุดท้ายของวันที่ ๗  พระองค์ตั้งภิกษุรูปนั้น 
<span class="LineNumber"> 004 </span>ไว้ในตำแหน่งของภิกษุผู้เลิศกว่าภิกษุทั้งหลายผู้เพ่งฌาน  ฉันใด  ในอนาคตกาล
<span class="LineNumber"> 005 </span>แม้ข้าพระองค์  ก็พึงเป็นผู้เลิศกว่าภิกษุทั้งหลายผู้เพ่งฌาน  ในศาสนาของพระ-
<span class="LineNumber"> 006 </span>พุทธเจ้าพระองค์หนึ่ง  ดังนี้แล้ว   ตั้งความปรารถนาไว้. 
<span class="LineNumber"> 007 </span>            พระบรมศาสดา    ทรงตรวจดูอนาคตกาลแล้ว    ทรงเห็นความสำเร็จ
<span class="LineNumber"> 008 </span>จึงทรงพยากรณ์ว่า  พระพุทธเจ้าทรงพระนามว่าโคตมะ   จักเสด็จอุบัติในที่สุด
<span class="LineNumber"> 009 </span>แห่งแสนกัปในอนาคตกาล   ดังนี้   แล้วเสด็จหลีกไป.
<span class="LineNumber"> 010 </span>           เขากระทำแต่กรรมดี  จนตลอดชีวิต  ท่องเที่ยวไปในเทวดาและมนุษย์
<span class="LineNumber"> 011 </span>ทั้งหลาย   ตลอดเวลาแสนกัป  บังเกิดในตระกูลที่มีสมบัติมาก   ณ  กรุงสาวัตถี
<span class="LineNumber"> 012 </span>ในศาสนาของพระผู้มีพระภาคเจ้าของเราทั้งหลาย   ไปสู่วิหารพร้อมด้วยมหาชน
<span class="LineNumber"> 013 </span>ผู้เดินไปเพื่อฟังธรรม    ภายหลังภัตร    ยืนอยู่ท้ายบริษัท    ฟังธรรมกถาของ
<span class="LineNumber"> 014 </span>พระทศพลแล้ว   ได้เฉพาะซึ่งศรัทธา   บวชแล้ว   ได้อุปสมบทแล้ว   ให้อาจารย์
<span class="LineNumber"> 015 </span>บอกกัมมัฏฐาน   กระทำบริกรรมฌาน  เป็นผู้ได้ฌาน  กระทำฌานให้เป็นบาท
<span class="LineNumber"> 016 </span>แล้วบรรลุพระอรหัต.
<span class="LineNumber"> 017 </span>          โดยมากท่านจะเข้าสมาบัติ    ที่พระทศพลทรงเข้า   ได้เป็นผู้มีชำนาญ
<span class="LineNumber"> 018 </span>ที่สั่งสมแล้ว   ในฌานทั้งหลาย  ทั้งกลางวันและกลางคืน.
<span class="LineNumber"> 019 </span>           ครั้งนั้น     พระศาสดาทรงตั้งท่านไว้ในตำแหน่งแห่งภิกษุผู้เลิศกว่าภิกษุ
<span class="LineNumber"> 020 </span>ผู้เพ่งฌานทั้งหลาย   โดยพระพุทธดำรัสว่า   ดูก่อนภิกษุทั้งหลาย   พระกังขา-
<span class="LineNumber"> 021 </span>เรวตะเลิศกว่าพวกภิกษุสาวกของเราผู้เพ่งฌาน   ดังนี้.     สมดังคาถาประพันธ์
<span class="LineNumber"> 022 </span>ที่ท่านกล่าวไว้ในอปทานว่า
