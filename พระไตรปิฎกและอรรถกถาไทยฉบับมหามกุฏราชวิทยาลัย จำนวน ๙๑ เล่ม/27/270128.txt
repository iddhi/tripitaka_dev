<span class="LineNumber"> 001 </span>           [๑๑๙]   ดูก่อนภิกษุทั้งหลาย  ก็รูปเป็นไฉน ?  มหาภูตรูป  ๔  และ  
<span class="LineNumber"> 002 </span>รูปที่อาศัยมหาภูตรูป     ๔     นี้เราเรียกว่ารูป     ความเกิดขึ้นแห่งรูป
<span class="LineNumber"> 003 </span>ย่อมมีเพราะความเกิดขึ้นแห่งอาหาร      ความดับแห่งรูปย่อมมีเพราะ
<span class="LineNumber"> 004 </span>ความดับแห่งอาหาร  อริยมรรคอันประกอบด้วยองค์  ๘  คือ  สัมมาทิฏฐิ
<span class="LineNumber"> 005 </span>ฯลฯ   สัมมาสมาธิ   นี้แลเป็นปฏิปทาอันให้ถึงความดับแห่งรูป   ความสุข
<span class="LineNumber"> 006 </span>โสมนัสอาศัยรูปนี้เกิดขึ้น    นี้เป็นคุณแห่งรูป     รูปไม่เที่ยงเป็นทุกข์
<span class="LineNumber"> 007 </span>มีความแปรปรวนเป็นธรรมดา  นี้เป็นโทษแห่งรูป  การกำจัดฉันทราคะ
<span class="LineNumber"> 008 </span>การละฉันทราคะในรูปเสียได้     นี้เป็นอุบายเครื่องสลัดออกแห่งรูป
<span class="LineNumber"> 009 </span>ดูก่อนภิกษุทั้งหลาย  สมณะหรือพราหมณ์เหล่าใดเหล่าหนึ่ง  รู้ยิ่งซึ่งรูป
<span class="LineNumber"> 010 </span>เหตุเกิดแห่งรูป      ความดับแห่งรูป      ปฏิปทาอันให้ถึงความดับแห่งรูป
<span class="LineNumber"> 011 </span>คุณแห่งรูป  โทษแห่งรูป  และอุบายเครื่องสลัดออกแห่งรูป  อย่างนี้ๆแล้ว
<span class="LineNumber"> 012 </span>ปฏิบัติเพื่อความเบื่อหน่าย   เพื่อคลายกำหนัด   เพื่อดับรูป   สมณะหรือ
<span class="LineNumber"> 013 </span>พราหมณ์เหล่านั้นปฏิบัติดีแล้ว สมณะหรือพราหมณ์เหล่าใดปฏิบัติดีแล้ว
<span class="LineNumber"> 014 </span>สมณะหรือพราหมณ์เหล่านั้น     ชื่อว่าย่อมหยั่งลงในธรรมวินัยนี้
<span class="LineNumber"> 015 </span>ส่วนสมณะหรือพราหมณ์เหล่าใดเหล่าหนึ่ง   รู้ยิ่งซึ่งรูป   เหตุเกิดแห่งรูป
<span class="LineNumber"> 016 </span>ความดับแห่งรูป     ปฏิปทาอันให้ถึงความดับแห่งรูป     คุณแห่งรูป
<span class="LineNumber"> 017 </span>โทษแห่งรูป  และอุบายเครื่องสลัดออกแห่งรูป  อย่างนี้ๆแล้ว  หลุดพ้นไป
<span class="LineNumber"> 018 </span>เพราะความเบื่อหน่าย คลายกำหนัด ความดับ (และ) เพราะไม่ถือมั่นรูป
<span class="LineNumber"> 019 </span>สมณะหรือพราหมณ์เหล่านั้นชื่อว่าหลุดพ้นดีแล้ว   สมณะหรือพราหมณ์
<span class="LineNumber"> 020 </span>เหล่าใดหลุดพ้นดีแล้ว     สมณะหรือพราหมณ์เหล่านั้นเป็นอันเสร็จกิจ
<span class="LineNumber"> 021 </span>สมณะหรือพราหมณ์เหล่าใดเสร็จกิจ     สมณะหรือพราหมณ์เหล่านั้น
<span class="LineNumber"> 022 </span>ย่อมไม่มีวัฏฏะเพื่อความปรากฏอีก.                    
<span class="LineNumber"> 023 </span>           [๑๒๐]   ดูก่อนภิกษุทั้งหลาย ก็เวทนาเป็นไฉน ?  เวทนา ๖ หมวด
<span class="LineNumber"> 024 </span>นี้  คือ   เวทนาเกิดเพราะจักขุสัมผัส  ฯลฯ   เวทนาเกิดเพราะมโนสัมผัส
