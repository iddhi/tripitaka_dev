<span class="LineNumber"> 001 </span>           บทว่า  <B>กุลปุตฺตา  อุเปนฺติ  อตฺถวสิกา  อตฺถวสํ  ปฏิจฺจ</B>  ความว่า  
<span class="LineNumber"> 002 </span>กุลบุตรโดยชาติ     และกุลบุตรโดยอาจาระในศาสนาของเราเป็น 
<span class="LineNumber"> 003 </span>ผู้อยู่ในอำนาจแห่งผล     อยู่ในอำนาจแห่งเหตุ     คืออาศัยอำนาจแห่งผล
<span class="LineNumber"> 004 </span>อำนาจแห่งเหตุจึงประกอบ  (การเที่ยวแสวงหาคำข้าว).

<span class="LineNumber"> 005 </span>              <H2>อธิบายศัพท์  ราชาภินีตะ  เป็นต้น</H2>
<span class="LineNumber"> 006 </span>           ในบทว่า <B>ราชาภินีตา</B> เป็นต้น พึงทราบอธิบายดังต่อไปนี้ :-
<span class="LineNumber"> 007 </span>           กุลบุตรเหล่าใด  กินของพระราชาแล้วถูกจองจำในเรือนจำหลวง
<span class="LineNumber"> 008 </span>(ต่อมา)   หนีได้จึง   (ไป)   บวช   กุลบุตรเหล่านั้นชื่อว่า   <B>ราชาภินีตะ.</B>
<span class="LineNumber"> 009 </span>ก็กุลบุตรเหล่านั้นชื่อว่า     <B>ราชาภินีตะ</B>     เพราะถูกนำไปเครื่องจองจำ
<span class="LineNumber"> 010 </span>ของพระราชา.                                                            
<span class="LineNumber"> 011 </span>           ส่วนกุลบุตรเหล่าใด ถูกโจรจับได้ในป่าทึบ  เมื่อบางพวกถูกโจร
<span class="LineNumber"> 012 </span>นำไป    บางพวกก็พูดว่า    นาย    เราทั้งหลายอันพวกท่านปล่อยแล้วก็
<span class="LineNumber"> 013 </span>จักไม่อยู่ครองเรือนหรอก   (แต่)   จักบวช   ในการบวชนั้น   เราจักให้
<span class="LineNumber"> 014 </span>ส่วนบุญแก่พวกท่านจากบุญมีการบูชาพระพุทธเจ้าเป็นต้น   ที่พวกเรา
<span class="LineNumber"> 015 </span>จักทำ     กุลบุตรเหล่านั้นอันโจรเหล่านั้นปล่อยแล้วจึง     (ไป)     บวช
<span class="LineNumber"> 016 </span>กุลบุตรเหล่านั้นชื่อว่า <B>โจราภินีตะ.</B>
<span class="LineNumber"> 017 </span>            ก็กุลบุตรเหล่านั้นชื่อว่า     <B>โจราภินีตะ</B>     เพราะหมายความว่า
<span class="LineNumber"> 018 </span>ถูกพวกโจรนำไปให้ถูกฆ่าตาย.
<span class="LineNumber"> 019 </span>            ส่วนกุลบุตรเหล่าใดติดหนี้แล้วไม่สามารถใช้คืนให้ได้จึงหนี
<span class="LineNumber"> 020 </span>ไปบวช    กุลบุตรเหล่านั้นชื่อว่า    <B>อิณัฏฏะ</B>    (ติดหนี้)   หมายความว่า
<span class="LineNumber"> 021 </span>ถูกหนี้บีบคั้น บาลีเป็น <B>อิณฏฺ€า</B>  ก็มี  หมายความว่า  ตั้งอยู่ในหนี้  (ติดหนี้)
