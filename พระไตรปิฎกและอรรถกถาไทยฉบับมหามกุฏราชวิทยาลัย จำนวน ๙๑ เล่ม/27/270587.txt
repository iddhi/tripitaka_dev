<span class="LineNumber"> 001 </span>พวกเราพึงยินดีด้วยความยินดีของตน  เมื่อนั้น  เมฆหมอกย่อมมี  เพราะ   
<span class="LineNumber"> 002 </span>อาศัยความตั้งใจของเทวดาพวกนั้น     ดูก่อนภิกษุ      ข้อนี้แลเป็นเหตุ
<span class="LineNumber"> 003 </span>เป็นปัจจัยให้เมฆหมอกมีในบางคราว. 
<span class="LineNumber"> 004 </span>                                <I>จบ อัพภวลาหกสูตรที่  ๕๕</I> 

<span class="LineNumber"> 005 </span>                        <H1>อรรถกถาสูตรที่  ๕๕</H1>

<span class="LineNumber"> 006 </span>           บทว่า    <B>วาโต   โหติ</B>    ความว่า    ลมตามปกติที่พัดมา
<span class="LineNumber"> 007 </span>จากทิศเหนือ   และจากทิศใต้เป็นต้น   ที่มีในฤดูนั้น   นี้เป็นลมมีฤดูเป็น
<span class="LineNumber"> 008 </span>สมุฏฐานนั่นเอง   ส่วนลมแรงที่พัดทำลายต้นไม้เป็นต้น  และลมที่เกิดขึ้น
<span class="LineNumber"> 009 </span>ผิดฤดูกาล  อย่างอื่นนี้ชื่อว่า  ลมที่เกิดด้วยอานุภาพเทวดา.
<span class="LineNumber"> 010 </span>                         <I>จบ  อรรถกถาอัพภวลาหกสูตรที่  ๕๕</I>

<span class="LineNumber"> 011 </span>                        <H1>๕๖.  วาตวลาหกสูตร</H1>

<span class="LineNumber"> 012 </span>           [๕๕๓]  กรุงสาวัตถี.   ภิกษุนั้นนั่ง   ณ   ที่ควรส่วนข้างหนึ่งแล้ว
<span class="LineNumber"> 013 </span>ได้ทูลถามพระผู้มีพระภาคเจ้าว่า     ข้าแต่พระองค์ผู้เจริญ     อะไรหนอ
<span class="LineNumber"> 014 </span>เป็นเหตุเป็นปัจจัยให้ลมมีในบางคราว  พระเจ้าข้า  ?
<span class="LineNumber"> 015 </span>           พระผู้มีพระภาคเจ้าตรัสว่า     ดูก่อนภิกษุ     พวกเทวดาชื่อว่า
<span class="LineNumber"> 016 </span>วาตวลาหกมีอยู่   เมื่อใด   เทวดาพวกนั้นมีความคิดอย่างนี้ว่า   ไฉนหนอ
<span class="LineNumber"> 017 </span>พวกเราพึงยินดีด้วยความยินดีของตน   เมื่อนั้น   ลมย่อมมี   เพราะอาศัย
<span class="LineNumber"> 018 </span>ความตั้งใจของเทวดาพวกนั้น   ดูก่อนภิกษุ   ข้อนี้แลเป็นเหตุ   เป็นปัจจัย
<span class="LineNumber"> 019 </span>ให้ลมมีในบางคราว.
<span class="LineNumber"> 020 </span>                                   <I>จบ  วาตวลาหกสูตรที่  ๕๖</I>
