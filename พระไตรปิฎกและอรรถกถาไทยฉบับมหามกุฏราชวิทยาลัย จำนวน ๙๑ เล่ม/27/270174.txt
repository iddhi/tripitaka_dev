<span class="LineNumber"> 001 </span>สีหิงคุ (แนวทั้ง ๓ นั้น) ผ่านหลังไป สุดที่ภายในขาอ่อน เป็นวงทักษิณาวรรต.   
<span class="LineNumber"> 002 </span>           ก็ที่ต้นคอของ<B>ไกรสรราชสีห์</B>นั้น มีขนขึ้นเป็นพวง เหมือนวงไว้ด้วย
<span class="LineNumber"> 003 </span>ผ้ากัมพล ราคาตั้งแสน (ส่วน) ที่ที่เหลือ (ภายในร่างกาย) มีสีขาวบริสุทธิ์
<span class="LineNumber"> 004 </span>เหมือนแป้งข้าวสาลี  และผงจุรณ์แห่งสังข์.
<span class="LineNumber"> 005 </span>           บรรดาราชสีห์ทั้ง   ๔   จำพวกนี้   <B>ไกรสรราชสีห์</B>นี้   พระผู้มี-
<span class="LineNumber"> 006 </span>พระภาคเจ้า ทรงประสงค์เอาแล้วในสูตรนี้.                                
<span class="LineNumber"> 007 </span>           บทว่า  <B>มิคราชา</B>  ได้แก่  ราชาแห่งหมู่เนื้อ.
<span class="LineNumber"> 008 </span>           บทว่า   <B>อาสยา</B>   แปลว่า   จากที่อยู่   อธิบายว่า  <B>ไกรสรราชสีห์</B>
<span class="LineNumber"> 009 </span>ย่อมออกไปจากถ้ำทอง    หรือจากถ้ำเงิน    ถ้ำแก้วมณี     ถ้ำแก้วผลึก
<span class="LineNumber"> 010 </span>และถ้ำมโนสิลา.
<span class="LineNumber"> 011 </span>           ก็<B>ไกรสรราชสีห์</B>นี้ เมื่อจะออกไป (จากที่อยู่) ย่อมออกไปด้วยเหตุ
<span class="LineNumber"> 012 </span>๔   ประการ   คือ   ถูกความมืดเบียดเบียนออกไปเพื่อต้องการแสงสว่าง
<span class="LineNumber"> 013 </span>ปวดอุจจาระปัสสาวะออกไปเพื่อต้องการถ่ายอุจจาระปัสสาวะ     ถูก
<span class="LineNumber"> 014 </span>ความหิวบีบคั้นออกไปเพื่อต้องการล่าเหยื่อ   หรือถูกน้ำสมภพ    (อสุจิ)
<span class="LineNumber"> 015 </span>บีบคั้น  (เกิดความกำหนัด)  ออกไปเพื่อต้องการเสพอสัทธรรม  (ร่วม-
<span class="LineNumber"> 016 </span>ประเวณี)     แต่ในสูตรนี้พระผู้มีพระภาคเจ้าทรงประสงค์เอาว่า
<span class="LineNumber"> 017 </span>ไกรสรราชสีห์ออกไปเพื่อต้องการหาเหยื่อ.
<span class="LineNumber"> 018 </span>           บทว่า   <B>วิชมฺภติ</B>    ความว่า  ไกรสรราชสีห์วางเท้าหลังสองเท้า
<span class="LineNumber"> 019 </span>ไว้เสมอกันบนแผ่นทอง    แผ่นเงิน    แผ่นแก้วมณี    แผ่นแก้วผลึก    และ
<span class="LineNumber"> 020 </span>มโนสิลา    อย่างใดอย่างหนึ่งแล้วเหยียดเท้าหน้าออก    หดส่วนหลังของ
<span class="LineNumber"> 021 </span>ร่างกายเข้าแล้ว     ยืดส่วนหน้าออกไปโก่งหลังชูคอ     คล้ายจะส่งเสียง
<span class="LineNumber"> 022 </span>เหมือนฟ้าร้อง     พลางสลัดฝุ่นที่ติดอยู่ตามร่างกายออกไปชื่อว่า
<span class="LineNumber"> 023 </span>เยื้องกราย.
