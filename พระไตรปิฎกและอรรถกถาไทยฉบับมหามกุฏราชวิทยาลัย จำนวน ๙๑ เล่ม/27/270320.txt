<span class="LineNumber"> 001 </span><B>เมืองของตน  จึงได้ช่วยกันสร้างวัด  ถวายพระศาสดาใน  (ภูมิ)  ประเทศ  
<span class="LineNumber"> 002 </span>ที่เดียรดาษไปด้วยไพรสณฑ์ใหญ่  ตรงที่แห่งหนึ่ง ซึ่งมีแม่น้ำคงคาไหลวน.
<span class="LineNumber"> 003 </span>พระผู้มีพระภาคเจ้าประทับอยู่ในวิหารนั้น  พระสังคีติกาจารย์  หมายเอา 
<span class="LineNumber"> 004 </span>วิหารนั้น  จึงกล่าวว่า  คงฺคาย  นทิยา  ตีเร</B>  ดังนี้.
<span class="LineNumber"> 005 </span>           บทว่า  <B>ตตฺร  โข  ภควา  ภิกฺขู  อามนฺเตสิ</B>  ความว่า    พระผู้มี-
<span class="LineNumber"> 006 </span>พระภาคเจ้าประทับอยู่ในวิหารนั้น   เวลาเย็นเสด็จออกจากพระคันธกุฏี
<span class="LineNumber"> 007 </span>ไปประทับนั่งบนบวรพุทธอาสน์ที่ชาวเมืองจัดถวายไว้     ณ     ริมฝั่ง
<span class="LineNumber"> 008 </span>แม่น้ำคงคา     ทอดพระเนตรเห็นฟองน้ำใหญ่ลอยมาในแม่น้ำคงคา
<span class="LineNumber"> 009 </span>จึงทรงดำริว่า     เราจักกล่าวธรรมข้อหนึ่งที่เกี่ยวเนื่องกับเบญจขันธ์
<span class="LineNumber"> 010 </span>ในศาสนาของเราดังนี้ แล้วได้ตรัสเรียกภิกษุทั้งหลายผู้นั่งแวดล้อมอยู่<SUP>๑</SUP>.
<span class="LineNumber"> 011 </span>           บทว่า   <B>มหนฺตํ  เผณปิณฺฑํ</B>  ความว่า    ฟองน้ำเริ่มตั้งแต่มีขนาด
<span class="LineNumber"> 012 </span>เท่าผลพุทราและล้อรถในคราวแรกก่อตัว ๆ  แล้ว      เมื่อถูกกระแสน้ำ
<span class="LineNumber"> 013 </span>พัดพาไปก็ก่อตัวใหญ่ขึ้นตามลำดับ    จนมีขนาดเท่ายอดภูเขา    ซึ่งสัตว์
<span class="LineNumber"> 014 </span>เป็นจำนวนมากมีงูน้ำเป็นต้นอาศัยอยู่  ได้แก่    ฟองน้ำที่ใหญ่ถึงปานนี้.
<span class="LineNumber"> 015 </span>             บทว่า  <B>อาวเหยฺย</B>  แปลว่า  พึงนำมา.
<span class="LineNumber"> 016 </span>              ก็ฟองน้ำนี้นั้น     ย่อมสลายตัวไปตรงที่ที่ก่อตัวบ้าง     ลอยไปได้
<span class="LineNumber"> 017 </span>หน่อยหนึ่งจึงสลายตัวบ้าง  ลอยไปได้ไกลเป็นโยชน์หนึ่งสองโยชน์เป็นต้น
<span class="LineNumber"> 018 </span>แล้วจึงสลายตัวบ้าง  แต่ถึงแม้จะไม่สลายตัว  ในระหว่างทางถึงทะเลหลวง
<span class="LineNumber"> 019 </span>แล้วก็ย่อมสลายตัวเป็นแน่แท้ทีเดียว.
<span class="LineNumber"> 020 </span>             บทว่า  <B>นิชฺฌาเยยฺย</B>  แปลว่า  พึงจ้องดู.
<span class="LineNumber"> 021 </span>             บทว่า  <B> โยนิโส  อุปปริกฺเขยฺย</B>  แปลว่า  พึงตรวจดูตามเหตุ.
<span class='footnote'>๑.  ปาฐะว่า  <B>ปวาเรตุวา</B>  ฉบับพม่าเป็น  <B>ปริวาเรตุวา</B>  แปลตามฉบับพม่า.</span>

