<span class="LineNumber"> 001 </span>                                     <h2>เปรียบเทียบ</h2> 
<span class="LineNumber"> 002 </span>           เปรียบเหมือน    เมื่อเหรัญญิกนำกหาปณะมาทำเป็นกองไว้บน
<span class="LineNumber"> 003 </span>แผ่นกระดานของเหรัญญิก เมื่อคน ๓ คน คือ เด็กไร้เตียงสา ชาวบ้าน
<span class="LineNumber"> 004 </span>ธรรมดา  (และ)  เหรัญญิกผู้เชี่ยวชาญ  ยืนมองดู  เด็กไร้เดียงสา  รู้แต่
<span class="LineNumber"> 005 </span>เพียงว่า  กหาปณะทั้งหลายสวยงาม  วิจิตร  (มีลักษณะ)  สี่เหลี่ยม  และ
<span class="LineNumber"> 006 </span>กลมเป็นต้น  (แต่)  หารู้ไม่ว่า  นี้เป็นรตนสมมติ  ที่ใช้เป็นเครื่องอุปโภค
<span class="LineNumber"> 007 </span>บริโภค  ของมนุษย์ทั้งหลาย.
<span class="LineNumber"> 008 </span>           ชาวบ้านธรรมดา     รู้ว่า     กหาปณะทั้งหลายสวยงามเป็นต้น
<span class="LineNumber"> 009 </span>เป็นรตนสมมติ     ที่เป็นเครื่องอุปโภคและบริโภคของมนุษย์ทั้งหลาย 
<span class="LineNumber"> 010 </span>และรู้ว่า     เป็นรตนสมมติ     ที่เป็นเครื่องอุปโภคและบริโภคของมนุษย์
<span class="LineNumber"> 011 </span>ทั้งหลาย.    แต่หารู้ไม่ว่า    นี้เป็นของปลอม    นี้เป็นของแท้   นี้เนื้อไม่ดี
<span class="LineNumber"> 012 </span>นี้เนื้อดี.
<span class="LineNumber"> 013 </span>           เหรัญญิกผู้เชี่ยวชาญ     ย่อมรู้ว่า     กหาปณะทั้งหลายสวยงาม
<span class="LineNumber"> 014 </span>เป็นต้น    ย่อมรู้ว่า    กหาปณะทั้งหลายเรียกว่า    รัตนะ    ทั้งย่อมรู้ว่า
<span class="LineNumber"> 015 </span>เป็นของปลอมเป็นต้นด้วย
<span class="LineNumber"> 016 </span>           ก็แลเมื่อรู้ พอได้เห็นรูปบ้าง ได้ยินเสียง (เคาะ) บ้าง ได้ดมกลิ่น
<span class="LineNumber"> 017 </span>บ้าง  ได้ลิ้มรสบ้าง  ใช้มือชั่งดูถึงความหนักเบาบ้าง  ก็ทราบได้  (ทันที)
<span class="LineNumber"> 018 </span>ว่า  ทำที่หมู่บ้านโน้นบ้าง  ทราบว่า  ทำที่นิคมโน้น ที่เมืองโน้น ที่ร่มเงา
<span class="LineNumber"> 019 </span>ภูเขาโน้น  (และ)  ที่ริมฝั่งแม่น้ำโน้นบ้าง  ทราบว่า  อาจารย์โน้นทำบ้าง
<span class="LineNumber"> 020 </span>ฉันใด (สัญญา วิญญาณ และปัญญา) ก็ฉันนั้นเหมือนกัน (คือ) สัญญา
<span class="LineNumber"> 021 </span>ย่อมจำได้หมายรู้แต่เพียงอารมณ์ว่าเป็นสีเขียวเป็นต้นเท่านั้น     เปรียบ
<span class="LineNumber"> 022 </span>เหมือนเด็กน้อยไร้เดียงสาเห็นกหาปณะฉะนั้น.
