<span class="LineNumber"> 001 </span>           ด้วยบทว่า  <B>ปริทหามิ</B>  พระผู้มีพระภาคเจ้าทรงแสดงว่า  เรานุ่งผ้า  
<span class="LineNumber"> 002 </span>คู่เดียวเท่านั้น    ที่เหลือเป็นของพวกราชบุรุษที่เที่ยวแวดล้อม    จำนวน
<span class="LineNumber"> 003 </span>๑,๖๘๐,๐๐๐  คน. 
<span class="LineNumber"> 004 </span>           ด้วยบทว่า  <B>ภุญฺชามิ</B>  พระผู้มีพระภาคเจ้าทรงแสดงว่า  เราเสวย
<span class="LineNumber"> 005 </span>ข้าวสุกประมาณ  ๑ ทะนานเป็นอย่างสูง ที่เหลือเป็นของราชบุรุษที่เที่ยว
<span class="LineNumber"> 006 </span>แวดล้อม จำนวน ๘๔,๐๐๐  คน.
<span class="LineNumber"> 007 </span>          ก็ข้าวสุกถาดเดียว  พอคน  ๑๐  คนกินได้.  พระผู้มีพระภาคเจ้า
<span class="LineNumber"> 008 </span>ครั้นทรงแสดงสมบัติ  เมื่อครั้งเป็นพระเจ้ามหาสุทัสสนะนี้อย่างนี้แล้ว
<span class="LineNumber"> 009 </span>บัดนี้เมื่อจะทรงแสดงว่า  สมบัติ นั้นไม่เที่ยง  จึงตรัสคำว่า  <B>อิติ  โข  ภิกฺขุ</B>
<span class="LineNumber"> 010 </span>เป็นต้น
<span class="LineNumber"> 011 </span>           บรรดาบทเหล่านั้น  บทว่า  <B>วิปริณตา</B>  ไต้แก่     (สังขารทั้งหลาย)  
<span class="LineNumber"> 012 </span>ถึงความเป็นสภาพหาบัญญัติมิได้    เพราะละปกติ     เปรียบเหมือน
<span class="LineNumber"> 013 </span>ประทีปดับฉะนั้น.
<span class="LineNumber"> 014 </span>           บทว่า  <B>เอวํ  อนิจฺจา  โข ภิกฺขุ   สงฺขาร</B>  ความว่า     ที่ชื่อว่าไม่เที่ยง
<span class="LineNumber"> 015 </span>เพราะหมายความว่า  มีแล้วกลับไม่มีอย่างนี้.
<span class="LineNumber"> 016 </span>          เปรียบเหมือน บุรุษพึงผูกบันไดไว้ที่ต้นจำปาซึ่งสูงถึง ๑๐๐ ศอก
<span class="LineNumber"> 017 </span>แล้วไต่ขึ้นไปเก็บเอาดอกจำปา ทิ้งบันไดไต่ลงมาฉันใด  พระผู้มีพระภาคเจ้า
<span class="LineNumber"> 018 </span>ก็เป็นฉันนั้นเหมือนกัน    ด้วยเหตุเพียงดังว่าคือ     เสด็จขึ้นสู่สมบัติของ
<span class="LineNumber"> 019 </span>พระเจ้ามหาสุทัสสนะ     ซึ่งกินเวลานานหลายแสนโกฏิปี     เป็นเหมือน
<span class="LineNumber"> 020 </span>ทรงผูกบันได    (ไต่ขึ้นไป)    ทรงถือเอาอนิจจลักษณะที่อยู่ในที่สุดแห่ง
<span class="LineNumber"> 021 </span>สมบัติแล้ว  เสด็จลงมาเหมือนทรงทิ้งบันได (ไต่ลงมา) ฉะนั้น.
<span class="LineNumber"> 022 </span>           บทว่า    <B>เอวํ   อธุวา</B>    ความว่า     เว้นจากความเป็นสภาพยั่งยืน
<span class="LineNumber"> 023 </span>อย่างนั้น เหมือนต่อมน้ำเป็นต้นฉะนั้น.
