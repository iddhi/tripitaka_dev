<span class="LineNumber"> 001 </span>สึกไปเท่านี้ วานนี้สึกไปเท่านี้ วานซืนนี้สึกไปเท่านี้ มีความรู้แต่เพียงว่า 
<span class="LineNumber"> 002 </span>ด้ามมีดนั้นสึก ๆ แม้ฉันใด   ดูก่อนภิกษุทั้งหลาย   ภิกษุประกอบเนือง ๆ  
<span class="LineNumber"> 003 </span>ซึ่ง<B>ภาวนานุโยค</B>อยู่    ก็ฉันนั้นเหมือนกัน    ถึงแม้จะไม่มีความรู้อย่างนี้ว่า
<span class="LineNumber"> 004 </span>วันนี้  <B>อาสวะ</B>ทั้งหลายของเราสิ้นไปเท่านี้  วานนี้สิ้นไปเท่านี้  วานซืนนี้
<span class="LineNumber"> 005 </span>สิ้นไปเท่านี้  ก็จริง  แต่เธอก็รู้ว่าสิ้นไปแล้ว ๆ.  ดูก่อนภิกษุทั้งหลาย  เมื่อ
<span class="LineNumber"> 006 </span>เรือเดินสมุทร    ที่เขาผูกด้วยเชือกผูกคือหวาย    แช่อยู่ในน้ำ    ๖    เดือน
<span class="LineNumber"> 007 </span>ในฤดูหนาว   ลากขึ้นบก   เชือกคือหวาย   ที่ถูกลมและแดดพัดเผา   ถูก
<span class="LineNumber"> 008 </span>เมฆฝนตกชะรด  ก็จะเปื่อยผุไป  โดยไม่ยากฉันใด  ดูก่อนภิกษุทั้งหลาย
<span class="LineNumber"> 009 </span>เมื่อภิกษุประกอบเนือง ๆ  ซึ่ง<B>ภาวนานุโยค</B>อยู่     ก็ฉันนั้นเหมือนกัน
<span class="LineNumber"> 010 </span>สัญโญชน์ก็จะเสื่อมสิ้นไปโดยไม่ยากเลย.
<span class="LineNumber"> 011 </span>                                     <I>จบ  นาวาสูตรที่  ๙</I>

<span class="LineNumber"> 012 </span>                <H1>อรรถกถานาวาสูตรที่  ๙</H1> 

<span class="LineNumber"> 013 </span>            พึงทราบวินิจฉัยใน<B>นาวาสูตร</B>ที่ ๙  ดังต่อไปนี้  :-
<span class="LineNumber"> 014 </span>            บทว่า <B>เสยฺยถาปิ  ภิกฺขเว  กุกฺกุฏิยา  อณฺฑานิ</B>  ความว่า  พระผู้มี-
<span class="LineNumber"> 015 </span>พระภาคเจ้าตรัสอุปมา  ๒  ข้อนี้ไว้ ด้วยอำนาจธรรมที่เป็นฝ่ายดำ  และ
<span class="LineNumber"> 016 </span>ฝ่ายขาว<SUP>๑</SUP>.   บรรดาอุปมา   ๒   ข้อนั้น   อุปมาว่าด้วยธรรมที่เป็นฝ่ายดำ
<span class="LineNumber"> 017 </span>ยังไม่ให้สำเร็จประโยชน์     (แต่)     อุปมาว่าด้วยธรรมที่เป็นฝ่ายขาว
<span class="LineNumber"> 018 </span>นอกนี้ทำให้สำเร็จประโยชน์ได้แล.     พึงทราบเนื้อความของอุปมา
<span class="LineNumber"> 019 </span>ว่าด้วยธรรมฝ่ายขาว<SUP>๒</SUP> อย่างนี้.
<span class="LineNumber"> 020 </span>           บทว่า  <B>เสยฺยถา</B>  เป็นนิบาต ใช้ในความหมายเป็นข้ออุปมา.
<span class='footnote'>๑  ปาฐะว่า <B>คณฺหปกฺขสุกฺขปกฺขวเสน</B>  ฉบับพม่าเป็น  <B>กณฺหปกฺขสุกฺกปกฺขวเสน</B>  แปลตามฉบับพม่า.</span>
<span class='footnote'>๒. ปาฐะว่า <B> สุกฺขปกฺขอุปมาย</B>  ฉบับพม่าเป็น  <B>สุกฺกปกฺขอุปมาย</B>  แปลตามฉบับพม่า.</span>
