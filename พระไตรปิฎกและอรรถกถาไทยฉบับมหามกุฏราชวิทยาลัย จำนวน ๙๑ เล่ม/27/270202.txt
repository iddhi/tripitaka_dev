<span class="LineNumber"> 001 </span>           แต่เพราะทรงแทงตลอดพระสัพพัญญุตญาณมาดีแล้ว    พระผู้มี-  
<span class="LineNumber"> 002 </span>พระภาคเจ้าผู้เป็นธรรมิสสรธรรมราช   จึงทรง   (สามารถ)   ทำการ 
<span class="LineNumber"> 003 </span>กำหนดอรูปธรรมเหล่านี้ที่เป็นไปในอารมณ์เดียวกันได้.
<span class="LineNumber"> 004 </span>           แม้ด้วยการตักน้ำตรงที่ที่แม่น้ำใหญ่ ๕  สาย  ไหลเข้าสู่ทะเลแล้ว
<span class="LineNumber"> 005 </span>แยกออก   (บอก)   อย่างนี้ว่า   นี้เป็นน้ำจากแม่น้ำคงคา   นี้เป็นน้ำจาก
<span class="LineNumber"> 006 </span>แม่น้ำยุมนา  ก็พึงทราบความหมาย (ดังว่ามา) นี้.

<span class="LineNumber"> 007 </span>                              <H2>ลักษณะของทุกข์</H2>
<span class="LineNumber"> 008 </span>           พระผู้มีพระภาคเจ้าครั้นตรัสถึงลักษณะของอนัตตาด้วย
<span class="LineNumber"> 009 </span>หัวข้อ    ๒    หัวข้อ    คือ    หัวข้อที่หนึ่งตรัสถึง<B>สุญญตา</B>    หัวข้อที่สอง
<span class="LineNumber"> 010 </span>ตรัสถึงลักษณะของสุญญตา     อย่างนี้แล้ว     บัดนี้เพื่อจะทรงแสดงถึง
<span class="LineNumber"> 011 </span>ลักษณะของทุกข์  จึงตรัสคำว่า <B>ตตฺร  ภิกฺขเว</B>  ดังนี้เป็นต้น.                    
<span class="LineNumber"> 012 </span>           บรรดาบทเหล่านั้น บทว่า <B>ขชฺชามิ</B>  ความว่า  รูปหาได้แทะเนื้อ
<span class="LineNumber"> 013 </span>คนเรากินเหมือนสุนัขไม่  แต่พึงทราบว่า  เปรียบเหมือนคนนุ่งผ้าเนื้อหยาบ   .
<span class="LineNumber"> 014 </span>พูดว่า  ผ้ากัด  (เนื้อ)  เรา  ดังนี้  ก็โดยมุ่งหมายเอาการเสียดสีที่เกิดจาก 
<span class="LineNumber"> 015 </span>การนุ่งผ้าเนื้อหยาบนั้นฉันใด  แม้รูปนี้ก็ฉันนั้น  (คือ)  ให้เกิดการบีบคั้น  
<span class="LineNumber"> 016 </span>ขึ้นจึงชื่อว่า กิน.    
<span class="LineNumber"> 017 </span>           บทว่า  <B>ปฏิปนฺโน  โหติ</B>  ความว่า  เป็นผู้ปฏิบัติเริ่มต้นตั้งแต่
<span class="LineNumber"> 018 </span>(รักษา)  ศีล (ให้บริสุทธิ์)  จนกระทั่งถึง  (บรรลุ) อรหัตตมรรค.
<span class="LineNumber"> 019 </span>           ก็ในบทนี้พึงทราบอธิบาย     (เพิ่มเติม)    ว่า    พระโยคาวจร
<span class="LineNumber"> 020 </span>รูปใด   มีญาณเป็นกำลัง   ยอดเยี่ยมด้วยพุทธญาณอันแก่กล้า   บำเพ็ญ
<span class="LineNumber"> 021 </span>เพียรอยู่ในภูมิธรรมอันเป็นที่ตั้งแห่งการบำเพ็ญเพียร   ถูกตอไม้ตำ
<span class="LineNumber"> 022 </span>หรือหนามเกี่ยว  ถูกอาวุธประหาร  หรือถูกสัตว์ร้ายทั้งหลายมีเสือโคร่ง
