<span class="LineNumber"> 001 </span>         บทว่า   <B>ปกฺขนฺที</B>    ความว่า   แล่นไป   คือเข้าไปในภายใน.   จริงอยู่
<span class="LineNumber"> 002 </span>บุคคลผู้ทุศีลกระทำเพศของผู้มีวัตรอันงามให้เป็นเครื่องปกปิด เพื่อปกปิดความ
<span class="LineNumber"> 003 </span>ที่ตนเป็นผู้ทุศีล เหมือนการปกปิดวัตถุมีหญ้าและใบไม้เป็นต้น  เพื่อปกปิด
<span class="LineNumber"> 004 </span>คูถฉะนั้น    ย่อมแล่นไปในท่ามกลางภิกษุว่า แม้เราก็เป็นภิกษุ  เมื่อเขาถวายลาภ
<span class="LineNumber"> 005 </span>ว่า    ภิกษุมีพรรษาประมาณเท่านี้     พึงรับลาภนี้    ก็ย่อมแล่นไปเพื่อจะรับว่า
<span class="LineNumber"> 006 </span>เราก็มีพรรษาประมาณเท่านี้    ด้วยเหตุนั้น        พระผู้มีพระภาคเจ้า    จึงตรัสว่า
<span class="LineNumber"> 007 </span>กระทำเพศแห่งพระพุทธเจ้า    พระปัจเจกพุทธเจ้าและพระสาวกผู้มีวัตรอันงาม
<span class="LineNumber"> 008 </span>ให้เป็นเครื่องปกปิดแล้ว   มักประพฤติแล่นไปดังนี้. 
<span class="LineNumber"> 009 </span>         บุคคลใดย่อมประทุษร้ายความเลื่อมใส    อันเกิดแก่ตระกูลแม้ ๔    มี
<span class="LineNumber"> 010 </span>ตระกูลกษัตริย์เป็นต้น    ด้วยการประพฤติอันไม่สมควร  เพราะเหตุนั้น   บุคคล
<span class="LineNumber"> 011 </span>นั้น  ชื่อว่า  <B>กุลทูสโก</B>  ผู้ประทุษร้ายตระกูล.   บทว่า   <B>ปคพฺโภ</B>   ความว่า
<span class="LineNumber"> 012 </span>ผู้ประกอบพร้อมแล้ว    ด้วยความคะนองกาย ๘  ฐานะ    ความคะนองวาจา ๔
<span class="LineNumber"> 013 </span>ฐานะ  และความคะนองใจมีหลายฐานะ.  ความสังเขปในพระสูตรนี้มีเพียงเท่านี้
<span class="LineNumber"> 014 </span>ส่วนความพิสดารข้าพเจ้าจักพรรณนาในเมตตสุตตวัณณนา.
<span class="LineNumber"> 015 </span>         ชื่อว่า   มีมายา   เพราะเป็นผู้ประกอบพร้อมแล้ว   ด้วยมายาอันปกปิด
<span class="LineNumber"> 016 </span>กรรมที่ตนทำแล้วเป็นลักษณะ   ชื่อว่า   ไม่สำรวม   เพราะไม่มีการสำรวมศีล
<span class="LineNumber"> 017 </span>ชื่อว่า   เป็นคนแกลบ   เพราะความเป็นผู้เช่นกับแกลบ.   เปรียบเหมือนแกลบ
<span class="LineNumber"> 018 </span>แม้เว้นข้าวสารในภายใน      แต่ปรากฏเหมือนข้าวเหนียวเมล็ดดีในภายนอก
<span class="LineNumber"> 019 </span>ฉันใด   บุคคลบางคนในศาสนานี้ก็ฉันนั้น    แม้เว้นจากคุณสารมีศีลเป็นต้นใน
<span class="LineNumber"> 020 </span>ภายใน     แต่ย่อมปรากฏ   เหมือนสมณะ   ด้วยเพศสมณะ   ปกปิดวัตรอันดีงาม
<span class="LineNumber"> 021 </span>ฉะนั้น    บุคคลนั้นเรียกว่า    เป็นคนแกลบ    เพราะความเป็นคนเช่นกับแกลบ
<span class="LineNumber"> 022 </span>อย่างนี้.
