<span class="LineNumber"> 001 </span>โลกุตรจักษุ และกลับได้สัทธาที่เป็นโลกิยสัทธา   ฉะนั้นเขาจึงกล่าวว่า เป็นลาภ
<span class="LineNumber"> 002 </span>ของข้าพระองค์ไม่น้อยหนอ  ที่ข้าพระองค์ได้เห็นพระผู้มีพระภาคเจ้า.
<span class="LineNumber"> 003 </span>         คำว่า <B>วต</B>  ในคำว่า <B>ลาภา  วต  โน  อนปฺปกา</B>  นั้น   เป็นนิบาต 
<span class="LineNumber"> 004 </span>ใช้ในอรรถว่า  ปลื้มใจ.
<span class="LineNumber"> 005 </span>         บทว่า <B>โน</B> คือ  ข้าพระองค์ทั้งหลาย.  บทว่า <B>อนปฺปกา</B> ได้แก่มาก.
<span class="LineNumber"> 006 </span>คำที่เหลือเข้าใจง่ายทั้งนั้น.
<span class="LineNumber"> 007 </span>         ส่วนในคำว่า  <B>สรณํ  ตํ  อุเปม</B>  นี้  มีวินิจฉัยดังนี้ :- 
<span class="LineNumber"> 008 </span>         การถึงสรณะของนายธนิยะนั้น     สำเร็จแล้วด้วยการบรรลุมรรคนั้นแล
<span class="LineNumber"> 009 </span>แม้ก็จริง    ถึงกระนั้นในคำนั้น    นายธนิยะนั้นถึงการตกลงทีเดียว     บัดนี้เขา
<span class="LineNumber"> 010 </span>กระทำการมอบตนด้วยวาจา   อีกอย่างหนึ่ง  เขาเมื่อกระทำที่พึ่งด้วยการมอบตน
<span class="LineNumber"> 011 </span>ให้ปรากฏด้วยสามารถแห่งมรรค     และทำสรณะที่ไม่หวั่นไหวนั้น    ให้ปรากฏ
<span class="LineNumber"> 012 </span>ด้วยวาจาแก่คนเหล่าอื่น  จึงถึงสรณคมน์ด้วยการนอบน้อมด้วยมือ  (อีก).
<span class="LineNumber"> 013 </span>         บทว่า  <B>จกฺขุมา</B>  ความว่า พระผู้มีพระภาคเจ้าทรงพระนามว่า จักขุมา
<span class="LineNumber"> 014 </span>(ผู้มีจักษุ)  ด้วยจักษุ ๕  คือ  ๑.  จักษุปกติ  ๒.  จักษุทิพย์  ๓. ปัญญาจักษุ
<span class="LineNumber"> 015 </span>๔.  สมันตจักษุ  ๕.  พุทธจักษุ.
<span class="LineNumber"> 016 </span>         นายธนิยะเมื่อกราบทูลพระผู้มีพระภาคเจ้าจึงได้ทูลว่า    ข้าแต่พระองค์
<span class="LineNumber"> 017 </span>ผู้มีจักษุ   ข้าพระองค์ขอถึงพระองค์ว่าเป็นที่พึ่ง. 
<span class="LineNumber"> 018 </span>         ส่วนคำว่า  ข้าแต่พระมหามุนี  ขอพระองค์จงเป็นครูของข้าพระองค์  นี้ 
<span class="LineNumber"> 019 </span>นายธนิยะทูลขึ้นก็เพื่อทำสรณคมน์ให้บริบูรณ์  ด้วยการเข้าถึงความเป็นศิษย์.
<span class="LineNumber"> 020 </span>         คำว่า   ภรรยาด้วย   ข้าพระองค์ด้วย    เป็นผู้เชื่อฟัง      ขอประพฤติ 
<span class="LineNumber"> 021 </span>พรหมจรรย์ในพระสุคตเจ้า  นี้    นายธนิยะทูล    เมื่อทำสรณคมน์ให้บริบูรณ์
<span class="LineNumber"> 022 </span>ด้วยสามารถแห่งการสมาทาน.
