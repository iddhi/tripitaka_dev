<span class="LineNumber"> 001 </span>ไม่ได้ทรงผนวช    เพื่อประโยชน์แก่ภัตร     บัณฑิตพึงทราบว่า    ก็โดยที่แท้
<span class="LineNumber"> 002 </span>พระองค์ทรงบริจาคมหาบริจาค  ๕  ประการ     ทรงบำเพ็ญพระบารมีทั้งหลาย
<span class="LineNumber"> 003 </span>ตลอดอสงไขยไม่น้อย  ทรงผนวชแล้ว   ด้วยพระดำริว่า เราพ้นแล้ว จักให้พ้น
<span class="LineNumber"> 004 </span>เราฝึกแล้ว  จักฝึก  เราดับแล้ว  จักให้ดับ ดังนี้   เพราะฉะนั้น    เมื่อจะยังคนอื่น
<span class="LineNumber"> 005 </span>ให้พ้นและให้ดับ   เพราะความที่พระองค์เป็นผู้พ้นแล้ว   และดับแล้ว   จึงเสด็จ
<span class="LineNumber"> 006 </span>เที่ยวไปในโลก  เสด็จเข้าไปถึงที่เลี้ยงดู  เพื่อทรงกระทำอนุเคราะห์แก่พราหมณ์.
<span class="LineNumber"> 007 </span>         บทว่า  <B>เอกมนฺตํ</B>   ในคำว่า  <B>อุปสงฺกมิตฺวา  เอกมนฺตํ  อฏฺ€าสิ</B>
<span class="LineNumber"> 008 </span>นั้น  เป็นการแสดงถึงภาวนปุงสกลิงค์.  มีอธิบายว่า ณ โอกาสหนึ่ง  ณ  ข้างหนึ่ง.
<span class="LineNumber"> 009 </span>หรือว่า  เป็นทุติยาวิภัตติ   ลงในอรรถแห่งสัตตมีวิภัตติ.   ได้ประทับยืนในที่ใกล้ 
<span class="LineNumber"> 010 </span>พอที่พราหมณ์จะเห็นได้  คือ  ในที่จะฟังกถาได้  ได้แก่ในที่สูง   ซึ่งพราหมณ์
<span class="LineNumber"> 011 </span>มองเห็นพระองค์ยืนได้    ก็ครั้นประทับยืนแล้ว    ทรงเปล่งแสงสว่างแห่งพระ-
<span class="LineNumber"> 012 </span>วรกาย   อันสว่างยิ่งกว่าแสงสว่างพระจันทร์และพระอาทิตย์ตั้งพันดวง   เหมือน
<span class="LineNumber"> 013 </span>กรงทอง โดยรอบประมาณ ๘๐ ศอก   ซึ่งครอบงำแล้ว  ทำให้ฝาโรงงาน ต้นไม้
<span class="LineNumber"> 014 </span>และก้อนดินเหนียวที่ไถแล้วเป็นต้น   เป็นเหมือนสำเร็จแล้วด้วยทอง.
<span class="LineNumber"> 015 </span>         ครั้งนั้น   มนุษย์ทั้งหลายบริโภคข้าวปายาสแล้ว  เห็นพระสัมมาสัมพุทธ-
<span class="LineNumber"> 016 </span>เจ้าประทับยืนอยู่ในที่ควรส่วนข้างหนึ่ง   ซึ่งมีพระวรกายประดับด้วยลักษณะอัน
<span class="LineNumber"> 017 </span>ประเสริฐ ๓๒ ประการ    อันมีอนุพยัญชนะ ๘๐ เป็นบริวาร   มีพระพาหุทั้งคู่
<span class="LineNumber"> 018 </span>รุ่งเรืองด้วยแสงสว่างวาหนึ่งล้อมรอบ   มีพระสิริเปล่งปลั่งด้วยพระเกตุมาลาน่าดู
<span class="LineNumber"> 019 </span>ยิ่งนัก  ดุจสระสะพรั่งด้วยดอกปทุม  รุ่งเรืองด้วยพระสิริดุจหมู่ดาวที่ระยิบระยับ
<span class="LineNumber"> 020 </span>ด้วยข่ายรัศมี   ทำให้ท้องฟ้ารุ่งเรือง   ดุจพระอาทิตย์ส่องแสงเหนือยอดภูเขาทอง
