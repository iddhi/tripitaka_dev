<span class="LineNumber"> 001 </span>         ถามว่า เมื่อเป็นเช่นนั้น  เพราะเหตุอะไร    พราหมณ์เห็นพระผู้มี-
<span class="LineNumber"> 002 </span>พระภาคเจ้าผู้ทรงถึงพร้อมด้วยอาการทั้งปวง    ทรงน่าเลื่อมใสรอบด้าน  จิตจึง
<span class="LineNumber"> 003 </span>ไม่เลื่อมใส  และเพราะเหตุไร    พราหมณ์จึงพูดคำหยาบกะพระผู้มีพระภาคเจ้า
<span class="LineNumber"> 004 </span>เล่า ?
<span class="LineNumber"> 005 </span>         ตอบว่า  ได้ยินว่า  พราหมณ์นี้มีความเห็นอย่างนี้ว่า   การเห็นสมณะ
<span class="LineNumber"> 006 </span>ในมงคลกิจทั้งหลายเป็นอวมงคล   แต่นั้นก็รู้ว่า  สมณะโล้นผู้กาลกรรณีเข้ามาสู่
<span class="LineNumber"> 007 </span>เรือนของเรา   ในเวลามหาพรหมบริโภค    จึงไม่ยังจิตให้เลื่อมใส    ถึงอำนาจ
<span class="LineNumber"> 008 </span>แห่งการด่าทีเดียว      และเมื่อด่าแล้ว     ก็เสียใจ     จึงเปล่งวาจาอันไม่พอใจว่า
<span class="LineNumber"> 009 </span>จงหยุดอยู่ที่นั้นแหละ  คนโล้น   ดังนี้เป็นต้น. 
<span class="LineNumber"> 010 </span>         และเพราะแม้ในที่นั้น   พราหมณ์ทั้งหลายมีความเห็นว่า  คนโล้นเป็น
<span class="LineNumber"> 011 </span>ผู้ไม่บริสุทธิ์    เพราะฉะนั้น   เมื่อรังเกียจว่า  คนโล้นไม่บริสุทธิ์    ด้วยเหตุนั้น
<span class="LineNumber"> 012 </span>จึงเป็นผู้อันเทพและพราหมณ์ไม่บูชา  จึงทูลว่า  <B>แน่ะคนโล้น.</B>    หรือรังเกียจ
<span class="LineNumber"> 013 </span>อยู่ว่า   สมณะนั้นเป็นคนเดน    เพราะมีศีรษะโล้น    จึงไม่ควรมาสู่ประเทศนี้
<span class="LineNumber"> 014 </span>และรังเกียจความเป็นสมณะว่า      แม้เป็นสมณะก็ไม่สรรเสริญความเศร้าหมอง
<span class="LineNumber"> 015 </span>ทางกายเช่นนี้    จึงทูลว่า   <B>แน่ะสมณะ.</B>  
<span class="LineNumber"> 016 </span>         พราหมณ์นี้   จะพูดด้วยอำนาจแห่งการด่าอย่างเดียวก็หาไม่ ยังรังเกียจ
<span class="LineNumber"> 017 </span>อยู่ว่า คนถ่อยบวชแล้วปลื้มใจ ด้วยการทำการบริโภคร่วมกันกับคนถ่อยเหล่านั้น 
<span class="LineNumber"> 018 </span>สมณะนี้   เลวยิ่งกว่าแม้คนถ่อย  จึงทูลว่า  <B>แน่ะคนถ่อย</B>  หรือแม้สำคัญอยู่ว่า
<span class="LineNumber"> 019 </span>บาปย่อมมีแก่พวกคนถ่อย   ด้วยการดูการบูชา และการฟังมนต์  จึงทูลอย่างนั้น.
<span class="LineNumber"> 020 </span>         พระผู้มีพระภาคเจ้าแม้ถูกพราหมณ์กราบทูลแล้วอย่างนั้น     เมื่อจะทรง
<span class="LineNumber"> 021 </span>ประกาศความที่พระองค์มีพระคุณไม่ทั่วไปเป็นต้นกับสัตว์ทั้งปวง    ด้วยสีพระ-
