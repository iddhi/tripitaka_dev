<span class="LineNumber"> 001 </span>         ก็เมื่อว่าตามลำดับกิเลส      การละกามฉันทนิวรณ์และพยาบาทนิวรณ์
<span class="LineNumber"> 002 </span>ย่อมมีได้ด้วยมรรคที่  ๓   การละถีนมิทธนิวรณ์และอุทธัจจนิวรณ์     ย่อมมีได้
<span class="LineNumber"> 003 </span>ด้วยมรรคที่  ๔  การละกุกกุจจนิวรณ์กล่าวคือความเดือดร้อน     ที่เป็นไปแล้ว
<span class="LineNumber"> 004 </span>โดยนัยเป็นต้นว่า  " กุศลเราไม่กระทำแล้วหนอ "    และวิจิกิจฉานิวรณ์    ย่อม
<span class="LineNumber"> 005 </span>มีได้ด้วยมรรคที่ ๑.
<span class="LineNumber"> 006 </span>         แต่เมื่อว่าตามลำดับมรรค      การละกุกกุจจนิวรณ์และวิจิกิจฉานิวรณ์
<span class="LineNumber"> 007 </span>ย่อมมีได้ด้วยมรรคที่   ๑   การทำกามฉันทนิวรณ์และพยาบาทนิวรณ์ให้เบาบาง 
<span class="LineNumber"> 008 </span>ย่อมมีได้ด้วยมรรคที่ ๒ การละกามฉันทะและพยาบาทนิวรณ์ได้สิ้นเชิงย่อมมีได้
<span class="LineNumber"> 009 </span>ด้วยมรรคที่ ๓ การละถีนมิทธนิวรณ์  และอุทธัจจนิวรณ์  ย่อมมีได้ด้วยมรรค
<span class="LineNumber"> 010 </span>ที่  ๔  ฉะนี้แล. 
<span class="LineNumber"> 011 </span>         ภิกษุใดละนิวรณ์ทั้งหลายได้อย่างนี้     เป็นผู้ไม่มีทุกข์ข้ามความสงสัย
<span class="LineNumber"> 012 </span>เสียได้  ปราศจากลูกศร   ภิกษุนั้นชื่อว่าย่อมละฝั่งในและฝั่งนอกเสียได้    ดุจงู
<span class="LineNumber"> 013 </span>ละคราบเก่าที่คร่ำคร่าไปฉะนั้น.
<span class="LineNumber"> 014 </span>         พระผู้มีพระภาคเจ้า   ทรงให้เทศนาจบลงด้วยยอดคือพระอรหัตทีเดียว
<span class="LineNumber"> 015 </span>ในที่สุดแห่งพระธรรมเทศนา  ภิกษุนั้นดำรงอยู่แล้วในพระอรหัต.
<span class="LineNumber"> 016 </span>         อาจารย์บางพวกกล่าวว่า    คาถาใด ๆ ที่พระผู้มีพระภาคเจ้าทรงแสดง
<span class="LineNumber"> 017 </span>แล้วแก่ภิกษุเหล่านั้น   โดยประการใด ๆ ภิกษุนั้น  ๆ  ดำรงอยู่แล้วในพระอรหัต
<span class="LineNumber"> 018 </span>ในที่สุดแห่งพระคาถานั้น  ๆ โดยประการนั้น ๆ.
<span class="LineNumber"> 019 </span>                                         <I>จบอรรถกถาอุรคสูตร
<span class="LineNumber"> 020 </span>                                          แห่ง
<span class="LineNumber"> 021 </span>                 อรรถกถาขุททกนิกาย    ชื่อปรมัตถโชติกา</I>
