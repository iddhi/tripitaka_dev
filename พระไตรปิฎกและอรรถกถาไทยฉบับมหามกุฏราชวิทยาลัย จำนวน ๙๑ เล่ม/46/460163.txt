<span class="LineNumber"> 001 </span>         ป.  มหาบพิตร ในทิศทั้ง ๔ พวกอาตมาไม่มีภัย หรือความสะดุ้งแห่ง
<span class="LineNumber"> 002 </span>              จิตอะไร ๆ ณ  ที่ไหนเลย 
<span class="LineNumber"> 003 </span>         ร.  ข้าแต่ท่านผู้เจริญ  ภัยนั้นย่อมไม่มีแก่ท่าน   เพราะเหตุอะไร ?
<span class="LineNumber"> 004 </span>         พระปัจเจกพุทธเจ้าทั้งหลายทูลว่า     มหาบพิตร     เพราะพวกอาตมา
<span class="LineNumber"> 005 </span>เจริญเมตตา   เจริญกรุณา   มุทิตา   อุเบกขา   เพราะเหตุนั้น   ภัยนั้นจึงไม่มีแก่
<span class="LineNumber"> 006 </span>พวกอาตมา  ดังนี้แล้ว   ลุกจากอาสนะไปสู่ที่อยู่ของตน.
<span class="LineNumber"> 007 </span>         แต่นั้น  พระราชาทรงพระราชดำริว่า  สมณะเหล่านี้กล่าวว่า ภัยย่อมไม่
<span class="LineNumber"> 008 </span>มี   เพราะการเจริญเมตตาเป็นต้น    แต่พวกพราหมณ์กล่าวสรรเสริญการฆ่าสัตว์
<span class="LineNumber"> 009 </span>หลายพัน  คำของพวกไหนหนอแลเป็นคำจริง   ลำดับนั้น   พระองค์ทรงมีพระ-
<span class="LineNumber"> 010 </span>ราชดำรินี้ว่า    สมณะทั้งหลายย่อมกล่าวสิ่งที่บริสุทธิ์     ด้วยสิ่งที่บริสุทธิ์เท่านั้น
<span class="LineNumber"> 011 </span>ส่วนพวกพราหมณ์กล่าวสิ่งที่บริสุทธิ์    ด้วยสิ่งที่ไม่บริสุทธิ์    และใคร ๆ ไม่อาจ
<span class="LineNumber"> 012 </span>ล้างสิ่งที่ไม่บริสุทธิ์   ด้วยสิ่งที่ไม่บริสุทธิ์   คำของพวกบรรพชิตเท่านั้นเป็นคำจริง
<span class="LineNumber"> 013 </span>ดังนี้   พระราชานั้นทรงเจริญพรหมวิหารแม้ทั้ง ๔  มีเมตตาเป็นต้น    โดยนัยมี
<span class="LineNumber"> 014 </span>อาทิว่า  ขอสัตว์ทั้งหลายทั้งปวงจงมีความสุขเถิด  ตรัสสั่งอำมาตย์ทั้งหลาย  ด้วย
<span class="LineNumber"> 015 </span>พระทัยแผ่ไปด้วยประโยชน์เกื้อกูลว่า   ท่านทั้งหลายจงปล่อยสัตว์ทั้งหมด    ขอ
<span class="LineNumber"> 016 </span>ให้สัตว์ทั้งหลายได้ดื่มน้ำที่เย็น   กินหญ้าที่เขียว    และลมเย็นจงรำเพยพัดสัตว์
<span class="LineNumber"> 017 </span>เหล่านั้น     อำมาตย์เหล่านั้นได้กระทำอย่างนั้น.
<span class="LineNumber"> 018 </span>         แต่นั้น     พระราชาทรงพระราชดำริว่า  เราพ้นแล้วจากบาปกรรม  ด้วย
<span class="LineNumber"> 019 </span>คำของกัลยาณมิตรทั้งหลาย  ประทับนั่ง   ณ  ที่นั้นเอง  ทรงเห็นแจ้ง   ทรงทำ
<span class="LineNumber"> 020 </span>ให้แจ้งซึ่งปัจเจกโพธิญาณ     และครั้นอำมาตย์ทั้งหลายทูลว่า     ข้าแต่มหาราช
<span class="LineNumber"> 021 </span>ถึงเวลาเสวยพระกระยาหารแล้ว   ขอพระองค์จงเสวย  จึงตรัสพระดำรัสทั้งปวงว่า
<span class="LineNumber"> 022 </span>เราไม่ใช่พระราชา  โดยนัยก่อนนั้นแล   แล้วตรัสอุทานพยากรณคาถานี้.
