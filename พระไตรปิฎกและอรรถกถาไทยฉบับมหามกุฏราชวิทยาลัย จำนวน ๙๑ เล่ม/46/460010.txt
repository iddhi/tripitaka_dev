<span class="LineNumber"> 001 </span>         ในนิทาน  (เหตุเกิด)  ทั้ง ๓ อย่างนั้น     ที่ชื่อว่า  <B>ทูเรนิทาน</B> ได้แก่
<span class="LineNumber"> 002 </span>กถาที่กล่าวถึงเรื่องของพระผู้มีพระภาคเจ้า    ตั้งแต่พระพุทธเจ้าทรงพระนามว่า
<span class="LineNumber"> 003 </span>ทีปังกรจนถึงปัจจุบัน
<span class="LineNumber"> 004 </span>         ที่ชื่อว่า   <B>อวิทูเรนิทาน</B>  ได้แก่  กถาที่กล่าวถึงเรื่องของพระผู้มีพระ-
<span class="LineNumber"> 005 </span>ภาคเจ้าตั้งแต่ดุสิตภพจนถึงปัจจุบัน
<span class="LineNumber"> 006 </span>         ที่ชื่อว่า    <B>สันติเกนิทาน</B>    ได้แก่    กถาที่ปรารภเรื่องของพระผู้มี-
<span class="LineNumber"> 007 </span>พระภาคเจ้าตั้งแต่โพธิมณฑลจนถึงปัจจุบัน 
<span class="LineNumber"> 008 </span>         เพราะในนิทานทั้งสามนั้น    อวิทูเรนิทานและสันติเกนิทาน  จัดเข้าใน
<span class="LineNumber"> 009 </span>ทูเรนิทานนั่นเอง    ฉะนั้น      ผู้ศึกษาพึงทราบวิสัชนาในที่นี้โดยพิสดาร   ด้วย
<span class="LineNumber"> 010 </span>สามารถแห่งทูเรนิทานเท่านั้น
<span class="LineNumber"> 011 </span>         ก็การวิสัชนานี้นั้น    ข้าพเจ้า   (พระพุทธโฆษาจารย์)  ได้กล่าวไว้แล้ว
<span class="LineNumber"> 012 </span>ในอรรถกถาชาดก  เพราะฉะนั้น     ในที่นี้จึงไม่ต้องกล่าวให้พิสดารอีก.  เพราะ
<span class="LineNumber"> 013 </span>ผู้ศึกษาพึงทราบโดยนัยพิสดารที่ข้าพเจ้ากล่าวไว้แล้วในอรรถกถาชาดกนั่นเอง
<span class="LineNumber"> 014 </span>         ส่วนความแปลกกันมีดังต่อไปนี้ :-
<span class="LineNumber"> 015 </span>         ในคาถาที่หนึ่ง  (ในอรรถกถาชาดก)  เรื่องบังเกิดขึ้นในเมืองสาวัตถี.
<span class="LineNumber"> 016 </span>ในพระสูตรนี้เรื่องบังเกิดขึ้นในเมืองอาฬวี   ดังที่พระธรรมสังคาหกาจารย์กล่าว
<span class="LineNumber"> 017 </span>ไว้ว่า  สมัยนั้น     พระผู้มีพระภาคพุทธเจ้าประทับอยู่ที่อัคคาฬวเจดีย์เมืองอาฬวี.
<span class="LineNumber"> 018 </span>ก็สมัยนั้นแล พวกภิกษุชาวเมืองอาฬวี  พากันทำนวกรรมอยู่   ตัดต้นไม้เองบ้าง
<span class="LineNumber"> 019 </span>ให้คนอื่นตัดบ้าง  แม้ภิกษุชาวเมืองอาฬวี   รูปหนึ่งก็ตัดต้นไม้    เทวดาที่สิงอยู่
<span class="LineNumber"> 020 </span>ที่ต้นไม้นั้น    ได้กล่าวคำนี้กะภิกษุนั้นว่า  " ข้าแต่ท่านผู้เจริญ     ท่านต้องการทำ
<span class="LineNumber"> 021 </span>ที่อยู่ของตน    จงอย่าทำลาย    (ตัด)    ที่อยู่ของข้าพเจ้า    ภิกษุนั้นไม่สนใจ
<span class="LineNumber"> 022 </span>ยังตัดอยู่นั้นเอง   และได้สับเอาแขนลูกของเทวดานั้นเข้า
