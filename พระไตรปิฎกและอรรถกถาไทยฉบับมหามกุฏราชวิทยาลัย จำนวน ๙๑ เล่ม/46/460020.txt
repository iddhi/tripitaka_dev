<span class="LineNumber"> 001 </span>         ความสำรวมซึ่งมาแล้ว     ในคำทั้งหลายเป็นต้นว่า    ภิกษุย่อมรักษา
<span class="LineNumber"> 002 </span>จักขุนทรีย์   ย่อมถึงความสำรวมในจักขุนทรีย์   ชื่อว่า  <B>สติสังวร</B>.
<span class="LineNumber"> 003 </span>         ความสำรวมซึ่งมาแล้ว  ในคำทั้งหลายเป็นต้นว่า
<span class="LineNumber"> 004 </span>                                   <B>พระผู้มีพระภาคเจ้า    ตรัสว่า   ดูก่อน
<span class="LineNumber"> 005 </span>                   อชิตะ  กระแส   (กิเลส)   เหล่าใดมีอยู่ในโลก 
<span class="LineNumber"> 006 </span>                   สติเป็นเครื่องกั้นกระแสเหล่านั้น       เราเรียก
<span class="LineNumber"> 007 </span>                   เครื่องกั้นกระแสทั้งหลายว่า   สังวร    กระแส 
<span class="LineNumber"> 008 </span>                   เหล่านั้น อันบุคคลย่อมกั้นเสียได้ด้วยปัญญา
<span class="LineNumber"> 009 </span>                   ดังนี้ </B>
<span class="LineNumber"> 010 </span>         ชื่อว่า  <B>ญาณสังวร</B>.
<span class="LineNumber"> 011 </span>         ความสำรวมซึ่งมาแล้ว  ในคำทั้งหลายเป็นต้นว่า   ภิกษุย่อมอดทนต่อ
<span class="LineNumber"> 012 </span>ความหนาว  ต่อความร้อน  ดังนี้   ชื่อว่า   <B>ขันติสังวร</B>.
<span class="LineNumber"> 013 </span>         ความสำรวมซึ่งมาแล้ว ในคำทั้งหลายเป็นต้นว่า ภิกษุย่อมยับยั้ง คือว่า
<span class="LineNumber"> 014 </span>ย่อมละ  ย่อมบรรเทากามวิตกที่บังเกิดขึ้นแล้ว   ดังนี้ พึงทราบว่า  <B>วิริยสังวร</B>.
<span class="LineNumber"> 015 </span>         ก็ความสำรวมนี้แม้ทั้งหมด   ท่านเรียกว่า  <B>สังวร</B>  ก็เพราะสำรวมระวัง
<span class="LineNumber"> 016 </span>กายทุจริต    และวจีทุจริต    เป็นต้น     ที่จะพึงสำรวมระวัง    เรียกว่า    <B>วินัย</B>
<span class="LineNumber"> 017 </span>เพราะกำจัดกายทุจริต     และวจีทุจริตเป็นต้น     ที่จะพึงกำจัดตามความเป็นจริง.
<span class="LineNumber"> 018 </span>สังวรวินัย   พึงทราบว่า   แบ่งเป็น ๕ อย่าง   อย่างนี้ก่อน. 
<span class="LineNumber"> 019 </span>         อีกอย่างหนึ่ง    การสืบต่อสันดานที่ไม่มีประโยชน์อันใด    เป็นไปอยู่
<span class="LineNumber"> 020 </span>ในองค์แห่งวิปัสสนาทั้งหลาย มีนามรูปปริเฉท  (การกำหนดรู้นามรูป)  เป็นต้น
<span class="LineNumber"> 021 </span>ด้วยอำนาจที่ยังละตนไม่ได้อยู่เพียงใด     การละสันดานที่ไม่มีประโยชน์นั้น  ๆ
<span class="LineNumber"> 022 </span>ด้วยญาณนั้น ๆ  ก็ย่อมมีอยู่เพียงนั้น.
