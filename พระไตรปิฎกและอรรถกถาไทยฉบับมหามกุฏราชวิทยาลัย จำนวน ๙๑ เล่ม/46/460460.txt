<span class="LineNumber"> 001 </span>เป็นใหญ่ในกามาวจรทั้ง  ๖ ชั้น  ยินดีในธรรมที่เป็นข้าศึก  เกลียดธรรม  มีการ
<span class="LineNumber"> 002 </span>งานหยาบ   มารนั้นจะไม่พึงทำความฟุ้งซ่านแห่งจิตเป็นต้น     แก่พระผู้มีพระ-
<span class="LineNumber"> 003 </span>ภาคเจ้านั้นหรือหนอแล ดังนี้  พระผู้มีพระภาคเจ้าจึงตรัสว่า  <B>สมารเก</B>   เพื่อ
<span class="LineNumber"> 004 </span>ทรงป้องกันความสงสัยของเทวดาเหล่านั้น.
<span class="LineNumber"> 005 </span>         แต่นั้น     เทวดาเหล่าใดมีความสงสัยว่า   พรหมมีอานุภาพมากย่อมทำ
<span class="LineNumber"> 006 </span>จักรวาลพันหนึ่งให้สว่างไสว    ด้วยนิ้วมือหนึ่ง    ด้วย ๒ นิ้ว  ฯลฯ  ในหมื่น
<span class="LineNumber"> 007 </span>จักรวาล  เสวยสุขในฌานและสมาบัติอันยอดเยี่ยม  พรหมแม้นั้น    ไม่พึงทำหรือ 
<span class="LineNumber"> 008 </span>เพื่อทรงป้องกันความสงสัยของเทพเหล่านั้น จึงตรัสว่า  <B>สพฺรหฺมเก.</B>
<span class="LineNumber"> 009 </span>         ลำดับนั้น     เทพเหล่าใดมีความสงสัยว่า   สมณพราหมณ์ผู้ปุถุชนเป็น
<span class="LineNumber"> 010 </span>ข้าศึก    เป็นปัจจามิตรต่อศาสนา   ถึงพร้อมด้วยกำลังมีมนต์เป็นต้น   แม้สมณ-
<span class="LineNumber"> 011 </span>พราหมณ์ผู้ปุถุชนเหล่านั้น  ไม่พึงทำหรือ  เพื่อทรงป้องกันความสงสัยของเทพ
<span class="LineNumber"> 012 </span>เหล่านั้น  จึงตรัสว่า  <B>สสฺสมณพฺราหฺมณิยา.</B>
<span class="LineNumber"> 013 </span>         ครั้นทรงแสดงความไม่มีใครในฐานะสูงสุดอย่างนี้แล้ว บัดนี้ทรงมุ่งถึง
<span class="LineNumber"> 014 </span>สมมติเทพและมนุษย์ที่เหลือทั้งหลาย    ด้วยคำว่า  <B>สเทวมนุสฺสาย</B>   แล้วทรง
<span class="LineNumber"> 015 </span>แสดงความไม่มีใครแม้ในสัตวโลกที่เหลือ        ด้วยอำนาจแห่งการกำหนดอย่าง
<span class="LineNumber"> 016 </span>สูงสุด  เพราะฉะนั้น    นักศึกษาพึงทราบลำดับแห่งการประกอบอนุสนธิในที่นี้ 
<span class="LineNumber"> 017 </span>ด้วยประการฉะนี้.
<span class="LineNumber"> 018 </span>         พระผู้มีพระภาคเจ้าทรงปฏิเสธความลำบากแห่งพระทัยแก่ยักษ์นั้น
<span class="LineNumber"> 019 </span>อย่างนี้แล้ว   เมื่อทรงยังอุตสาหะให้เกิดในการถามปัญหา จึงตรัสว่า  ดูก่อนท่าน
<span class="LineNumber"> 020 </span>ก็และท่านหวังจะถามปัญหา  ก็จงถามเถิด   ดังนี้.
