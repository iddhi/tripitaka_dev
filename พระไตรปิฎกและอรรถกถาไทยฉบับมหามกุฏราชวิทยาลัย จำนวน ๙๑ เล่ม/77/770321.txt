<span class="LineNumber"> 001 </span>                         <H1>ว่าด้วยทุกข์มีการหยั่งลงสู่ครรภ์เป็นมูล</H1>
<span class="LineNumber"> 002 </span>         จริงอยู่    สัตว์นี้เมื่อบังเกิดในท้องมารดา    มิได้บังเกิดในที่ทั้งหลายมี
<span class="LineNumber"> 003 </span>ดอกอุบล  ดอกปทุม    และดอกปุณฑริกเป็นต้น    โดยที่แท้    ย่อมบังเกิดใน 
<span class="LineNumber"> 004 </span>บริเวณท้องซึ่งน่าเกลียดอย่างยิ่ง   เป็นการหมกอยู่ในป่าใหญ่คือสิ่งไม่สะอาดและ
<span class="LineNumber"> 005 </span>กลิ่นเหม็นยิ่งนัก     อบอวลด้วยกลิ่นซากศพต่าง ๆ    มืดตื้อคับแคบอย่างยิ่ง
<span class="LineNumber"> 006 </span>ในท่ามกลางพื้นท้องและกระดูกสันหลังภายใต้กระเพาะอาหารใหม่บนกระเพาะ
<span class="LineNumber"> 007 </span>อาหารเก่า   เหมือนหนอนเกิดอยู่ในปลาเน่า  ในขนมบูด   และน้ำคลำเป็นต้น.
<span class="LineNumber"> 008 </span>สัตว์นั้นบังเกิดในท้องนั้นแล้วถูกไออุ่นที่เกิดในท้องมารดา  ๑๐  เดือน   อบดุจ
<span class="LineNumber"> 009 </span>ห่อข้าว    นึ่งอยู่ดุจก้อนแป้ง    เว้นจากอาการมีการคู้เข้าและเหยียดออกเป็นต้น
<span class="LineNumber"> 010 </span>เสวยอยู่ซึ่งทุกข์มีประมาณยิ่งแล.
<span class="LineNumber"> 011 </span>         ทุกข์นี้    เป็นทุกข์มีการหยั่งลงสู่ครรภ์เป็นมูลก่อน.

<span class="LineNumber"> 012 </span>                           <H1>ว่าด้วยทุกข์มีการบริหารครรภ์เป็นมูล</H1>
<span class="LineNumber"> 013 </span>         อนึ่ง   สัตว์นั้น     ย่อมเสวยทุกข์ใดมีประมาณยิ่ง    ด้วยพากเพียรของ
<span class="LineNumber"> 014 </span>มารดามีการคร่าไป  คร่าไปทั่ว   ซัดลง   ซัดขึ้นเป็นต้น    ในอิริยาบถทั้งหลาย
<span class="LineNumber"> 015 </span>มีการลื่นถลา  การเดิน  การนั่ง  การลุกขึ้น  และในการหมุนตัวเป็นต้น   โดย 
<span class="LineNumber"> 016 </span>ผลุนผลัน  เป็นเหมือนลูกแพะในเงื้อมมือของนักเลงสุรา  และเป็นเหมือนลูกงู
<span class="LineNumber"> 017 </span>ในเงื้อมมือของหมองู.   และสัตว์นั้น     ย่อมเสวยทุกขเวทนากล้าอันใด   คือใน
<span class="LineNumber"> 018 </span>เวลาที่มารดาดื่มน้ำเย็น   ก็เป็นเหมือนบังเกิดในสีตนรก   ในเวลาที่มารดากลืน
<span class="LineNumber"> 019 </span>กินยาคูร้อนและภัตร้อนเป็นต้น   ก็เป็นเหมือนฝนถ่านเพลิงประพรมไปโดยรอบ
<span class="LineNumber"> 020 </span>ในเวลาที่มารดากลืนของเค็มและเปรี้ยวเป็นต้น  ก็เป็นเหมือนสัตว์ถึงกรรมกรณ์
<span class="LineNumber"> 021 </span>โดยวิธีราดด้วยน้ำด่างเป็นต้น.
<span class="LineNumber"> 022 </span>         ทุกข์นี้   เป็นทุกข์มีการบริหารครรภ์เป็นมูล.
