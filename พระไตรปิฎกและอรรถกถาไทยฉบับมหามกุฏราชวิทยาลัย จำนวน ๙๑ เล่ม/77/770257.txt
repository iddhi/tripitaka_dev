<span class="LineNumber"> 001 </span>ธรรมแต่ละอย่างท่านเรียกว่า  <B>ธาตุ</B>   ด้วยอรรถว่า   ย่อมจัดแจง   ย่อมทรงไว้
<span class="LineNumber"> 002 </span>เป็นต้น   ด้วยอำนาจการมีอยู่   ตามที่มีอยู่จริง  ดังพรรณนามาฉะนี้. 
<span class="LineNumber"> 003 </span>         อีกอย่างหนึ่ง     ขึ้นชื่อว่า    อัตตาของพวกเดียรถีย์ย่อมไม่มีโดยภาวะ
<span class="LineNumber"> 004 </span>ของตนฉันใด  ธาตุเหล่านี้ย่อมเป็นฉันนั้น   หามิได้  ก็ที่เรียกว่า  ธาตุ  เพราะ
<span class="LineNumber"> 005 </span>อรรถว่า  ย่อมทรงไว้ซึ่งสภาวะของตน  เปรียบเหมือนส่วนแห่งศิลามีหรดาลและ
<span class="LineNumber"> 006 </span>มโนศิลาเป็นต้น    อันวิจิตรในโลก  เรียกว่า  ธาตุ  ฉันใด  ธาตุ  (มีจักขุเป็นต้น)
<span class="LineNumber"> 007 </span>แม้เหล่านั้น     ก็เรียกว่าธาตุฉันนั้นเหมือนกัน     เพราะธาตุอันธรรมเหล่านั้นเป็น
<span class="LineNumber"> 008 </span>อวัยวะที่พึงรู้ได้ด้วยญาณเท่านั้น   หรือว่าในส่วนทั้งหลายมีรสและเลือดเป็นต้น
<span class="LineNumber"> 009 </span>ซึ่งกำหนดด้วยลักษณะที่ตรงกันข้ามซึ่งกันและกัน    อันเป็นส่วนของกายที่ตั้งขึ้น
<span class="LineNumber"> 010 </span>คือ  สรีระ   ท่านเรียกชื่อว่า   ธาตุ  ฉันใด  ในส่วนของอัตภาพกล่าวคือเบญจขันธ์
<span class="LineNumber"> 011 </span>แม้นี้  ก็พึงทราบว่า   ชื่อว่า    <B>ธาตุ</B>    ฉันนั้นนั่นแหละ   เพราะว่า    จักขุเป็นต้น
<span class="LineNumber"> 012 </span>เหล่านี้   ท่านกำหนดโดยลักษณะที่ต่างซึ่งกันและกัน.
<span class="LineNumber"> 013 </span>         อีกอย่างหนึ่ง   คำว่า  <B>ธาตุ</B>  นี้  เป็นเพียงชื่อของสิ่งปราศจากชีวะ
<span class="LineNumber"> 014 </span>จริงอย่างนั้น  พระผู้มีพระภาคเจ้าได้ทรงแสดงธาตุ    เพื่อถอนความสำคัญว่ามี 
<span class="LineNumber"> 015 </span>ชีวะไว้ในคำทั้งหลายมีอาทิว่า   <B>ฉ  ธาตุโร อยํ ภิกฺขุ  ปุริโส</B>   (ดูก่อนภิกษุ   คน
<span class="LineNumber"> 016 </span>นี้มีธาตุ  ๖) ดังนี้   เพราะฉะนั้น   จึงตรัสว่า   ชื่อว่า  <B>จักขุธาตุ</B>   เพราะอรรถว่า
<span class="LineNumber"> 017 </span>เป็นจักขุด้วย  เป็นธาตุด้วย  ฯลฯ  ชื่อว่า  <B>มโนวิญญาณธาตุ</B>   เพราะอรรถว่า
<span class="LineNumber"> 018 </span>เป็นมโนวิญญาณด้วย   เป็นธาตุด้วย  โดยอรรถตามที่กล่าวแล้วแล.
<span class="LineNumber"> 019 </span>         พึงทราบวินิจฉัยในธาตุนี้โดยอรรถอย่างนี้ก่อน.
