<span class="LineNumber"> 001 </span>จุติแล้ว  หรือรูปที่จะเกิดในภพถัดไป  หรือรูปที่จะเกิดในที่สุด  แห่งภพแสน 
<span class="LineNumber"> 002 </span>โกฏิกัปก็ตาม  ทั้งหมดชื่อว่า  รูปอนาคต  ทั้งนั้น.  รูปที่กำลังเป็นไประหว่าง
<span class="LineNumber"> 003 </span>จุติปฏิสนธิ (ตั้งแต่เกิดถึงตายในภพปัจจุบัน)  ชื่อว่า  <B>รูปปัจจุบัน.</B>
<span class="LineNumber"> 004 </span>         ส่วนในนิเทศแห่งพระอภิธรรม  ทรงกำหนดรูปด้วยขณะ  ด้วยว่าขณะ
<span class="LineNumber"> 005 </span>แห่งรูปมี  ๓  อย่าง  คือ  อุปปาทขณะ (ขณะเกิด)  ฐิติขณะ  (ขณะตั้งอยู่)  ภังค
<span class="LineNumber"> 006 </span>ขณะ (ขณะดับ)  รูปที่ถึงขณะทั้ง  ๓  เหล่านี้แล้วดับไป  หรือรูปที่ดับในขณะ
<span class="LineNumber"> 007 </span>ใกล้ ๆ  หรือรูปดับในขณะที่สุดแห่งแสนโกฏิกัปก็ตาม  ทั้งหมด  ชื่อว่า  <B>รูปอดีต</B>
<span class="LineNumber"> 008 </span>นั่นแหละ  รูปที่ยังไม่ถึงขณะทั้ง ๓  หรือยังไม่ถึงลักษณะแห่งจิตดวงหนึ่ง  หรือ
<span class="LineNumber"> 009 </span>ยังไม่ถึงขณะในที่สุดแห่งแสนโกฏิกัปก็ตาม  ทั้งหมด  ชื่อว่า  <B>รูปอนาคต</B>
<span class="LineNumber"> 010 </span>นั่นแหละ  แต่รูปที่ถึงขณะทั้ง  ๓  เหล่านี้แล้ว  ชื่อว่า  <B>รูปปัจจุบัน.</B>
<span class="LineNumber"> 011 </span>         ในปริยายแห่งพระสูตร  และในนิเทศแห่งพระอภิธรรมนั้น  แม้รูป
<span class="LineNumber"> 012 </span>นี้  จะเป็นการจำแนกตามพระสูตร  (สุตตันตภาชนีย์)  ก็จริง  ถึงอย่างนั้นก็
<span class="LineNumber"> 013 </span>พึงทราบว่า  <B>รูปที่เป็นอดีต  อนาคต  และปัจจุบัน  สำเร็จแล้ว  โดย
<span class="LineNumber"> 014 </span>นิเทศแห่งพระอภิธรรมเท่านั้น</B>  ดังนี้.
<span class="LineNumber"> 015 </span>         อีกนัยหนึ่ง  เพราะว่า รูปนี้ชื่อว่า  รูปอดีต  โดยส่วนทั้ง  ๔  ด้วยอำนาจ
<span class="LineNumber"> 016 </span>อัทธา ๑  สันตติ  ๑  สมัย  ๑  ขณะ ๑  เป็นรูปอนาคตและเป็นรูปปัจจุบันก็โดย
<span class="LineNumber"> 017 </span>ส่วน  ทั้ง ๔  เหมือนกัน.
<span class="LineNumber"> 018 </span>         <B>ว่าด้วยอำนาจอัทธาก่อน</B>  รูปในกาลก่อนแต่ปฏิสนธิในภพหนึ่งของ
<span class="LineNumber"> 019 </span>บุคคลหนึ่ง  ชื่อว่า  <B>รูปอดีต</B>  รูปในบั้นปลายแต่จุติ  ชื่อว่า  <B>รูปอนาคต</B>
<span class="LineNumber"> 020 </span>รูปในระหว่างทั้ง  ๒  นั้น  ชื่อว่า  รูปปัจจุบัน.  <B>ว่าด้วยอำนาจสันตติ</B>  รูป
<span class="LineNumber"> 021 </span>ที่มีอุตุเดียวกัน  มีส่วนเสมอกันเป็นสมุฏฐาน  และรูปที่มีอาหารอย่างเดียวกันเป็น
<span class="LineNumber"> 022 </span>สมุฏฐาน  แม้กำลังเป็นไปอยู่ด้วยอำนาจเกิดสืบต่อมาแต่เบื้องต้น  ชื่อว่า  <B>รูป-</B>
