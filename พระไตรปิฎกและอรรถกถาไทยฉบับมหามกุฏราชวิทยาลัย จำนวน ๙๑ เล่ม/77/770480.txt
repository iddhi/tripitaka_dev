<span class="LineNumber"> 001 </span>ผิดกันก็มี    จริงอยู่     จิตดวงแรก<B>เป็นปัจจัยที่ผิดฐาน</B>ของจิตดวงหลัง  และ
<span class="LineNumber"> 002 </span>การศึกษาศิลป์ครั้งแรกเป็นต้น   <B>เป็นปัจจัยที่ผิดฐาน</B>แก่การทำศิลป์เป็นต้นที่
<span class="LineNumber"> 003 </span>กำลังเป็นไปในภายหลัง.   กรรม<B>เป็นปัจจัยที่ผิดสภาวะ</B>ของรูป นมสดเป็นต้น
<span class="LineNumber"> 004 </span><B>เป็นปัจจัยที่ผิดสภาวะ</B>  ของนมส้มเป็นต้น.  แสงสว่าง<B>เป็นปัจจัยที่ผิดกิจ</B>
<span class="LineNumber"> 005 </span>ของจักขุวิญญาณและงบน้ำอ้อยเป็นต้น  เป็นปัจจัยที่ผิดกิจของเครื่องหมักดอง 
<span class="LineNumber"> 006 </span>เป็นต้น.
<span class="LineNumber"> 007 </span>         ส่วนจักขุและรูปเป็นต้น     <B>เป็นปัจจัยไม่ผิดฐานะ</B>ของจักขุวิญญาณ
<span class="LineNumber"> 008 </span>เป็นต้น   ชวนะดวงแรกเป็นต้น     <B>เป็นปัจจัยที่ไม่ผิดสภาวะและไม่ผิดกิจ</B>
<span class="LineNumber"> 009 </span>ของชวนะดวงหลังเป็นต้น.  อนึ่ง ปัจจัยที่สำเร็จแล้วผิดฐานกันและไม่ผิดฐานกัน
<span class="LineNumber"> 010 </span>มีอยู่ฉันใด  แม้ปัจจัยที่สำเร็จแล้วที่เหมือนกัน    และไม่เหมือนกันก็มีอยู่ฉันนั้น.
<span class="LineNumber"> 011 </span>จริงอยู่   รูปกล่าวคือ  อุตุและอาหารเป็นเช่นเดียวกันนั่นแหละเป็นปัจจัยแก่รูป.
<span class="LineNumber"> 012 </span>พืชข้าวสาลีเป็นต้นเป็นปัจจัยแก่ผล  แห่งข้าวสาลีเป็นต้น. แม้สิ่งที่ไม่เหมือนกัน
<span class="LineNumber"> 013 </span>คือ   รูปเป็นปัจจัยแก่รูป    อรูปเป็นปัจจัยแก่รูปก็ได้.    และขนโค    ขนแกะ
<span class="LineNumber"> 014 </span>เขาสัตว์  นมส้ม   งา  และแป้งเป็นต้น   ย่อมเป็นปัจจัยแก่หญ้าแพรกและตะไคร้
<span class="LineNumber"> 015 </span>น้ำเป็นต้น    อนึ่ง   ธรรมเหล่าใดที่มีปัจจัยที่ผิดกันและไม่ผิดกัน   ที่เหมือนกัน
<span class="LineNumber"> 016 </span>และไม่เหมือนกัน    ธรรมเหล่านั้นมิใช่วิบากแห่งธรรมเหล่านั้น.   อวิชชานี้แม้
<span class="LineNumber"> 017 </span>เป็นธรรมมีโทษ   ด้วยอำนาจแห่งการให้ผล  (วิบาก)  และด้วยอำนาจสภาวะที่มี
<span class="LineNumber"> 018 </span>ผลไม่น่าปรารถนาโดยส่วนเดียว    ก็พึงทราบว่า    เป็นปัจจัยแก่ปุญญาภิสังขาร
<span class="LineNumber"> 019 </span>เป็นต้นเหล่านี้แม้ทั้งหมดตามควร    ด้วยอำนาจแห่งปัจจัยที่ผิดกัน  และไม่ผิดกัน
<span class="LineNumber"> 020 </span>โดยฐานะ    โดยกิจ    โดยสภาวะ    และด้วยอำนาจแห่งปัจจัยที่เหมือนกันและ
<span class="LineNumber"> 021 </span>ไม่เหมือนกัน  ด้วยประการฉะนี้.
