<span class="LineNumber"> 001 </span>แม้ในสีเหลืองเป็นต้นก็นัยนี้เหมือนกัน   สัญญาชื่อว่าเป็นเช่นเดียวกับพยับแดด
<span class="LineNumber"> 002 </span>แม้ด้วยการลวงต่าง ๆ ด้วยประการฉะนี้. 
<span class="LineNumber"> 003 </span>         <B>แม้สังขารทั้งหลาย</B> ก็ชื่อว่าเป็นเช่นเดียวกับต้นกล้วย เพราะอรรถว่า
<span class="LineNumber"> 004 </span>ไม่มีสาระ    และด้วยอรรถว่าพึงถือเอาไม่ได้    เหมือนอย่างว่า   ใคร ๆ ไม่อาจ
<span class="LineNumber"> 005 </span>ถือเอาอะไร ๆ   จากต้นกล้วยน้อมนำไปทำประโยชน์แก่ทัพสัมภาระทั้งหลาย  มี
<span class="LineNumber"> 006 </span>ไม้กลอนหลังคาเป็นต้น      แม้น้อมเข้าไปแล้วก็ไม่เป็นโดยประการนั้น      ฉันใด
<span class="LineNumber"> 007 </span>แม้สังขารทั้งหลายก็ฉันนั้น   ใคร ๆ ไม่อาจเพื่อถือเอาด้วยอำนาจแห่งความเที่ยง
<span class="LineNumber"> 008 </span>เป็นต้น    แม้ถือเอาแล้วก็ไม่เป็นไปโดยประการนั้น.
<span class="LineNumber"> 009 </span>         อนึ่ง   ต้นกล้วย   ย่อมเป็นที่ประชุมของก้านมาก  ฉันใด  แม้สังขารขันธ์
<span class="LineNumber"> 010 </span>ก็เป็นที่ประชุมของธรรมมาก   ฉันนั้น.    และต้นกล้วยนั้นมีลักษณะต่าง ๆ กัน
<span class="LineNumber"> 011 </span>คือ  สีของก้านใบภายนอกเป็นอย่างหนึ่ง  สีของภายใน ๆ ถัดจากนั้นก็อย่างหนึ่ง
<span class="LineNumber"> 012 </span>ฉันใด   แม้สังขารขันธ์ก็ฉันนั้นเหมือนกัน    คือ  ทรงประมวลลักษณะของผัสสะ
<span class="LineNumber"> 013 </span>ไว้อย่างหนึ่งของธรรมมีเจตนาเป็นต้นไว้อย่างหนึ่งแล้วตรัสเรียกว่า  สังขารขันธ์
<span class="LineNumber"> 014 </span>เท่านั้น  สังขารขันธ์  ชื่อว่า  เป็นเช่นเดียวกับต้นกล้วย   แม้ด้วยประการฉะนี้.
<span class="LineNumber"> 015 </span>         <B>แม้วิญญาณ</B>   ก็ชื่อว่าเป็นเช่นเดียวกับมายา  เพราะอรรถว่าไม่มีสาระ
<span class="LineNumber"> 016 </span>และอรรถว่า     ถือเอาไม่ได้นั่นแหละ      เหมือนเล่ห์มายาเป็นของเปลี่ยนแปลง
<span class="LineNumber"> 017 </span>มีความปรากฏอย่างรวดเร็ว  ฉันใด  วิญญาณก็ฉันนั้น   เพราะวิญญาณนั้นเป็น
<span class="LineNumber"> 018 </span>ของเปลี่ยนแปลงเร็วกว่า   ปรากฏเร็วกว่า   แม้กว่าเล่ห์มายานั้น   ด้วยว่า   มายา
<span class="LineNumber"> 019 </span>นั้น  ย่อมเป็นเหมือนคนมาแล้ว   เดินไปแล้ว   ยืนอยู่   นั่งอยู่แล้ว  ด้วยจิตดวงนั้น
<span class="LineNumber"> 020 </span>นั่นแหละ   แต่จิตในเวลามาก็อย่างหนึ่ง     ในเวลาเดินเป็นต้นก็อย่างหนึ่ง   แม้
<span class="LineNumber"> 021 </span>อย่างนี้   วิญญาณ    จึงชื่อว่า   เป็นเช่นเดียวกับมายา.
