<span class="LineNumber"> 001 </span>ภพที่เกิดเพราะอุปาทานเป็นปัจจัย      เปรียบเหมือนการพอกยาอสัปปายะที่ตน
<span class="LineNumber"> 002 </span>เก็บมา.  ชาติที่เกิดเพราะภพเป็นปัจจัย     เปรียบเหมือนการปรากฏเป็นฝีกลาย 
<span class="LineNumber"> 003 </span>ด้วยการพอกยาที่เป็นอสัปปายะ.  ชรามรณะที่เกิดเพราะชาติเป็นปัจจัย   เปรียบ-
<span class="LineNumber"> 004 </span>เหมือนการแตกแห่งฝีเพราะฝีกลาย.
<span class="LineNumber"> 005 </span>         ก็หรือว่า  เพราะในภวจักรนี้  อวิชชาย่อมครอบงำสัตว์ทั้งหลาย  โดย
<span class="LineNumber"> 006 </span>ภาวะที่ไม่ปฏิบัติ   และภาวะที่ปฏิบัติผิด   ดุจผ้าปิดดวงตา  ก็คนพาลถูกอวิชชา
<span class="LineNumber"> 007 </span>ครอบงำแล้ว  ย่อมผูกคนไว้ด้วยสังขารทั้งหลาย  อันให้เกิดในภพใหม่  ดุจตัวไหม
<span class="LineNumber"> 008 </span>รัดตัวไว้โดยส่วนแห่งรังไหม.  วิญญาณที่กำหนดไว้ด้วยสังขาร   ย่อมได้ที่อาศัย
<span class="LineNumber"> 009 </span>ในคติทั้งหลาย   ดุจพระราชกุมารผู้อันปริณายกประคองแล้ว    ย่อมได้เสวยราช-
<span class="LineNumber"> 010 </span>สมบัติ.    วิญญาณย่อมยังนามรูปมีประการอเนกให้บังเกิดในปฏิสนธิ    เพราะ
<span class="LineNumber"> 011 </span>กำหนดนิมิตแห่งการอุบัติ  ดุจนายมายากรยังมายากลให้เกิด.  สฬายตนะอาศัย
<span class="LineNumber"> 012 </span>นามรูปแล้วย่อมถึงความเจริญงอกงาม     ไพบูล     ดุจกอไม้ป่าอาศัยในภูมิภาค
<span class="LineNumber"> 013 </span>อันดี.  ผัสสะย่อมเกิดเพราะการกระทบแห่งอายตนะ   ดุจไฟเกิดเพราะการสีกัน
<span class="LineNumber"> 014 </span>แห่งไม้สีไฟ.     เวทนาย่อมปรากฏแก่บุคคลผู้กระทบด้วยผัสสะ     ดุจความร้อน
<span class="LineNumber"> 015 </span>ของบุคคลผู้ถูกต้องไฟ.    ตัณหาย่อมเจริญแก่บุคคลผู้เสวยอารมณ์อยู่   ดุจความ
<span class="LineNumber"> 016 </span>กระหายของผู้ดื่มน้ำเค็มเพิ่มขึ้น   บุคคลผู้กระหายแล้วย่อมทำความปรารถนาใน
<span class="LineNumber"> 017 </span>ภพทั้งหลาย  ดุจบุคคลกระหายในการดื่มน้ำ.  การทำความอยากนั้นเป็นอุปาทาน
<span class="LineNumber"> 018 </span>ของเรา  ย่อมยึดถือภพด้วยอุปาทาน    ดุจปลาติดเบ็ด  ด้วยความโลภในเหยื่อ.
<span class="LineNumber"> 019 </span>เมื่อภพมี  ชาติก็ย่อมมี  ดุจเมื่อเมล็ดพืชมี  หน่อก็ต้องมี.  บุคคลเกิดแล้ว  ย่อม
<span class="LineNumber"> 020 </span>เข้าถึงชรามรณะแน่นอน   ดุจต้นไม้เกิดขึ้นแล้วก็ต้องล้มไป   ฉะนั้น  ภวจักรนี้
<span class="LineNumber"> 021 </span>บัณฑิตพึงทราบด้วยการอุปมาทั้งหลายตามควร  ด้วยประการฉะนี้.
