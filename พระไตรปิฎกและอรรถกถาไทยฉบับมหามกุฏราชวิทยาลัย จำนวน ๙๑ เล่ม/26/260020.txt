<span class="LineNumber"> 001 </span>         [๕]  <B>พระผู้มีพระภาคเจ้า</B>ได้ตรัสว่า   ดูก่อนภิกษุทั้งหลาย  ก็
<span class="LineNumber"> 002 </span>ปฏิจจสมุปบาทเป็นไฉน.   ดูก่อนภิกษุทั้งหลาย     เพราะอวิชชาเป็นปัจจัย
<span class="LineNumber"> 003 </span>จึงมีสังขาร    เพราะสังขารเป็นปัจจัย  จึงมีวิญญาณ    เพราะวิญญาณเป็น
<span class="LineNumber"> 004 </span>ปัจจัย  จึงมีนามรูป   เพราะนามรูปเป็นปัจจัย  จึงมีสฬายตนะ   เพราะ
<span class="LineNumber"> 005 </span>สฬายตนะเป็นปัจจัย   จึงมีผัสสะ    เพราะผัสสะเป็นปัจจัย    จึงมีเวทนา
<span class="LineNumber"> 006 </span>เพราะเวทนาเป็นปัจจัย   จึงมีตัณหา   เพราะตัณหาเป็นปัจจัย  จึงมีอุปาทาน
<span class="LineNumber"> 007 </span>เพราะอุปาทานเป็นปัจจัย   จึงมีภพ   เพราะภพเป็นปัจจัย  จึงมีชาติ   เพราะ
<span class="LineNumber"> 008 </span>ชาติเป็นปัจจัย   จึงมีชราและมรณะ  โลกปริเทวทุกขโทมนัสและอุปายาส
<span class="LineNumber"> 009 </span>ความเกิดขึ้นแห่งกองทุกข์ทั้งมวลนี้   ย่อมมีด้วยประการอย่างนี้.
<span class="LineNumber"> 010 </span>         [๖]  ดูก่อนภิกษุทั้งหลาย  ก็ชราและมรณะเป็นไฉน.   ความแก่
<span class="LineNumber"> 011 </span>ภาวะของความแก่   ฟันหลุด  ผมหงอก    หนังเป็นเกลียว   ความเสื่อมแห่ง
<span class="LineNumber"> 012 </span>อายุ   ความแก่หง่อมแห่งอินทรีย์   ในหมู่สัตว์นั้น ๆ  ของเหล่าสัตว์นั้น  ๆ
<span class="LineNumber"> 013 </span>นี้เรียกกว่าชรา.  ก็มรณะเป็นไฉน.   การเคลื่อนที่  การย้ายที่  ความทำลาย
<span class="LineNumber"> 014 </span>ความอันตรธาน   ความม้วยมรณ์   การถึงแก่กรรม   ความแตกแห่งขันธ์
<span class="LineNumber"> 015 </span>ความทอดทิ้งซากศพ  ความขาดแห่งชีวิตินทรีย์    จากหมู่สัตว์นั้น ๆ  ของ
<span class="LineNumber"> 016 </span>เหล่าสัตว์นั้น ๆ  นี้เรียกว่ามรณะ.   ชราและมรณะ  ดังพรรณนามาฉะนี้
<span class="LineNumber"> 017 </span>เรียกว่า ชราและมรณะ.
<span class="LineNumber"> 018 </span>        [๗]  ก็ชาติเป็นไฉน.  ความเกิด    ความก่อเกิด    ความหยั่งลง<SUP>๑</SUP>
<span class="LineNumber"> 019 </span>ความบังเกิด<SUP>๒</SUP>  ความเกิดจำเพาะ<SUP>๓</SUP>  ความปรากฏแห่งขันธ์  ความได้อายตนะ
<span class="LineNumber"> 020 </span>ครบในหมู่สัตว์นั้น ๆ  ของเหล่าสัตว์นั้น ๆ  นี้เรียกว่าชาติ.

<span class='footnote'>๑.  คือเป็นชลาพุชะหรืออัณฑชปฏิสนธิ  ๒.  คือเป็นสังเสทชปฏิสนธิ  ๓. คือเป็นอุปปาติก- </span>
<span class='footnote'>ปฏิสนธิ.</span>
