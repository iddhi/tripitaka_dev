<span class="LineNumber"> 001 </span>สันถวะที่ทำมานานประมาณแสนกัป    ทำลายลงในวันนี้.    พระผู้เป็นเจ้า 
<span class="LineNumber"> 002 </span>ชื่อว่าเป็นทักษิณา   ทางเบื้องขวาย่อมควรแก่พระผู้เป็นเจ้า.    ดิฉันชื่อว่า
<span class="LineNumber"> 003 </span>เป็นมาตุคามเป็นฝ่ายซ้าย  ทางเบื้องซ้ายย่อมควรแก่ดิฉัน  ดังนี้  ไหว้แล้ว
<span class="LineNumber"> 004 </span>เดินไปสู่ทาง.   ในเวลาที่คนทั้งสองแยกจากกัน   มหาปฐพีนี้ครืนครั่นสั่น
<span class="LineNumber"> 005 </span>สะเทือนดุจกล่าวว่า   เราแม้สามารถจะทรงเขาในจักรวาลและเขาสิเนรุไว้ได้
<span class="LineNumber"> 006 </span>ก็ไม่สามารถจะทรงคุณของท่านทั้งสองไว้ได้.      ย่อมเป็นไปดุจเสียงสายฟ้า
<span class="LineNumber"> 007 </span>บนอากาศ.  ภูเขาจักรวาลบันลือสั่น.
<span class="LineNumber"> 008 </span>         พระสัมมาสัมพุทธเจ้าประทับนั่ง  ณ   พระคันธกุฎีใกล้มหาวิหาร
<span class="LineNumber"> 009 </span>เวฬุวัน    ทรงสดับเสียงแผ่นดินไหว   ทรงพระรำพึงว่า   แผ่นดินไหวเพื่อ
<span class="LineNumber"> 010 </span>ใครหนอ  ทรงทราบว่า  ปิปผลิมาณพและนางภัททกาปิลานี   สละสมบัติ 
<span class="LineNumber"> 011 </span>มากมายอุทิศเรา.  การไหวของเผ่นดินนี้   เกิดด้วยกำลังคุณของคนทั้งสอง
<span class="LineNumber"> 012 </span>ในที่ที่เขาจากกัน     แม้เราก็ควรทำการสงเคราะห์แก่เขาทั้งสอง     จึงเสด็จ
<span class="LineNumber"> 013 </span>ออกจากพระคันธกุฎี     ทรงถือบาตรและจีวรด้วยพระองค์เอง     ไม่ทรง
<span class="LineNumber"> 014 </span>ปรึกษาใคร ๆ  ในบรรดามหาเถระ   ๘๐  ทรงกระทำการต้อนรับประมาณ 
<span class="LineNumber"> 015 </span>๓  คาวุต  ประทับนั่งขัดสมาธิ  ณ  โคนต้นพหุปุตตกนิโครธ  ในระหว่าง
<span class="LineNumber"> 016 </span>กรุงราชคฤห์และกรุงนาลันทา.   ก็เมื่อประทับนั่ง   มิได้ประทับนั่งเหมือน
<span class="LineNumber"> 017 </span>ภิกษุผู้ถือผ้าบังสุกุลเป็นวัตรรูปใดรูปหนึ่ง     ทรงถือเพศแห่งพระพุทธเจ้า
<span class="LineNumber"> 018 </span>ประทับนั่งเปล่งพระพุทธรัศมีเป็นลำสู่ที่ประมาณ  ๘๐  ศอก. . ในขณะนั้น
<span class="LineNumber"> 019 </span>พระพุทธรัศมีประมาณเท่าใบไม้   ร่ม   ล้อเกวียน   และเรือนยอดเป็นต้น
<span class="LineNumber"> 020 </span>แผ่ซ่านส่ายไปข้างโน้นข้างนี้       ปรากฏการณ์ดุจเวลาพระจันทร์และพระ-
<span class="LineNumber"> 021 </span>อาทิตย์ขึ้นพันดวง  ได้กระทำบริเวณป่าใหญ่ให้แสงสว่างเป็นอันเดียวกัน
<span class="LineNumber"> 022 </span>ด้วยประการฉะนี้.
