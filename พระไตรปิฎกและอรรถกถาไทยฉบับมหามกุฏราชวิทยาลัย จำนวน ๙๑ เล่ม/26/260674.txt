<span class="LineNumber"> 001 </span>                                <H1>๒.  มูลสูตร</H1>

<span class="LineNumber"> 002 </span>        <H2>ว่าด้วยกุศลมูลของพระเทวทัตถูกลาภสักการะครอบงำ</H2>

<span class="LineNumber"> 003 </span>         [๕๘๓]  <B>พระผู้มีพระภาคเจ้า</B>ประทับอยู่  ณ  <B>พระเชตวัน</B>  อาราม
<span class="LineNumber"> 004 </span>ของท่าน<B>อนาถบิณฑิกเศรษฐี     กรุงสาวัตถี.</B>  ณ ที่นั้นแล  <B>พระผู้มีพระ-
<span class="LineNumber"> 005 </span>ภาคเจ้า</B>...    ได้ตรัสว่า    ดูก่อนภิกษุทั้งหลาย     ลาภสักการะและความ
<span class="LineNumber"> 006 </span>สรรเสริญ     ทารุณ  เผ็ดร้อน  หยาบคาย   เป็นอันตรายแก่การบรรลุธรรม
<span class="LineNumber"> 007 </span>อันเกษมจากโยคะ  ซึ่งไม่มีธรรมอื่นยิ่งกว่า  ดูก่อนภิกษุทั้งหลาย  กุศลมูล
<span class="LineNumber"> 008 </span>ของเทวทัตผู้ถูกลาภสักการะและความสรรเสริญครอบงำย่ำยีจิต     ถึงความ
<span class="LineNumber"> 009 </span>ขาดสูญแล้ว   ลาภสักการะและความสรรเสริญ  ทารุณ  ฯลฯ   อย่างนี้แล
<span class="LineNumber"> 010 </span>เธอทั้งหลายพึงศึกษาอย่างนี้แหละ.
<span class="LineNumber"> 011 </span>                                     จบมูลสูตรที่  ๒

<span class="LineNumber"> 012 </span>                   <H1>อรรถกถามูลสูตรที่  ๒</H1>

<span class="LineNumber"> 013 </span>         พึงทราบวินิจฉัยใน<B>มูลสูตรที่ ๒</B>  เป็นต้น   ดังต่อไปนี้.
<span class="LineNumber"> 014 </span>        บทว่า  <B>กุสลมูลํ</B>    ได้แก่ กุศลธรรม  ๓  อย่างมี   อโลภะเป็นต้น.
<span class="LineNumber"> 015 </span>อีกอย่างหนึ่ง  บทว่า  <B>สุกฺโก   ธมฺโม</B>   ได้แก่ ปริยายเทศนาแห่งกุศลธรรม
<span class="LineNumber"> 016 </span>นั้นเอง.     ส่วนความสังเขปในข้อนี้     มีดังนี้     เทวทัตพึงเกิดบนสวรรค์
<span class="LineNumber"> 017 </span>หรือพึงบรรลุมรรคผลได้    เพราะธรรมที่ไม่มีโทษกล่าวคือกุศลมูลเป็นต้น
<span class="LineNumber"> 018 </span>ยังไม่ขาด.   แต่เทวทัตนั้น   อาศัยการตัดขาดแห่งกุศลธรรมนั้น  จึงขาดแล้ว
<span class="LineNumber"> 019 </span>จึงฉิบหายแล้ว.                                          
<span class="LineNumber"> 020 </span>                                จบอรรถกถามูลสูตรที่ ๒
