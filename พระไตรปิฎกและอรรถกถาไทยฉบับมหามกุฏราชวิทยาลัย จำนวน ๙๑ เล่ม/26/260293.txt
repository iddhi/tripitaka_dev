<span class="LineNumber"> 001 </span>         [๒๓๑]  ดูก่อนภิกษุทั้งหลาย  ปุถุชนผู้มิได้สดับ  จะพึงเข้าไปอีก
<span class="LineNumber"> 002 </span>ถือเอากายอันเป็นที่ประชุมแห่งมหาภูตทั้ง  ๔  นี้   โดยความเป็นตน  ยัง
<span class="LineNumber"> 003 </span>ชอบกว่า   แต่จะเข้าไปยึดถือเอาจิตโดยความเป็นตนหาชอบไม่  ข้อนั้น
<span class="LineNumber"> 004 </span>เพราะเหตุไร   เพราะกายอันเป็นที่ประชุมแห่งมหาภูตทั้ง  ๔  นี้     เมื่อ
<span class="LineNumber"> 005 </span>ดำรงอยู่  ปีหนึ่งบ้าง   สองปีบ้าง    สามปีบ้าง   สี่ปีบ้าง  ห้าปีบ้าง  สิบปีบ้าง
<span class="LineNumber"> 006 </span>ยี่สิบปีบ้าง   สามสิบปีบ้าง  สี่สิบปีบ้าง   ห้าสิบปีบ้าง   ร้อยปีบ้าง   ยิ่งกว่า
<span class="LineNumber"> 007 </span>ร้อยปีบ้าง   ย่อมปรากฏ   แต่ว่าตถาคตเรียกกายอันเป็นที่ประชุมแห่ง
<span class="LineNumber"> 008 </span>มหาภูตทั้ง  ๔  นี้ว่า   จิตบ้าง  มโนบ้าง  วิญญาณบ้าง   จิตเป็นต้นนั้น
<span class="LineNumber"> 009 </span>ดวงหนึ่งเกิดขึ้น  ดวงหนึ่งดับไป ในกลางคืนและกลางวัน.
<span class="LineNumber"> 010 </span>         [๒๓๒]  ดูก่อนภิกษุทั้งหลาย      วานรเมื่อเที่ยวไปในป่าใหญ่จับ
<span class="LineNumber"> 011 </span>กิ่งไม้    ปล่อยกิ่งนั้น  ยึดเอากิ่งอื่น    ปล่อยกิ่งที่ยึดเดิม    เหนี่ยวกิ่งใหม่
<span class="LineNumber"> 012 </span>ต่อไป แม้ฉันใด   กายอันเป็นที่ประชุมแห่งมหาภูตทั้ง ๔   นี้  ที่ตถาคต
<span class="LineNumber"> 013 </span>เรียกว่า   จิตบ้าง   มโนบ้าง   วิญญาณบ้าง  จิตเป็นต้นนั้น    ดวงหนึ่งเกิดขึ้น
<span class="LineNumber"> 014 </span>ดวงหนึ่งดับไป     ในกลางคืนและกลางวัน    ก็ฉันนั้นแล.
<span class="LineNumber"> 015 </span>         [๒๓๓]  ดูก่อนภิกษุทั้งหลาย  อริยสาวกผู้ได้สดับ   ย่อมใส่ใจโดย
<span class="LineNumber"> 016 </span>แยบคายด้วยดีถึงปฏิจจสมุปบาทธรรม       ในกายและจิตที่ตถาคตกล่าวมา
<span class="LineNumber"> 017 </span>นั้นว่า   เพราะเหตุดังนี้   เมื่อสิ่งนี้มี    สิ่งนี้จึงมี  เพราะสิ่งนี้เกิดขึ้น  สิ่งนี้
<span class="LineNumber"> 018 </span>จึงเกิดขึ้น   เมื่อสิ่งนี้ไม่มี  สิ่งนี้จึงไม่มี   เพราะสิ่งนี้ดับ  สิ่งนี้จึงดับ      คือ
<span class="LineNumber"> 019 </span>เพราะอวิชชาเป็นปัจจัย   จึงมีสังขาร     เพราะสังขารเป็นปัจจัย    จึงมีวิญญาณ
<span class="LineNumber"> 020 </span>เพราะวิญญาณเป็นปัจจัย    จึงมีนามรูป   เพราะนามรูปเป็นปัจจัย   จึงมี
<span class="LineNumber"> 021 </span>สฬายตนะ   เพราะสฬายตนะเป็นปัจจัย   จึงมีผัสสะ   เพราะผัสสะเป็นปัจจัย
<span class="LineNumber"> 022 </span>จึงมีเวทนา   เพราะเวทนาเป็นปัจจัย   จึงมีตัณหา    เพราะตัณหาเป็นปัจจัย   
