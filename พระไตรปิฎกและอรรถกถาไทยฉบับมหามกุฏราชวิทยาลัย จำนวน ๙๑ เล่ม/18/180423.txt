<span class="LineNumber"> 001 </span>เทวดาองค์หนึ่งเข้ามาหาเราแล้วบอกว่า  พระองค์ผู้เจริญ  อาฬารดาบส  กาลาม-
<span class="LineNumber"> 002 </span>โคตร  มรณภาพไปแล้วได้ ๗ วัน. อนึ่ง เราก็เกิดญาณทัสสนะรู้เห็นว่า อาฬาร-
<span class="LineNumber"> 003 </span>ดาบส  กาลามโคตร    เป็นผู้เสื่อมใหญ่เสียแล้วหนอ    เพราะถ้าเธอพึงได้สดับ
<span class="LineNumber"> 004 </span>ธรรมนี้ไซร้   ก็จะพึงรู้ทั่วถึงได้เร็ว.   เราจึงคิดว่า  เราจะแสดงธรรมครั้งแรกแก่
<span class="LineNumber"> 005 </span>ใครหนอ  ใครจักรู้ทั่วถึงธรรมนี้ได้เร็ว.  เราจึงคิดว่า   อุททกดาบส  รามบุตร
<span class="LineNumber"> 006 </span>นี้แล  เป็นบัณฑิต  ฉลาด  มีปัญญา   มีกิเลสดุจธุลีในดวงตาน้อยมานาน  ถ้า
<span class="LineNumber"> 007 </span>กระไร  เราพึงแสดงธรรมครั้งแรกแก่เธอ  เธอจักรู้ทั่วถึงธรรมนี้ได้เร็ว  ครั้งนั้น
<span class="LineNumber"> 008 </span>เทวดาองค์หนึ่งเข้ามาหาเราแล้วบอกว่า  พระองค์ผู้เจริญ อุททกดาบส  รามบุตร
<span class="LineNumber"> 009 </span>ได้มรณภาพไปเสียแล้วเมื่อเย็นวานนี้.    อนึ่ง     เราก็เกิดญาณทัสสนะรู้เห็นว่า
<span class="LineNumber"> 010 </span>อุททกดาบส   รามบุตร    ได้มรณภาพไปเสียแล้วเมื่อเย็นวานนี้     เราจึงคิดว่า
<span class="LineNumber"> 011 </span>อุทกดาบส  รามบุตร  เป็นผู้เสื่อมใหญ่เสียแล้วหนอ    เพราะถ้าเธอพึงได้สดับ
<span class="LineNumber"> 012 </span>ธรรมนี้ไซร้   ก็จะพึงรู้ทั่วถึงได้โดยเร็ว.    เราจึงคิดว่าเราจะแสดงธรรมครั้งแรก
<span class="LineNumber"> 013 </span>แก่ใครหนอ     ใครจักรู้ทั่วถึงธรรมนี้ได้เร็ว.     เราจึงคิดว่า   ภิกษุปัญจวัคคีย์
<span class="LineNumber"> 014 </span>ได้อุปัฏฐากเรา  ผู้กำลังบำเพ็ญเพียรอยู่    เป็นผู้มีอุปการะแก่เรามาก  ถ้ากระไร
<span class="LineNumber"> 015 </span>เราพึงแสดงธรรมครั้งแรกแก่พวกเธอ   เราจึงคิดว่า  บัดนี้  ภิกษุปัญจวัคคีย์อยู่ที่
<span class="LineNumber"> 016 </span>ไหนหนอ  เราก็รู้ได้ว่าภิกษุปัญจวัคคีย์อยู่ที่ป่าอิสิปตนมฤคทายวัน กรุงพาราณสี
<span class="LineNumber"> 017 </span>ด้วยทิพยจักษุที่บริสุทธิ์     ล่วงจักษุของมนุษย์     ครั้นเราอยู่ที่ตำบลอุรุเวลาพอ
<span class="LineNumber"> 018 </span>สมควรแล้ว   จึงได้ออกจาริกไปกรุงพาราณสี.
<span class="LineNumber"> 019 </span>            [๓๒๕]   ดูก่อนภิกษุทั้งหลาย  อาชีวกชื่ออุปกะ ได้พบเราผู้กำลังเดิน
<span class="LineNumber"> 020 </span>ทางไกลที่ระหว่างตำบลคยาและต้นมหาโพธิ์     จึงถามเราว่า   ผู้มีอายุ  อินทรีย์
<span class="LineNumber"> 021 </span>ของท่านผ่องใสนัก    ฉวีวรรณของท่านบริสุทธิ์ผุดผ่อง     ท่านบวชเฉพาะใคร
<span class="LineNumber"> 022 </span>ใครเป็นศาสดาของท่านหรือท่านชอบใจธรรมของใคร.  เมื่ออุปกะชีวกถามอย่าง
<span class="LineNumber"> 023 </span>นี้    เราจึงได้กล่าวคาถาตอบว่า
