
<span class="LineNumber"> 001 </span>เพราะทำกรรมอย่างนี้ ๆ ดังนี้.  นี้ชื่อว่า <B>ยถากัมมูปคญาณ</B>  (รู้ว่าสัตว์เป็น 
<span class="LineNumber"> 002 </span>ไปตามกรรม).    ญาณนี้ไม่มีบริกรรมต่างหาก.   ญาณนี้ฉันใด   แม้อนาคตัง-
<span class="LineNumber"> 003 </span>สญาณ   ก็ฉันนั้น.  เพราะว่าญาณเหล่านั้นมีทิพยจักษุเป็นบาท  จึงย่อมสำเร็จ
<span class="LineNumber"> 004 </span>พร้อมกับทิพยจักษุนั่นเอง.
<span class="LineNumber"> 005 </span>           บทว่า  <B>อิเม</B>  ในบทมีอาทิว่า  <B>อิเม  วต  โภนฺโต</B>   สัตว์ทั้งหลายเหล่านี้ 
<span class="LineNumber"> 006 </span>เป็นคำแสดงถึงการเห็นด้วยทิพยจักษุ    บทว่า   <B>วต</B>   เป็นนิบาตลงในอรรถ
<span class="LineNumber"> 007 </span>แห่งความเศร้า.     บทว่า <B>โภนฺโต</B>    คือ  ผู้เจริญ.    ชื่อว่า  <B>ทุจริต</B>  เพราะ
<span class="LineNumber"> 008 </span>ประพฤติชั่วหรือประพฤติประทุษร้าย     เพราะมีใจเน่าด้วยกิเลส.    ชื่อว่า
<span class="LineNumber"> 009 </span>กายทุจริต  เพราะประพฤติชั่วทางกาย    หรือประพฤติชั่วเกิดแต่กาย.   แม้
<span class="LineNumber"> 010 </span>ในบทนอกนี้ก็นัยนี้เหมือนกัน.  บทว่า <B>สมนฺนาคตา</B>  คือ  มีความพร้อม.
<span class="LineNumber"> 011 </span>           บทว่า  <B>อริยานํ  อุปวาทกา</B>   ติเตียนพระอริยเจ้า   คือเป็นผู้ประสงค์
<span class="LineNumber"> 012 </span>ความพินาศต่อพระอริยเจ้าผู้เป็นพุทธะ    ปัจเจกพุทธะ    และสาวกพุทธะ
<span class="LineNumber"> 013 </span>โดยที่สุดแม้พระโสดาบันผู้เป็นคฤหัสถ์  กล่าวติเตียนด้วยอันติมวัตถุ (โทษ
<span class="LineNumber"> 014 </span>มีในที่สุด)  หรือด้วยกำจัดคุณ.  ท่านอธิบายว่า ได้แก่ด่า   ติเตียน.  กล่าวว่า
<span class="LineNumber"> 015 </span>ภิกษุเหล่านี้ไม่มีสมณธรรม   ภิกษุเหล่านี้  ไม่ใช่สมณะ  ดังนี้   ชื่อว่าติเตียน
<span class="LineNumber"> 016 </span>ด้วยอันติมวัตถุ.    กล่าวว่าภิกษุเหล่านี้ไม่มีฌาน  วิโมกข์   มรรค  หรือผล
<span class="LineNumber"> 017 </span>ดังนี้   พึงทราบว่า  ชื่อว่าติเตียนด้วยกำจัดคุณ  อนึ่ง  ภิกษุนั้นรู้อยู่ก็ดี   ไม่รู้
<span class="LineNumber"> 018 </span>อยู่ก็ดี     พึงติเตียน      ย่อมเป็นอันติเตียนพระอริยเจ้าแม้ทั้งสองอย่างนั้น.
<span class="LineNumber"> 019 </span>กรรมหนัก  เช่นอนันตริยกรรม  ที่ห้ามสวรรค์และห้ามมรรค   ยังแก้ไขได้.
<span class="LineNumber"> 020 </span>เพราะฉะนั้น  ผู้ใดติเตียนพระอริยเจ้า  ผู้นั้นควรไป  หากตนเป็นผู้ใหญ่กว่า
<span class="LineNumber"> 021 </span>ควรนั่งน้อมกาย   แล้วกล่าวขอขมาว่า  ผมได้กล่าวอย่างนี้ ๆ กะท่าน   ขอ
<span class="LineNumber"> 022 </span>ท่านได้ยกโทษให้แก่ผมด้วยเถิด   ดังนี้    หากตนอ่อนกว่าพึงไหว้น้อมกาย 
