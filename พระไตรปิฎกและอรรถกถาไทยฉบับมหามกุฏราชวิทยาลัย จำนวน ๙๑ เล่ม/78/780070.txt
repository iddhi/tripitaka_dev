<span class="LineNumber"> 001 </span>           ก็ว่าโดยความพิศดาร   หนังนิ้วเท้า  มีสัณฐานดังรังของตัวไหม.  หนัง
<span class="LineNumber"> 002 </span>หลังเท้า   มีสัณฐานดังรองเท้าหุ้มส้น.   หนังแข้ง   มีสัณฐานดังใบตาลห่อข้าว.
<span class="LineNumber"> 003 </span>หนังขา   มีสัณฐานดังถุงยาวบรรจุข้าวสาร.   หนังตะโพก   มีสัณฐานดังผืนผ้า 
<span class="LineNumber"> 004 </span>กรองน้ำอันเต็มด้วยน้ำ.   หนังหลัง   มีสัณฐานดังหนังหุ้มโล่.     หนังท้อง   มี
<span class="LineNumber"> 005 </span>สัณฐานดังหนังหุ้มรางพิณ.  หนังอก   โดยมากมีสัณฐาน ๔ เหลี่ยม.  หนังแขน
<span class="LineNumber"> 006 </span>ทั้ง ๒ มีสัณฐานดังหนังหุ้มแล่งธนู.   หนังหลังมือ   มีสัณฐานดังฝักมีด   หรือ
<span class="LineNumber"> 007 </span>ดังถุงโล่.      หนังนิ้วมือ  มีสัณฐานดังฝักกุญแจ.   หนังคอ   มีสัณฐานดังเสื้อ
<span class="LineNumber"> 008 </span>ปิดคอ.  หนังหน้าซึ่งมีช่องน้อยช่องใหญ่  มีสัณฐานดังรังตั๊กแตน.  หนังศีรษะ
<span class="LineNumber"> 009 </span>มีสัณฐานดังถลกบาตร.
<span class="LineNumber"> 010 </span>           <B>วิธีการกำหนดหนัง</B>    พระโยคาวจร   ผู้จะกำหนดหนังเป็นอารมณ์
<span class="LineNumber"> 011 </span>พึงส่งญานไปบนหน้า   ตั้งแต่ริมฝีปากบนขึ้นไป  แล้วกำหนดหนังหุ้มหน้าก่อน.
<span class="LineNumber"> 012 </span>แต่นั้น    พึงกำหนดหนังหน้าผาก.  จากนั้น      ก็พึงส่งญาณไประหว่างกระโหลก
<span class="LineNumber"> 013 </span>ศีรษะ และหนังศีรษะ ดุจสอดมือไประหว่างบาตรกับถลกบาตรที่สวมไว้ฉะนั้น 
<span class="LineNumber"> 014 </span>โดยแยกความที่หนังติดกันกับกระโหลกศีรษะออก กำหนดแต่หนังศีรษะ. ต่อไป
<span class="LineNumber"> 015 </span>ก็กำหนดหนังคอ.  ต่อไปกำหนดหนังมือขวา   ทั้งโดยอนุโลม   (จากหัวไหล่ลง
<span class="LineNumber"> 016 </span>ไปทางแขน)  ทั้งโดยปฏิโลม  (จากข้อมือขึ้นไปถึงหัวไหล่).  ลำดับนั้น     ก็พึง
<span class="LineNumber"> 017 </span>กำหนดหนังมือซ้าย    โดยนัยนั้นนั่นแหละ.   ต่อไปก็กำหนดหนังหลัง.   ครั้น
<span class="LineNumber"> 018 </span>กำหนดหนังนั้น   ๆ แล้ว  พึงกำหนดหนังเท้าขวาทั้งโดยอนุโลม  ทั้งโดยปฏิโลม.
<span class="LineNumber"> 019 </span>ลำดับนั้น   พึงกำหนดหนังเท้าซ้าย  โดยนัยนั้นนั่นแหละ.  จากนั้นพึงกำหนด
<span class="LineNumber"> 020 </span>หนังท้องน้อย  หนังหน้าท้อง  หนังอก  หนังคอ โดยลำดับทีเดียว. ลำดับนั้น 
<span class="LineNumber"> 021 </span>พึงกำหนดหนังใต้คาง ถัดจากหนังคอขึ้นไปจนถึงริมฝีปากล่างเป็นที่สุดจึงเสร็จ.
<span class="LineNumber"> 022 </span>เมื่อพระโยคาวจรกำหนดหนังใหญ่ ๆ อยู่อย่างนี้    แม้หนังเล็ก  ๆ ก็ย่อมปรากฏ.
