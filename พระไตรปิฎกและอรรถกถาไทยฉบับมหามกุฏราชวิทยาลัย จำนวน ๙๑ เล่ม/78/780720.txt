<span class="LineNumber"> 001 </span>กล่าวว่า   ข้าแต่ท่านผู้เจริญ   ก็ท่านเล่า.    พระเถระทั้งสองกล่าวว่า    ผู้มีอายุ 
<span class="LineNumber"> 002 </span>ความตายในน้ำก็ดี   ความตายบนบกก็ดี   ก็เท่ากันนั่นแหละ   พวกเราจักไม่ไป
<span class="LineNumber"> 003 </span>แต่ท่านอาศัยแพนั้นแล้ว    จักดำรงสืบต่อพระศาสนาในอนาคต  ผู้มีอายุ  ท่าน
<span class="LineNumber"> 004 </span>จงไปเถิด  ดังนี้.   พระมหาโสณเถระ  แม้กล่าวถึง ๓ ครั้งว่า ข้าแต่ท่านผู้เจริญ
<span class="LineNumber"> 005 </span>เมื่อท่านทั้งสองไม่ไป   กระผมจักไม่ไป   เมื่อพระเถระทั้งสอง   ไม่อาจยังพระ-
<span class="LineNumber"> 006 </span>เถระให้ขึ้นแพ  จึงพากันกลับแล้ว.
<span class="LineNumber"> 007 </span>           ลำดับนั้น  <B>พระจูฬสิวเถระ</B>    กล่าวกะ  <B>พระอิสิทัตตเถระ</B>ว่า   ผู้
<span class="LineNumber"> 008 </span>มีอายุ   อิสิทัตตะ  ท่านอาศัยพระมหาโสณะแล้ว   การสืบต่อแห่งพระศาสนาจัก
<span class="LineNumber"> 009 </span>ตั้งอยู่ในอนาคต  ท่านจงอย่าปล่อยมือจากพระโสณเถระ  (หมายความว่า    ให้
<span class="LineNumber"> 010 </span>แนะนำสั่งสอน)   พระอิสิทัตตเถระกล่าวกะพระจูฬสิวเถระว่า   ก็ท่านเล่าขอรับ
<span class="LineNumber"> 011 </span>ดังนี้   พระจูฬสิวเถระกล่าวว่า   ผมจักไปไหว้มหาเจดีย์  ดังนี้. พระจูฬสิวเถระ
<span class="LineNumber"> 012 </span>กล่าวสอนพระเถระทั้งสองแล้ว         ก็เที่ยวจาริกไปโดยลำดับจนถึงมหาวิหาร.
<span class="LineNumber"> 013 </span>ในสมัยนั้น   มหาวิหารว่างเปล่าจากภิกษุสงฆ์.      ต้นไม้ละหุ่งเกิดขึ้นที่ลานของ
<span class="LineNumber"> 014 </span>พระเจดีย์.    พระเจดีย์มีพุ่มไม้ทั้งหลายแวดล้อมแล้ว    มีสาหร่ายเกี่ยวพันแล้ว.
<span class="LineNumber"> 015 </span>พระเถระไหว้มหาเจดีย์ราวกะแสดงความนอบน้อมต่อพระผู้มีพระภาคเจ้าผู้ยัง
<span class="LineNumber"> 016 </span>ทรงพระชนม์อยู่  แล้วเข้าไปสู่ศาลาทางทิศปัจฉิม (ตะวันตก) เมื่อแลดู   นั่งตรึก
<span class="LineNumber"> 017 </span>อยู่ว่า  ที่บรรจุพระสรีรธาตุของพระศาสดาผู้ถึงแล้วซึ่งความยิ่งใหญ่ด้วยลาภ-
<span class="LineNumber"> 018 </span>สักการะด้วยยศอันยิ่งใหญ่ชื่อเห็นปานนี้   ไม่มีที่พึงแล้วหนอ  ดังนี้.
<span class="LineNumber"> 019 </span>           ลำดับนั้น   เทวดาผู้สิงอยู่ที่ต้นไม้อันไม่ไกลจากที่นั้น     ถือเอาทะนาน
<span class="LineNumber"> 020 </span>ข้าวสารและงบน้ำอ้อย    ไปสู่สำนักของพระเถระ    ด้วยรูปของมนุษย์ด้วยฤทธิ์
<span class="LineNumber"> 021 </span>แล้วเรียนถามพระเถระว่า  ข้าแต่ท่านผู้เจริญ  ท่านจะไปที่ไหน  ดังนี้.
