<span class="LineNumber"> 001 </span>                                       <H1>มุสาวาท  มีโทษ ดังนี้ </H1>
<span class="LineNumber"> 002 </span>         มุสาวาท   (พูดเท็จ)  เพื่อต้องการทรัพย์มีประมาณกากณิกหนึ่ง  ( คําว่า
<span class="LineNumber"> 003 </span>กากณิกเป็นชื่อมาตราเงินอย่างต่ำที่สุด   ทรัพย์มีค่าเท่าค่าแห่งชิ้นเนื้อพอกากลืน 
<span class="LineNumber"> 004 </span>กินได้)  มีโทษน้อยในเพราะคำพูดอันเป็นเท็จนั้น
<span class="LineNumber"> 005 </span>         มุสาวาท   เพื่อต้องการทรัพย์  ครึ่งมาสก<SUP>๑</SUP> มีโทษมากกว่านั้น
<span class="LineNumber"> 006 </span>         มุสาวาท   เพื่อต้องการทรัพย์  หนึ่งมาสก   มีโทษมากกว่านั้น
<span class="LineNumber"> 007 </span>         มุสาวาท   เพื่อต้องการทรัพย์ ๕ มาสก   มีโทษมากกว่านั้น
<span class="LineNumber"> 008 </span>         มุสาวาท   เพื่อต้องการทรัพย์  ครึ่งกหาปณะ   มีโทษมากกว่านั้น
<span class="LineNumber"> 009 </span>         มุสาวาท   เพื่อต้องการทรัพย์   หนึ่งกหาปณะ   มีโทษมากกว่านั้น
<span class="LineNumber"> 010 </span>         มุสาวาท   เพื่อต้องการทรัพย์มีค่านับไม่ได้  มีโทษมากกว่านั้น
<span class="LineNumber"> 011 </span>         แต่มุสาวาท   เพื่อทำสงฆ์ให้แตกจากกัน   มีโทษมากยิ่งนัก.

<span class="LineNumber"> 012 </span>                                     <H1>การดื่มสุรา  มีโทษ   ดังนี้</H1>
<span class="LineNumber"> 013 </span>         การดื่มสุราประมาณฟายมือหนึ่ง  มีโทษน้อย
<span class="LineNumber"> 014 </span>         การดื่มสุราประมาณกอบหนึ่ง  มีโทษมากกว่า
<span class="LineNumber"> 015 </span>         แต่การดื่มสุรามากสามารถให้กายไหว   แล้วทำการปล้นบ้าน  ปล้นหมู่
<span class="LineNumber"> 016 </span>บ้าน  มีโทษหนักมาก.    
<span class="LineNumber"> 017 </span>         จริงอยู่   ในปาณาติบาต  การฆ่าพระขีณาสพก็ดี   ในอทินนาทานการ
<span class="LineNumber"> 018 </span>ถือเอาวัตถุสิ่งของของพระขีณาสพไปก็ดี   ในกาเมสุมิจฉาจารการประพฤติผิดใน
<span class="LineNumber"> 019 </span>ภิกษุณีผู้เป็นขีณาสพก็ดี   ในมุสาวาทการยังสงฆ์ให้แตกจากกันก็ดี   ในการดื่ม
<span class="LineNumber"> 020 </span>สุราอันสามารถให้กายเคลื่อนไหวไปปล้นบ้านปล้นหมู่บ้านก็ดี   จัดว่ามีโทษมาก

<span class='footnote'>๑.  ๕ มาสก  เท่ากับ ๑ บาท, ๔ บาท เท่ากับ ๑ กหาปณะ (บาท = เงินบาทของอินเดียโบราณ)</span>
