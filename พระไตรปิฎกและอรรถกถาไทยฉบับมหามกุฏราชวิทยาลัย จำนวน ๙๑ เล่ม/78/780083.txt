<span class="LineNumber"> 001 </span>                             <H1>๒๐.  มตฺถลุงฺคํ  (มันสมอง)</H1><SUP>๑</SUP>
<span class="LineNumber"> 002 </span>           คำว่า  <B>มตฺถลุงฺคํ</B>  คือ  กองเยื่อที่ตั้งอยู่ภายในกระโหลกศีรษะ.   มัน 
<span class="LineNumber"> 003 </span>สมองนั้นว่าโดยสี มีสีขาวดังดอกเห็ด  แม้จะกล่าวว่า  มีสีดังนมสดที่ยังไม่เปลี่ยน
<span class="LineNumber"> 004 </span>เป็นนมส้มก็ควร.  ว่าโดยสัณฐาน  มีสัณฐานตามที่ตั้งอยู่.  ว่าโดยทิศ เกิดในทิศ
<span class="LineNumber"> 005 </span>เบื้องบน.     ว่าโดยโอกาส   อาศัยแนวประสาน ๔ แห่ง  ตั้งรวมกันอยู่ภายใน
<span class="LineNumber"> 006 </span>กระโหลกศีรษะ    ดุจก้อนแป้ง ๔ ก้อนที่เขาตั้งไว้รวมกัน.     ว่าโดยปริจเฉท
<span class="LineNumber"> 007 </span>กำหนดด้วยพื้นภายในกระโหลกศีรษะ    และโดยส่วนที่เป็นมันสมอง.    นี้เป็น
<span class="LineNumber"> 008 </span>สภาคปริจเฉทของมัตถลุงคัง   ส่วนวิสภาคปริจเฉท   เช่นกับผมนั่นแหละ.

<span class="LineNumber"> 009 </span>                                      <H1>๒๑. ปิตฺตํ  (น้ำดี)</H1>
<span class="LineNumber"> 010 </span>           คำว่า <B>ปิตฺตํ</B> ได้แก่ น้ำดี ๒ ชนิด  คือ  น้ำดีที่อยู่ในถุงน้ำดี  <B>(พทฺธ-   
<span class="LineNumber"> 011 </span>ปิตฺตํ)</B>  และน้ำดีที่ไม่อยู่ในถุง  <B>(อพทฺธปิตฺตํ)</B>.  ในน้ำดีทั้ง ๒ นั้น  น้ำดีที่อยู่
<span class="LineNumber"> 012 </span>ในถุง  ว่าโดยสี  มีสีดังน้ำมันมะซางข้น ๆ  น้ำดีที่ไม่อยู่ในถุง  มีสีดังดอกพิกุล
<span class="LineNumber"> 013 </span>แห้ง   ว่าโดยสัณฐาน   น้ำดีแม้ทั้ง ๒ มีสัณฐานตามที่ตั้งอยู่.   ว่าโดยทิศ   น้ำดี
<span class="LineNumber"> 014 </span>ในถุงเกิดในทิศเบื้องบน    น้ำดีนอกนี้เกิดในทิศทั้ง ๒.  ว่าโดยโอกาส  เว้นผม.
<span class="LineNumber"> 015 </span>ขน  เล็บ  ฟัน   และหนังที่แห้งกระด้างแล้ว  ตั้งอยู่เอิบอาบซึมซาบ   ในสรีระที่
<span class="LineNumber"> 016 </span>เหลือ  ดุจหยาดน้ำมันในน้ำเอิบอาบซึมซาบแผ่ไปฉะนั้น     <B>เมื่อน้ำดีนี้กำเริบ
<span class="LineNumber"> 017 </span>นัยน์ตาของสัตว์ย่อมเหลือง ย่อมวิงเวียนศีรษะ ร่างกายย่อมหวั่นไหว</B>
<span class="LineNumber"> 018 </span>ย่อมคัน.   น้ำดีที่ขังอยู่ในถุงน้ำดี    ตั้งอยู่ในฝัก   (ถุง)   ของน้ำดี   เช่นกับ
<span class="LineNumber"> 019 </span>ฝักของบวบใหญ่    มันติดอยู่ที่เนื้อตับในระหว่างหัวใจกับปอด.    <B>เมื่อน้ำดีนี้
<span class="LineNumber"> 020 </span>กำเริบ   สัตว์ทั้งหลายย่อมเป็นบ้า    มีจิตวิปลาส  ละทิ้งหิริโอตตัปปะ
<span class="LineNumber"> 021 </span>ย่อมกระทำสิ่งที่ไม่ควรกระทำ   ย่อมกล่าวสิ่งที่ไม่ควรกล่าว  ย่อมคิด
<span class="LineNumber"> 022 </span>สิ่งที่ไม่ควรคิด.</B> 

<span class='footnote'>๑.  บาลีกล่าวรวมไว้ใน  อฏฺ ฐิมิญฺชํ  เยื่อในกระดูก</span>
