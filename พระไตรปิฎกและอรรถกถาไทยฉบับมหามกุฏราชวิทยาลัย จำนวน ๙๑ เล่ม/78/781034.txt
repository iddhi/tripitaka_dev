<span class="LineNumber"> 001 </span>                           <H1>อธิบายอายุของมนุษย์และเทวดา</H1> 
<span class="LineNumber"> 002 </span>           คำว่า   <B>อปฺปํ   วา  ภิยฺโย</B>   อธิบายว่า   อายุของเหล่ามนุษย์นั้น    ไม่ถึง
<span class="LineNumber"> 003 </span>๒๐๐ ปี  คือว่ามีอายุร้อยปี  เกิน ๒๐ ปี หรือว่า ๓๐, ๔๐, ๕๐, ปี หรือว่า ๖๐ ปี
<span class="LineNumber"> 004 </span>เพราะเหตุนั้นพระผู้มีพระภาคเจ้า   จึงตรัสว่า   <B>อปฺปํ</B>    (อายุน้อย)  ดังนี้   เพราะ
<span class="LineNumber"> 005 </span>ไม่ถึง ๒๐๐ ปี. 
<span class="LineNumber"> 006 </span>           พึงทราบ  <B>วินิจฉัยในพรหมปาริสัชชา</B>  เป็นต้น    พรหมทั้งหลาย
<span class="LineNumber"> 007 </span>เป็นผู้แวดล้อมคือ     เพราะเป็นบริวารผู้บำเรอมหาพรหม.     เหตุนั้น    ชื่อว่า
<span class="LineNumber"> 008 </span><B>พรหมปาริสัชชา.</B>  ชื่อว่า  <B>พรหมปุโรหิตา</B>  เพราะตั้งอยู่ในความเป็นปุโรหิต 
<span class="LineNumber"> 009 </span>(อาจารย์)  ของพรหมเหล่านั้น.  ชื่อว่า  <B>มหาพรหมา</B>  เพราะเป็นพรหมใหญ่
<span class="LineNumber"> 010 </span>โดยความเป็นผู้มีวรรณะงามและความเป็นผู้มีอายุยืน.     ชนแม้ทั้ง   ๓   เหล่านี้ 
<span class="LineNumber"> 011 </span>ย่อมอยู่ในปฐมฌานภูมิอันเป็นพื้นเดียวกัน.       ก็แต่ว่าอายุแห่งพรหมเหล่านั้น
<span class="LineNumber"> 012 </span>ต่างกัน.
<span class="LineNumber"> 013 </span>           พรหมที่ชื่อว่า <B>ปริตตาภา</B>  เพราะมีรัศมีน้อย. ชื่อว่า  <B>อัปปมาณาภา</B>
<span class="LineNumber"> 014 </span>เพราะมีรัศมีหาประมาณมิได้.   ที่ชื่อว่า   <B>อาภัสสรา</B>   เพราะรัศมีจากสรีระของ
<span class="LineNumber"> 015 </span>พรหมเหล่านั้นเป็นราวกะเปลวไฟจากประทีบมีด้ามซ่านไป     ซ่านออกไปสู่ที่
<span class="LineNumber"> 016 </span>ต่าง ๆ ราวกะถึงการเจาะทะลุไป.   ชนทั้ง ๓ แม้เหล่านี้   ย่อมอยู่ระดับเดียวกัน
<span class="LineNumber"> 017 </span>ในทุติยฌานภูมิ.   ก็แต่ว่าการกำหนดอายุของพรหมเหล่านั้นต่างกัน. 
<span class="LineNumber"> 018 </span>           พรหมที่ชื่อว่า  <B>ปริตตสุภา</B>  เพระความงามของพรหมเหล่านั้นน้อย.
<span class="LineNumber"> 019 </span>ชื่อว่า  <B>อัปปมาณสุภา</B>  เพราะความงามของพรหมเหล่านั้นไม่มีประมาณ.  ชื่อ
<span class="LineNumber"> 020 </span>ว่า   <B>สุภกิณหา</B>   เพราะพรหมเหล่านั้น  มีความงามเดียรดาษกว้างขวาง  มีรัศมี
<span class="LineNumber"> 021 </span>แห่งสรีระงดงาม   มีสีแห่งกายเป็นอันเดียวกัน  มีสิริดุจแท่งทองคำรุ่งเรืองสุกใส
<span class="LineNumber"> 022 </span>ตั้งอยู่ในหีบทองคำฉะนั้น.  ชนเหล่านี้แม้ทั้ง ๓  ย่อมอยู่ในตติยฌานภูมิอันเป็น
<span class="LineNumber"> 023 </span>ระดับเดียวกัน.   แต่ว่า   การกำหนดอายุของพรหมเหล่านั้นต่างกัน.
