<span class="LineNumber"> 001 </span>            [๒๐๗]   ครั้งนั้นแล  มาณพเหล่านั้นขัดเคือง  ไม่พอใจ  ได้พากัน  
<span class="LineNumber"> 002 </span>เข้าไปหาโลหิจจพราหมณ์ถึงที่อยู่   ครั้นแล้ว  ได้กล่าวกะโลหิจจพราหมณ์ว่า
<span class="LineNumber"> 003 </span>ขอท่านผู้เจริญพึงทราบเถิด  พระสมณมหากัจจายนะขอดข้อนดำว่า  ถึงมนต์
<span class="LineNumber"> 004 </span>ของพราหมณ์ทั้งหลายโดยส่วนเดียว       เมื่อมาณพเหล่านั้นกล่าวอย่างนี้
<span class="LineNumber"> 005 </span>โลหิจจพราหมณ์ก็ขัดเคือง   ไม่พอใจ    ลำดับนั้น    โลหิจจพราหมณ์จึงคิด
<span class="LineNumber"> 006 </span>ดังนี้ว่า   การที่เราพึงด่า   พึงเหน็บแนม  พึงบริภาษพระสมณมหากัจจายนะ
<span class="LineNumber"> 007 </span>เพราะเชื่อฟังคำของมาณพเป็นแน่นอนนี้   ไม่สมควรแก่เราเลย  อย่ากระนั้น
<span class="LineNumber"> 008 </span>เลย  เราไปหาแล้วถามดูเถิด ครั้งนั้นแลโลหิจจพราหมณ์กับมาณพเหล่านั้น
<span class="LineNumber"> 009 </span>ได้เข้าไปหาท่านพระมหากัจจายนะถึงที่อยู่      ได้ปราศรัยกับท่านพระมหา-
<span class="LineNumber"> 010 </span>กัจจายนะ  ครั้นผ่านการปราศรัยพอให้ระลึกถึงกันไปแล้ว  จึงนั่ง  ณ  ที่ควร
<span class="LineNumber"> 011 </span>ส่วนข้างหนึ่ง   ครั้นแล้ว  ได้ถามท่านพระมหากัจจายนะว่า   ท่านกัจจายนะ
<span class="LineNumber"> 012 </span>ผู้เจริญ      พวกมาณพผู้เที่ยวหาฟืนเป็นอันมาก       ซึ่งเป็นอันเตวาสิกของ
<span class="LineNumber"> 013 </span>ข้าพเจ้า  ได้มาในที่นี้หรือหนอ     ท่านพระมหากัจจายนะตอบว่า     ดูก่อน
<span class="LineNumber"> 014 </span>พราหมณ์พวกมาณพผู้เที่ยวหาฟืนเป็นอันมาก   ซึ่งเป็นอันเตวาสิกของท่าน
<span class="LineNumber"> 015 </span>ได้มาแล้วในที่นี้.
<span class="LineNumber"> 016 </span>            โล.   ท่านกัจจายนะได้ปราศัยอะไรกับมาณพเหล่านั้นบ้างหรือ.
<span class="LineNumber"> 017 </span>            ก.   ดูก่อนพราหมณ์    อาตมาได้ปราศัยกับมาณพเหล่านั้น.
<span class="LineNumber"> 018 </span>            โล.   ก็ท่านกัจจายนะได้ปราศัยกับมาณพเหล่านั้นอย่างไรเล่า.
<span class="LineNumber"> 019 </span>            ก.   ดูก่อนพราหมณ์     อาตมาได้ปราศัยกับมาณพเหล่านั้นอย่างนี้
<span class="LineNumber"> 020 </span>ว่า.
