<span class="LineNumber"> 001 </span>            วันรุ่งขึ้นจึงพาสามเณรผู้อุปัฏฐากเข้าไป.    พระราชา    เมื่อท่านดื่ม  
<span class="LineNumber"> 002 </span>ยาคูแล้ว  แม้ในเวลานั้น  ก็น้อมนกกระทาเข้าไป  พระเถระได้รับส่วนหนึ่ง.
<span class="LineNumber"> 003 </span>สามเณรสั่นนิ้วมือ    ให้ตัดตรงกลาง    รับไว้ส่วนหนึ่งเท่านั้น.    พระราชา
<span class="LineNumber"> 004 </span>น้อมส่วนนั้นเข้าไปถวายพระเถระ   พระเถระหดมือ.   ฝ่ายสามเณรก็หดมือ
<span class="LineNumber"> 005 </span>พระราชาประทับนั่ง    ตัดให้เป็นชิ้นเล็กชิ้นน้อยเสวย   ตรัสว่า    เราอาศัย
<span class="LineNumber"> 006 </span>ภิกษุผู้ศึกษาวัตรมาแล้ว    จึงได้กินนกกระทาหนึ่งส่วนครึ่ง.     พอเสวยเนื้อ
<span class="LineNumber"> 007 </span>นกกระทานั้นเท่านั้น น้ำหนวกก็ไหลออกจากพระกรรณทั้งสองข้าง  แต่นั้น
<span class="LineNumber"> 008 </span> ก็บ้วนพระโอษฐ์แล้วเข้าไปหาสามเณร  ตรัสว่า   พ่อสามเณร  โยมเลื่อมใส
<span class="LineNumber"> 009 </span>จริง ๆ โยมจะถวายธุวภัตตาหารประจำทั้ง ๘ อย่างแด่พ่อสามเณร.  สามเณร
<span class="LineNumber"> 010 </span>ทูลว่า   มหาบพิตร   อาตมภาพจะถวายแด่พระอุปัชฌาย์.   พระราชาตรัสว่า
<span class="LineNumber"> 011 </span>โยมจะถวายธุวภัตอีก ๘.    สามเณร  ทูลว่า   อาตมภาพจะถวายภัตเหล่านั้น
<span class="LineNumber"> 012 </span>แด่พระเถระปูนอุปัชฌาย์.     พระราชาตรัสว่า   จะถวายอีก ๘.     สามเณร
<span class="LineNumber"> 013 </span>ทูลว่า     อาตมภาพจะถวายแด่ภิกษุสงฆ์.     พระราชาตรัสว่าจะถวายอีก  ๘.
<span class="LineNumber"> 014 </span>สามเณรก็ทูลรับ.
<span class="LineNumber"> 015 </span>            ภิกษุเมื่อรู้จักประมาณในการรับอย่างนี้  จึงทำลาภที่ยังไม่เกิดให้เกิด
<span class="LineNumber"> 016 </span>ขึ้น   ทำลาภที่เกิดขึ้นแล้วให้มั่นคง.   นี้    ชื่อว่าประมาณการรับ.
<span class="LineNumber"> 017 </span>            ก็การที่ภิกษุคิดว่า    เราจะบริโภคโภชนะ    ที่มีอยู่แล้วบริโภคปัจจัย
<span class="LineNumber"> 018 </span>ตามที่พิจารณาแล้ว  ชื่อว่าประมาณในการบริโภค.   ประมาณในการบริโภค
<span class="LineNumber"> 019 </span>นั้น   ท่านประสงค์เอาในที่นี้ .   ด้วยเหตุนั้น   นั่นแล    พระผู้มีพระภาคเจ้า
<span class="LineNumber"> 020 </span>จึงตรัสว่า  <B>ปฏิสงฺขา   โยนิโส</B>    ดังนี้เป็นต้น.    ประมาณในการบริโภคแม้
<span class="LineNumber"> 021 </span>นอกนี้   ก็ควรเหมือนกัน.
