<span class="LineNumber"> 001 </span>ขอพระผู้มีพระภาคเจ้า     โปรดทรงแสดงธรรมแก่ข้าพระองค์โดยย่อ     ซึ่ง  
<span class="LineNumber"> 002 </span>ข้าพระองค์ได้สดับแล้ว  พึงเป็นผู้ ๆ เดียวหลีกออกจากหมู่ไม่ประมาท
<span class="LineNumber"> 003 </span>มีความเพียร   มีใจเด็ดเดี่ยวอยู่เถิด   พระเจ้าข้า.
<span class="LineNumber"> 004 </span>            พระผู้มีพระภาคเจ้า  ดูก่อนราธะ  สิ่งใดไม่เที่ยง  เธอพึงละ
<span class="LineNumber"> 005 </span>ความพอใจในสิ่งนั้นเสีย    ดูก่อนราธะ   อะไรเล่าไม่เที่ยง   จักษุแลไม่เที่ยง 
<span class="LineNumber"> 006 </span>เธอพึงละความพอใจในจักษุนั้นเสีย  รูปไม่เที่ยง  จักษุวิญญาณ  จักษุสัมผัส
<span class="LineNumber"> 007 </span>สุขเวทนา   ทุกขเวทนา   หรืออทุกขมสุขเวทนา  ที่เกิดขึ้นเพราะจักษุสัมผัส 
<span class="LineNumber"> 008 </span>เป็นปัจจัย  ไม่เที่ยง  เธอพึงละความพอใจในเวทนานั้นเสีย ฯลฯ  ใจไม่เที่ยง
<span class="LineNumber"> 009 </span>เธอพึงละความพอใจในสิ่งนั้น ๆ เสีย   ธรรมารมณ์   มโนวิญญาณ   มโน-
<span class="LineNumber"> 010 </span>สัมผัส   สุขเวทนา  ทุกขเวทนา  หรืออทุกขมสุขเวทนา  ที่เกิดขึ้นเพราะ
<span class="LineNumber"> 011 </span>มโนสัมผัสเป็นปัจจัย     ไม่เที่ยง      เธอพึงละความพอใจในเวทนานั้นเสีย
<span class="LineNumber"> 012 </span>ดูก่อนราธะ   สิ่งใดแลไม่เที่ยง   เธอพึงละความพอใจในสิ่งนั้นเสีย.
<span class="LineNumber"> 013 </span>                                     <I>จบ  ปฐมราธสูตรที่  ๓</I>

<span class="LineNumber"> 014 </span>                              <h1>๔.  ทุติยราธสูตร</h1>
<span class="LineNumber"> 015 </span>          <h2> ว่าด้วยทรงแสดงทุกขธรรมแก่ราธภิกษุ</h2>
<span class="LineNumber"> 016 </span>            [๙๓]   ดูก่อนราธะ     สิ่งใดเป็นทุกข์     เธอพึงละความพอใจใน
<span class="LineNumber"> 017 </span>สิ่งนั้นเสีย   อะไรเล่าเป็นทุกข์   จักษุแลเป็นทุกข์   เธอพึงละความพอใจใน
<span class="LineNumber"> 018 </span>จักษุนั้นเสีย  รูป  จักษุวิญญาณ  จักษุสัมผัส  สุขเวทนา  ทุกขเวทนา หรือ
