<span class="LineNumber"> 001 </span>บทว่า  <B>ปสฺสทฺธิ</B>  ได้แก่ ความระงับความกระวนกระวาย. บทว่า  <B>ธมฺมา  น  
<span class="LineNumber"> 002 </span>ปาตุภวนฺติ</B>   ได้แก่   ธรรม   คือ   สมถ   และ   วิปัสสนา   ย่อมไม่เกิดขึ้น
<span class="LineNumber"> 003 </span>ในพระสูตรนี้     พระผู้มีพระภาคเจ้า   เมื่อจะตรัสถามจำแนกบุคคล   จึงแสดง
<span class="LineNumber"> 004 </span>ถึงบุคคล   โดยธรรมาธิษฐาน.
<span class="LineNumber"> 005 </span>                             <I>จบ  อรรถกถาปมาทวิหารีสูตรที่  ๔</I>

<span class="LineNumber"> 006 </span>                                   <h1>๕.  สังวรสูตร</h1>
<span class="LineNumber"> 007 </span>                       <h2>ว่าด้วยการสำรวมและไม่สำรวม</h2>
<span class="LineNumber"> 008 </span>            [๑๔๕]   ดูก่อนภิกษุทั้งหลาย      เราจักแสดงสังวรและอสังวรแก่
<span class="LineNumber"> 009 </span>เธอทั้งหลาย  เธอทั้งหลายจงฟังเถิด  ดูก่อนภิกษุทั้งหลาย  ก็อสังวรมีอย่างไร
<span class="LineNumber"> 010 </span>รูปทั้งหลายที่พึงรู้แจ้งด้วยจักษุ   อันน่าปรารถนา  น่าใคร่  น่าพอใจ  น่ารัก
<span class="LineNumber"> 011 </span>อาศัยความใคร่  ชวนให้กำหนัดมีอยู่  ถ้าภิกษุยินดีสรรเสริญ  พัวพันรูปนั้น
<span class="LineNumber"> 012 </span>ข้อนั้นภิกษุพึงทราบว่า  เราย่อมเสื่อมจากกุศลธรรมทั้งหลาย  ดังนั้น  พระ-
<span class="LineNumber"> 013 </span>ผู้มีพระภาคเจ้าจึงตรัสว่าเป็นความเสื่อม ฯลฯ   รสทั้งหลายที่พึงรู้แจ้งด้วยลิ้น
<span class="LineNumber"> 014 </span>อันน่าปรารถนา  น่าใคร่  น่าพอใจ  น่ารัก  อาศัยความใคร่  ชวนให้กำหนัด
<span class="LineNumber"> 015 </span>มีอยู่ ฯลฯ   ธรรมารมณ์ทั้งหลายที่พึงรู้แจ้งด้วยใจ  อันน่าปรารถนา  น่าใคร่
<span class="LineNumber"> 016 </span>น่าพอใจ   น่ารัก   อาศัยความใคร่   ชวนให้กำหนัด   มีอยู่   ถ้าภิกษุยินดี
<span class="LineNumber"> 017 </span>สรรเสริญ   พัวพันธรรมารมณ์นั้น   ข้อนั้นภิกษุพึงทราบว่า  เราย่อมเสื่อม
<span class="LineNumber"> 018 </span>จากกุศลธรรมทั้งหลาย ดังนั้น  พระผู้มีพระภาคเจ้าจึงตรัสว่าเป็นความเสื่อม
<span class="LineNumber"> 019 </span>ดูก่อนภิกษุทั้งหลาย   อสังวรมีด้วยประการฉะนี้.
