<span class="LineNumber"> 001 </span>                             <h1>๖.  ปัญจสิขสูตร<SUP>๑</SUP></h1>  
<span class="LineNumber"> 002 </span>        <h2>ว่าด้วยทรงแก้ปัญหาของปัญจสิขเทพบุตร</h2>
<span class="LineNumber"> 003 </span>            [๑๘๐]   สมัยหนึ่ง     พระผู้มีพระภาคเจ้าประทับอยู่     ณ   ภูเขา
<span class="LineNumber"> 004 </span>คิชฌกูฏ   กรุงราชคฤห์  ครั้งนั้น  ปัญจสิขเทพบุตรบุตรแห่งคนธรรพ์   เข้า
<span class="LineNumber"> 005 </span>ไปเฝ้าพระผู้มีพระภาคเจ้าถึงที่ประทับ    ถวายบังคมพระผู้มีพระภาคเจ้าแล้ว
<span class="LineNumber"> 006 </span>ยืนอยู่   ณ  ที่พระส่วนข้างหนึ่ง  ครั้นแล้ว  ได้ทูลถามพระผู้มีพระภาคเจ้าว่า
<span class="LineNumber"> 007 </span>ข้าแต่พระองค์ผู้เจริญ เหตุปัจจัยอะไรหนอ ที่เป็นเครื่องทำให้สัตว์บางจำพวก
<span class="LineNumber"> 008 </span>ในโลกนี้   ไม่ปรินิพพานในปัจจุบัน    เหตุปัจจัยอะไร    ที่เป็นเครื่องทำให้
<span class="LineNumber"> 009 </span>สัตว์บางพวกในโลกนี้    ปรินิพพานในปัจจุบัน.
<span class="LineNumber"> 010 </span>            [๑๘๑]    พระผู้มีพระภาคเจ้าตรัสว่า   ดูก่อนปัญจสิขะ   รูปที่จะพึง 
<span class="LineNumber"> 011 </span>รู้แจ้งด้วยจักษุ ฯลฯ  ธรรมารมณ์ที่จะพึงรู้แจ้งด้วยใจ  อันน่าปรารถนา  น่า
<span class="LineNumber"> 012 </span>ใคร่   น่าพอใจ   น่ารัก   อาศัยความใคร่  ชวนให้กำหนัด   มีอยู่   หากภิกษุ
<span class="LineNumber"> 013 </span>เพลิดเพลิน   สรรเสริญ   หมกมุ่น   พัวพันธรรมารมณ์นั้น  เมื่อเธอเพลิด
<span class="LineNumber"> 014 </span>เพลิน   สรรเสริญ  หมกมุ่น  พัวพันธรรมารมณ์นั้นอยู่   วิญญาณอันอาศัย
<span class="LineNumber"> 015 </span>ตัณหานั้นย่อมมี     อุปาทานอันอาศัยตัณหานั้นย่อมมี  ภิกษุยังมีอุปาทาน
<span class="LineNumber"> 016 </span>ยังไม่ปรินิพพาน    ดูก่อนปัญจสิขะ   เหตุปัจจัยนี้แล   เป็นเครื่องทำให้สัตว์
<span class="LineNumber"> 017 </span>บางพวกในโลกนี้   ไม่ปรินิพพาน  ในปัจจุบัน.
<span class="LineNumber"> 018 </span>            [๑๘๒]    ดูก่อนปัญจสิขะ      รูปที่จะพึงรู้แจ้งด้วยจักษุ      อันน่า
<span class="LineNumber"> 019 </span>ปรารถนา   น่าใคร่    น่าพอใจ    น่ารัก    อาศัยความใคร่   ชวนให้กำหนัด
<span class="LineNumber"> 020 </span>มีอยู่  ฯลฯ     ธรรมารมณ์ที่จะพึงรู้แจ้งด้วยใจ    อันน่าปรารถนา    น่าใคร่
<span class='footnote'>๑.  สูตรที่  ๖  อรรถกถาแก้ว่าง่ายทั้งนั้น.</span>
