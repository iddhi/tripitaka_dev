<span class="LineNumber"> 001 </span>                           <h1>อาสีวิสวรรคที่  ๔</h1>  

<span class="LineNumber"> 002 </span>                                 <h1>๑.  อาสีวิสสูตร</h1>
<span class="LineNumber"> 003 </span>                          <h2>ว่าด้วยอสรพิษ  ๔  จำพวก</h2>
<span class="LineNumber"> 004 </span>            [๓๐๙]   ข้าพเจ้าได้สดับมาแล้วอย่างนี้ 
<span class="LineNumber"> 005 </span>            สมัยหนึ่ง      พระผู้มีพระภาคเจ้าประทับอยู่      พระวิหารเชตวัน
<span class="LineNumber"> 006 </span>อารามของท่านอนาถบิณฑิกเศรษฐี   กรุงสาวัตถี    ครั้งนั้น    พระผู้มีพระ-
<span class="LineNumber"> 007 </span>ภาคเจ้าตรัสกะภิกษุทั้งหลายว่า    ดูก่อนภิกษุทั้งหลาย    เหมือนอย่างว่า   มี 
<span class="LineNumber"> 008 </span>อสรพิษ ๔ จำพวก    มีเดชกล้าพิษร้าย    ถ้ามีบุรุษรักชีวิต   ผู้ไม่อยากตาย
<span class="LineNumber"> 009 </span>รักสุข    เกลียดทุกข์ มา  ชนทั้งหลายพึงกล่าวกะเขาอย่างนี้ว่า    ท่านบุรุษ
<span class="LineNumber"> 010 </span>อสรพิษ  ๔   จำพวกนี้   มีเดชกล้าพิษร้าย   ท่านพึงปลุกให้ลุกตามเวลา  ให้
<span class="LineNumber"> 011 </span>อาบน้ำตามเวลา  ให้กินอาหารตามเวลา    ให้เข้าสู่ที่อยู่ตามเวลา    เวลาใด
<span class="LineNumber"> 012 </span>อสรพิษทั้ง ๔ จำพวกนี้   ตัวใดตัวหนึ่งโกรธขึ้น   เวลานั้น   ท่านก็จะพึงถึง
<span class="LineNumber"> 013 </span>ความตาย   หรือถึงทุกข์ปางตาย   กิจใดที่ท่านควรทำ   ก็จงทำกิจนั้นเสีย.
<span class="LineNumber"> 014 </span>            [๓๑๐]   ดูก่อนภิกษุทั้งหลาย  ครั้งนั้น  บุรุษนั้นกลัวอสรพิษทั้ง ๔
<span class="LineNumber"> 015 </span>จำพวกนั้น   จึงหนีไปในที่อื่น   ชนทั้งหลายพึงกล่าวกะเขาอย่างนี้ว่า   ท่าน
<span class="LineNumber"> 016 </span>บุรุษ  มีเพชฌฆาตผู้เป็นข้าศึกอยู่ ๕ คน ได้ติดตามท่านมา  พบท่านในที่ใด
<span class="LineNumber"> 017 </span>ก็จะฆ่าท่านเสีย  ในที่นั้น   กิจใดที่ท่านควรทำ   ก็จงทำกิจนั้นเสีย 
<span class="LineNumber"> 018 </span>            [๓๑๑]    ครั้งนั้น   บุรุษนั้นกลัวอสรพิษทั้ง ๔ จำพวก   และกลัว
<span class="LineNumber"> 019 </span>เพชฌฆาตผู้เป็นข้าศึกทั้ง  ๕  คนนั้น จึงหนีไปในที่อื่น  ชนทั้งหลายพึงกล่าว
<span class="LineNumber"> 020 </span>กะเขาอย่างนี้ว่า    ท่านบุรุษ    มีเพชฌฆาตคนที่  ๖    ซึ่งเที่ยวไปในอากาศ 
<span class="LineNumber"> 021 </span>เงื้อดาบติดตามท่านมา  พบท่านในที่ใด  ก็จะตัดศีรษะของท่านเสียในที่นั้น
<span class="LineNumber"> 022 </span>กิจใดที่ท่านควรทำ   ก็จงทำกิจนั้นเสีย.
