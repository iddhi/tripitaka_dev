<span class="LineNumber"> 001 </span>ขัดกันในธาตุ   ดังนี้แล้ว   พิจารณาเสนาสนะ  ไม่จงกรมหลับ  เมื่อตื่นก็ถือ  
<span class="LineNumber"> 002 </span>มูลกรรมฐานไว้แล้วตื่น.   เมื่อหลับด้วยอาการอย่างนี้    พึงทราบว่า    เป็นผู้
<span class="LineNumber"> 003 </span>มีสติสัมปชัญญะ. 
<span class="LineNumber"> 004 </span>            ในสูตรนี้      พระผู้มีพระภาคเจ้า        ตรัสวิปัสสนาอันส่วนเบื้องต้น
<span class="LineNumber"> 005 </span>อันมีองค์  ๓  ด้วยประการฉะนี้.   ก็ด้วยเหตุมีประมาณเท่านี้แล  ภิกษุยังไม่ถึง
<span class="LineNumber"> 006 </span>ที่สุด    ก็ชุมนุมอินทรีย์    พละ    และโพชฌงค์   เหล่านั้นนั่นแล   เจริญ
<span class="LineNumber"> 007 </span>วิปัสสนา บรรลุพระอรหัต. พึงกล่าวเทศนา  จนถึงพระอรหัต   ดังกล่าวมา.
<span class="LineNumber"> 008 </span>                                     <I>จบ  อรรถกถารถสูตรที่  ๒</I>

<span class="LineNumber"> 009 </span>                                        <h1>๓. กุมมสูตร</h1>
<span class="LineNumber"> 010 </span>                   <h2>ว่าด้วยการคุ้มครองทวารในอินทรีย์</h2>
<span class="LineNumber"> 011 </span>            [๓๒๐]   ดูก่อนภิกษุทั้งหลาย     เรื่องเคยมีมาแล้ว     มีเต่าตัวหนึ่ง
<span class="LineNumber"> 012 </span>เที่ยวหากินอยู่ที่ริมฝั่งแม่น้ำน้อยแห่งหนึ่งในเวลาเย็น    สุนัขจิ้งจอกตัวหนึ่ง
<span class="LineNumber"> 013 </span>ก็ได้เที่ยวหากิน อยู่ที่ริมฝั่งแม่น้ำน้อยแห่งหนึ่งในเวลาเย็น      เต่าได้แลเห็น
<span class="LineNumber"> 014 </span>สุนัขจิ้งจอกซึ่งเที่ยวหากินอยู่แต่ไกลแล้ว ก็หดอวัยวะ ๕ ทั้งหัว  ( หดขาทั้ง ๔
<span class="LineNumber"> 015 </span>มีคอเป็นที่ ๕ ) เข้าอยู่ในกระดองของตนเสีย  มีความขวนขวายน้อย  นิ่งอยู่
<span class="LineNumber"> 016 </span>ดูก่อนภิกษุทั้งหลาย      ฝ่ายสุนัขจิ้งจอกก็ได้แลเห็นเต่าซึ่งเที่ยวหากินอยู่แต่
<span class="LineNumber"> 017 </span>ไกลแล้ว  เข้าไปหาเต่าถึงที่แล้ว  ได้ยืนอยู่ใกล้เต่าด้วยคิดว่า  เวลาใดเต่าตัวนี้ 
<span class="LineNumber"> 018 </span>จักเหยียดคอหรือขาข้างใดข้างหนึ่งออกมา   เวลานั้น   เราจักงับมันฟาดแล้ว
<span class="LineNumber"> 019 </span>กัดกินเสีย  เวลาใด  เต่าไม่เหยียดคอหรือขาข้างใดข้างหนึ่งออกมา  เวลานั้น
