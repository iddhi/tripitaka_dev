<span class="LineNumber"> 001 </span>        <h1>อรรถกถาปฐมทารุขันธสูตรที่  ๔</h1> 
<span class="LineNumber"> 002 </span>            ในปฐมทารุขันธสุตรที่ ๔  มีวินิจฉัยดังต่อไปนี้.
<span class="LineNumber"> 003 </span>            บทว่า  <B>อทฺทสา</B> ความว่า  ประทับนั่ง   บนบวรพุทธอาสน์ที่เขาจัดไว้
<span class="LineNumber"> 004 </span>ณ ริมฝั่งแม่น้ำคงคา  ได้ทอดพระเนตรเห็นแล้ว.   บทว่า  <B>วุยฺหมานํ</B> ได้แก่
<span class="LineNumber"> 005 </span>ท่อนไม้ที่เขาถากเป็น.  เหลี่ยมแล้ว  กองไว้ระหว่างเขา  แห้งสนิทดีเพราะ
<span class="LineNumber"> 006 </span>ลมและแดด    เมื่อเมฆฝนตกชุกก็ลอยขึ้นตามน้ำ      ตกไปในกระแสแม่น้ำ
<span class="LineNumber"> 007 </span>คงคาตามลำดับ   ลอยไหลไปตามกระแสน้ำนั้น.   บทว่า  <B>ภิกฺขู  อามนฺเตสิ</B>
<span class="LineNumber"> 008 </span>ความว่า   พระผู้มีพระภาคเจ้า    ทรงพระดำริว่า   เราจักแสดงกุลบุตรผู้บวช
<span class="LineNumber"> 009 </span>ด้วยศรัทธา    ในศาสนาของเรา    กระทำให้เหมือนท่อนไม้นี้     ดังนี้แล้ว
<span class="LineNumber"> 010 </span>จึงตรัสเรียกมา     เพราะทรงประสงค์จะทรงแสดงธรรม.     อนึ่ง    เพราะ
<span class="LineNumber"> 011 </span>นอกจากโทษ   ๘   ประการของท่อนไม้ที่ลอยไปตามกระแสน้ำ  เพื่อจะทรง
<span class="LineNumber"> 012 </span>แสดงโทษอีก  ๘   ประการอันจะกระทำอันตรายแก่ท่อนไม้ที่ลอยไปสู่สมุทร
<span class="LineNumber"> 013 </span>พระผู้มีพระภาคเจ้า   จึงทรงเริ่มพระดำรัสนี้ว่า   <B>อมุํ   มหนฺตํ  ทารุกฺขนฺธํ
<span class="LineNumber"> 014 </span>คงฺคาย  นทิยา   โสเตน  วุยฺหมานํ</B>  ดังนี้ .
<span class="LineNumber"> 015 </span>            จริงอยู่    ต้นไม้ต้นหนึ่ง    เกิดที่พื้นภูเขา   ไม่ไกลแม่น้ำคงคา   ถูก
<span class="LineNumber"> 016 </span>เถาวัลย์ต่างๆพันไว้มีใบเหลือง ถูกปลวกเป็นต้นกัดกิน ก็ถึงความไม่มีบัญญัติ
<span class="LineNumber"> 017 </span>( ตาย ) ในที่นั้นนั่นเอง   ท่อนไม้นี้ลงสู่แม่น้ำคงคาแล้ว   งดงามอยู่ในวังวน
<span class="LineNumber"> 018 </span>ถึงสาครแล้ว   ย่อมไม่ได้เพื่อจะงดงาม   บนหลังคลื่นซึ่งมีสีดังแก้วมณี.
