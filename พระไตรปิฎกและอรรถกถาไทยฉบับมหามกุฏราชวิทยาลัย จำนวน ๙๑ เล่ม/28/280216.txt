<span class="LineNumber"> 001 </span>                                <h1>๘.   ราหุลสูตร</h1>  
<span class="LineNumber"> 002 </span>               <h2>ว่าด้วยสิ่งใดไม่เที่ยงสิ่งนั้นก็เป็นทุกข์</h2>
<span class="LineNumber"> 003 </span>            [๑๘๗]   สมัยหนึ่ง   พระผู้มีพระภาคเจ้าประทับอยู่ ณ พระวิหาร
<span class="LineNumber"> 004 </span>เชตวันอารามของท่านอนาถบิณฑิกเศรษฐี   กรุงสาวัตถี  ครั้งนั้น  พระผู้มี-
<span class="LineNumber"> 005 </span>พระภาคเจ้าทรงหลีกเร้นอยู่ในที่สงัด   ทรงเกิดปริวิตกแห่งพระหฤทัยอย่าง
<span class="LineNumber"> 006 </span>นี้ว่า  ธรรมที่เป็นเครื่องบ่มวิมุตติของราหุลแก่กล้าแล้ว   ถ้ากระไร   เราควร
<span class="LineNumber"> 007 </span>แนะนำราหุลในธรรมเป็นที่สิ้นอาสวะยิ่งขึ้นไปเถิด   ครั้นทรงพระดำริฉะนี้ 
<span class="LineNumber"> 008 </span>แล้ว   ในเวลาเช้า    พระผู้มีพระภาคเจ้า    ทรงครองอันตรวาสก    ทรงถือ
<span class="LineNumber"> 009 </span>บาตรและจีวร   เสด็จเข้าไปบิณฑบาตยังกรุงสาวัตถี   ครั้นเวลาภายหลังภัต
<span class="LineNumber"> 010 </span>เสด็จกลับจากบิณฑบาตแล้ว     ตรัสเรียกท่านพระราหุลมาตรัสว่า     ราหุล 
<span class="LineNumber"> 011 </span>เธอจงถือผ้านิสีทนะไปสู่ป่าอันธวันด้วยกัน   เพื่อพักในกลางวัน.
<span class="LineNumber"> 012 </span>            ท่านพระราหุลทูลรับพระดำรัสพระผู้มีพระภาคเจ้าแล้ว     ได้ถือผ้า 
<span class="LineNumber"> 013 </span>นิสีทนะตามเสด็จพระผู้มีพระภาคเจ้าไปข้างหลัง   ก็สมัยนั้น    พวกเทวดา
<span class="LineNumber"> 014 </span>หลายพันติดตามพระผู้มีพระภาคเจ้าไปด้วยคิดว่า วันนี้  พระผู้มีพระภาคเจ้า
<span class="LineNumber"> 015 </span>จักทรงแนะนำท่านพระราหุลในธรรมเป็นที่สิ้นอาสวะอันยิ่งขึ้นไป.
<span class="LineNumber"> 016 </span>            [๑๘๘]    ครั้งนั้น       พระผู้มีพระภาคเจ้าเสด็จเข้าไปสู่ป่าอันธวัน
<span class="LineNumber"> 017 </span>ประทับ  ณ พุทธอาสน์ที่พระราหุลปูลาดถวาย   ที่ควงต้นไม้แห่งหนึ่ง   ฝ่าย
<span class="LineNumber"> 018 </span>ท่านพระราหุลถวายอภิวาทพระผู้มีพระภาคเจ้าแล้ว   นั่ง  ณ   ที่ควรส่วนข้าง
<span class="LineNumber"> 019 </span>หนึ่ง    ครั้นแล้วพระผู้มีพระภาคเจ้าจึงตรัสถานว่า    ดูก่อนราหุล     เธอจะ
<span class="LineNumber"> 020 </span>สำคัญความข้อนั้นเป็นไฉน   จักษุเที่ยงหรือไม่เที่ยง   ท่านพระราหุลกราบ
<span class="LineNumber"> 021 </span>ทูลว่า   ไม่เที่ยง   พระเจ้าข้า.
