<span class="LineNumber"> 001 </span>คือกิเลส  อนึ่งชื่อว่า  <B>สอุมฺมิ</B>  มีคลื่นก็โดยอำนาจความโกรธและความคับ 
<span class="LineNumber"> 002 </span>แค้น.  สมจริงดังที่ตรัสไว้ว่า  <B>อุมฺมิภยนฺติ  โข  ภิกฺขเว  โกธุปายาสสฺ-
<span class="LineNumber"> 003 </span>เสตํ  อธิวจนํ</B>  ภิกษุทั้งหลาย  คำว่า  <B>อุมฺมิภยํ</B>  ภัยคือคลื่นนี้แล  เป็น
<span class="LineNumber"> 004 </span>ชื่อ  แห่งความโกรธและความคับแค้น  ชื่อว่า  สาวัฏฏะวังวนด้วยอำนาจกาม
<span class="LineNumber"> 005 </span>คุณ  สมจริงดังที่ตรัสไว้ว่า  <B>อาวฏฺฏํ  วา  โหติ  โข  ภิกฺขเว   ปญฺจนฺเนตํ 
<span class="LineNumber"> 006 </span>กามคุณานํ  อธิวจนํ</B>  ดูก่อนภิกษุทั้งหลาย คำว่า  อาวฏฺฏํ  นี้เป็นชื่อ
<span class="LineNumber"> 007 </span>กามคุณ  ๕.  ชื่อว่า  <B>สคาหะ</B>  ชื่อว่า  สรักขสะ  ด้วยอำนาจแห่งมาตุคาม.
<span class="LineNumber"> 008 </span>สมจริงดังที่ตรัสไว้ว่า  ภิกษุทั้งหลาย  คำว่า  <B>สรกฺขโส</B>  นี้แลเป็นชื่อ
<span class="LineNumber"> 009 </span>มาตุคาม.  แม้ในทวารที่เหลือ  ก็นัยนี้เหมือนกัน.  บทว่า  <B>สภยํ  ทุตฺตรํ
<span class="LineNumber"> 010 </span>อจฺจตริ</B>  ความว่า  ข้ามสมุทรที่มีภัย  ด้วยภัยคือคลื่น  ก้าวลงได้ยาก.
<span class="LineNumber"> 011 </span>บทว่า  <B>โลกนฺตคู</B>  ได้แก่ถึงที่สุด  แห่งสังขารโลก.  บทว่า  <B>ปารคโตติ  วุจฺจติ</B>
<span class="LineNumber"> 012 </span>ความว่า  ท่านเรียกว่า  ถึงพระนิพพาน.
<span class="LineNumber"> 013 </span> 	         <I>จบ  อรรถกถาปฐมสมุททสูตรที่  ๑</I>
  
<span class="LineNumber"> 014 </span>	        <h1>๒.  ทุติยสมุททสูตร</h1>
<span class="LineNumber"> 015 </span>                <h2>ว่าด้วยสมุทรในวินัยของพระอริยเจ้า</h2>
<span class="LineNumber"> 016 </span>            [๒๘๗]   ดูก่อนภิกษุทั้งหลาย  ปุถุชนไม่ได้สดับแล้ว  ย่อมกล่าวว่า
<span class="LineNumber"> 017 </span>สมุทร ๆ   ดังนี้     ภิกษุทั้งหลาย    สมุทรนั้นไม่ชื่อว่าเป็นสมุทรในวินัยของ
<span class="LineNumber"> 018 </span>พระอริยเจ้า     ดูก่อนภิกษุทั้งหลาย     สมุทรนั้นเรียกว่า    เป็นแอ่งน้ำใหญ่
<span class="LineNumber"> 019 </span>เป็นห้วงน้ำใหญ่   รูปอันจะพึงรู้แจ้งด้วยจักษุ  อันน่าปรารถนา  น่าใคร่  น่า
<span class="LineNumber"> 020 </span>พอใจ  น่ารัก  อาศัยความใคร่  ชวนให้กำหนัด  นี้เรียกว่าเป็นสมุทรในวินัย
