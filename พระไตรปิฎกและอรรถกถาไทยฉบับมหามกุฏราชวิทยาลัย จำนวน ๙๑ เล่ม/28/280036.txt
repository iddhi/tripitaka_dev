<span class="LineNumber"> 001 </span>            ก็พระราชานั้นมีพระโอรสอื่น  ๆ  ๓  พระองค์.    ชาวพระนครร่วม  
<span class="LineNumber"> 002 </span>ปรึกษากับพระโอรสเหล่านั้นว่า   ขึ้นชื่อว่าภายในกับราชตระกูลไม่มี  พวก
<span class="LineNumber"> 003 </span>เราจะทำอุบายอย่างหนึ่ง.      ชาวพระนครเหล่านั้นได้แต่งโจรชายแดนขึ้น
<span class="LineNumber"> 004 </span>ส่งข่าวสาส์นกราบทูลพระราชาว่า   หมู่บ้าน ๒ - ๓   ตำบลถูกปล้น.   พระ-
<span class="LineNumber"> 005 </span>ราชารับสั่งให้เรียกพระโอรสทั้ง  ๓  มา  รับสั่งว่า  ลูก ๆ  ทั้งหลาย  พ่อแก่แล้ว
<span class="LineNumber"> 006 </span>พวกเจ้าจงไปปราบโจร   แล้วส่งไป.   พวกโจรที่แต่งขึ้น   กระจายกันไปทาง
<span class="LineNumber"> 007 </span>โน้นทางนี้แล้วมายังสำนักของพระโอรสเหล่านั้น      พระโอรสเหล่านั้นให้
<span class="LineNumber"> 008 </span>ชาวบ้านที่ไม่มีที่อยู่อาศัยพักอยู่    กล่าวว่า    โจรสงบแล้ว    ได้พากันมายืน
<span class="LineNumber"> 009 </span>ถวายบังคมพระราชา.
<span class="LineNumber"> 010 </span>            พระราชาทรงพอพระทัย    ตรัสว่า    ลูก ๆ  พ่อจะให้พรแก่พวกเจ้า.
<span class="LineNumber"> 011 </span>พระโอรสเหล่านั้นรับพระดำรัสแล้ว     ได้ไปปรึกษากับชาวพระนครว่า
<span class="LineNumber"> 012 </span>พระราชาพระราชทานพรแก่พวกเรา   พวกเราจะเอาอะไร.    ชาวพระนคร
<span class="LineNumber"> 013 </span>กล่าวว่า   ข้าแต่พระลูกเจ้า   ช้างม้าเป็นต้นพวกเราได้ไม่ยาก  แต่พระพุทธ-
<span class="LineNumber"> 014 </span>รัตนะหาได้ยาก   ไม่เกิดขึ้นทุกกาล   ขอท่านทั้งหลายจงรับพรคือการปฏิบัติ
<span class="LineNumber"> 015 </span>พระปุสสพุทธเจ้าผู้เป็นเชฏฐภาดาของท่านทั้งหลาย.      พระโอรสเหล่านั้น
<span class="LineNumber"> 016 </span>รับคำชาวพระนครว่า  จักกระทำอย่างนั้น  จึงโกนพระมัสสุ  สนานพระองค์
<span class="LineNumber"> 017 </span>ตกแต่งพระองค์  ไปเฝ้าพระราชา  กราบทูลขอว่า  ข้าแต่พระองค์  ขอพระ-
<span class="LineNumber"> 018 </span>องค์โปรดพระราชทานพรแก่พวกข้าพระองค์เถิด.       พระราชาตรัสถามว่า
<span class="LineNumber"> 019 </span>จักเอาอะไรเล่าลูก.   พระโอรสกราบทูลว่า   ข้าแต่พระองค์  พวกข้าพระองค์
<span class="LineNumber"> 020 </span>ไม่ต้องการช้างเป็นต้น    ขอพระองค์ได้โปรดพระราชทานพรคือการปฏิบัติ
<span class="LineNumber"> 021 </span>พระปุสสพุทธเจ้า    ผู้เป็นเชฏฐภาดาของพวกข้าพระองค์เถิด.     พระราชา
