<span class="LineNumber"> 001 </span>อีกอย่างหนึ่ง บทว่า <B>วิภเวน</B>  ได้แก่ อุจเฉททิฏฐิ.  อุจเฉททิฏฐิท่านกล่าวว่า
<span class="LineNumber"> 002 </span>วิภวะปราศจากภพ  โดยนัยดังกล่าวแล้ว  เพราะเป็นไปด้วยอรรถว่า  อัตตา  
<span class="LineNumber"> 003 </span>และโลกไม่มี  คือพินาศ  ขาดสูญ.  จริงอยู่   สัตว์ทั้งหลายย่อมน้อมไปด้วย 
<span class="LineNumber"> 004 </span>อุจเฉททิฏฐิ  แล้วเกิดในภพนั้น ๆ  ขาดสูญไป.   อุจเฉททิฏฐินั้นนั่นแหละ
<span class="LineNumber"> 005 </span>เป็นสังสารสุทธิ  เพราะเหตุนั้น  สัตว์เหล่านั้นจึงชื่อว่าอุจเฉทวาทะ   มีวาทะ
<span class="LineNumber"> 006 </span>ว่าขาดสูญ.    สมจริงดังที่ตรัสไว้ว่า  ท่านผู้เจริญ   เพราะอัตตานี้แหละเป็น
<span class="LineNumber"> 007 </span>สิ่งมีรูป  อาศัยมหาภูตรูป ๔  ฯ ล ฯ   เข้าถึงเนวสัญญานาสัญญายตนฌานอยู่
<span class="LineNumber"> 008 </span>ผู้เจริญ     ด้วยเหตุเพียงเท่านี้  อัตตานี้เป็นสิ่งที่ขาดสูญโดยชอบ.  อนึ่ง  ตรัส 
<span class="LineNumber"> 009 </span>ไว้ว่า   ดูก่อนมหาบพิตร    ทานที่บุคคลให้แล้วไม่มีผล    การบูชาไม่มีผล
<span class="LineNumber"> 010 </span>ยัญที่บูชาแล้วไม่มีผล ฯลฯ   ทั้งคนพาลและบัณฑิตเบื้องหน้าแต่ตายเพราะ
<span class="LineNumber"> 011 </span>กายแตก  ย่อมขาดสูญ     ย่อมพินาศ  ย่อมไม่มี.  สมณพราหมณ์แม้เหล่านั้น
<span class="LineNumber"> 012 </span>ผู้ยึดถือผิดตรงกันข้ามอย่างนี้    จักสลัดออกจากภพได้แต่ที่ไหน.   ด้วยเหตุ
<span class="LineNumber"> 013 </span>นั้นพระผู้มีพระภาคเจ้าจึงตรัสว่า    เรากล่าวว่าสมณพราหมณ์ทั้งหมดนั้น
<span class="LineNumber"> 014 </span>ไม่สลัดออกจากภพไปได้.     เพราะสัตวโลกยังไม่ได้ถอนกิเลสที่เหลือให้
<span class="LineNumber"> 015 </span>หมดด้วยอริยมรรคภาวนา  แม้ในกาลไหน ๆ ก็ไม่ได้ความหลุดพ้นด้วยการ
<span class="LineNumber"> 016 </span>สลัดออกจากภพ.    จริงอย่างนั้น   สมณพราหมณ์เหล่านั้นเป็นผู้ตกไปใน
<span class="LineNumber"> 017 </span>ส่วนสุดทั้งสองว่ามี  (หรือ) ไม่มี     เพราะไม่หยั่งรู้ตามความเป็นจริง    จึง
<span class="LineNumber"> 018 </span>กระสับกระส่ายและดิ้นรน  เพราะอำนาจตัณหาและทิฏฐิ  เพราะเขาเหล่านั้น
<span class="LineNumber"> 019 </span>มีทิฏฐิเป็นคติ     ลุ่มหลงอยู่แม้ในเหตุแห่งความเป็นไป   (คือสมุทัย)  ถูก
<span class="LineNumber"> 020 </span>เครื่องผูก    คือตัณหาล่ามไว้ที่เสาคือทัสสนะอันผิดตรงกันข้าม    ซึ่งฝังไว้
<span class="LineNumber"> 021 </span>แน่นที่แผ่นดินคือสักกายทิฏฐิ  ย่อมไม่ละที่ที่ผูกไปได้  เหมือนสุนัขที่ล่ามไว้
<span class="LineNumber"> 022 </span>ด้วยเครื่องล่าม   สมณพราหมณ์เหล่านั้นจะมีความหลุดพ้นแต่ที่ไหน.
