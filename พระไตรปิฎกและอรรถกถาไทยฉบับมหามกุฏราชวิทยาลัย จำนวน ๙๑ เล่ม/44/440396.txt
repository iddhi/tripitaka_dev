<span class="LineNumber"> 001 </span>         	บทว่า <B>อณุมตฺเตสุ  วชฺเชสุ  ภยทสฺสาวี</B>  ความว่า  ผู้มีปกติเห็นภัย  
<span class="LineNumber"> 002 </span>ในโทษ   ต่างด้วยเสขิยสิกขาบทที่ภิกษุไม่แกล้งต้อง   และอกุศลจิตตุปบาท
<span class="LineNumber"> 003 </span>เป็นต้น   ชื่อว่ามีประมาณน้อย  เพราะมีประมาณเล็กน้อย.  จริงอยู่   ภิกษุใด
<span class="LineNumber"> 004 </span>เห็นโทษมีประมาณน้อย    กระทำให้เป็นเหมือนขุนเขาสิเนรุสูง  ๑๐๐,๐๖๘
<span class="LineNumber"> 005 </span>โยชน์   ฝ่ายภิกษุใด    เห็นอาบัติเพียงทุพภาษิตซึ่งเป็นอาบัติเบากว่าอาบัติ
<span class="LineNumber"> 006 </span>ทั้งปวง   กระทำให้เหมือนอาบัติปาราชิก   ภิกษุแม้นี้    ชื่อว่ามีปกติเห็นภัย 
<span class="LineNumber"> 007 </span>ในโทษมีประมาณน้อย.   บทว่า <B>สมาทาย สิกฺขติ  สิกฺขาปเทสุ</B>  ความว่า
<span class="LineNumber"> 008 </span>ภิกษุยึดถือสิกขาบทที่ควรศึกษาอย่างใดอย่างหนึ่ง      ในสิกขาบททั้งหลาย 
<span class="LineNumber"> 009 </span>ทั้งหมด  โดยไม่มีส่วนเหลือ   โดยประการทั้งปวง   ศึกษาอยู่   อธิบายว่า
<span class="LineNumber"> 010 </span>ย่อมประพฤติ  คือทำให้บริบูรณ์โดยชอบ.
<span class="LineNumber"> 011 </span>          	บทว่า  <B>อภิสลฺเลขิกา</B>      ได้แก่   ผู้มีปกติขัดเกลากิเลสอย่างเข้มงวด
<span class="LineNumber"> 012 </span>คือเป็นผู้สมควรเพื่อละกิเลสเหล่านั้นโดยทำให้เบาบาง. บทว่า  <B>เจโตวิวรณ- 
<span class="LineNumber"> 013 </span>สปฺปยา</B>  ได้แก่ เป็นสัปปายะของสมถะและวิปัสสนา  กล่าวคือเปิดจิต  โดย
<span class="LineNumber"> 014 </span>กระทำนิวรณ์อันเป็นตัวปกปิดจิตให้ห่างไกล.  สมถะและวิปัสสนานั้นแหละ
<span class="LineNumber"> 015 </span>เป็นสัปปายะ  คือเป็นอุปการะแก่การเปิดจิต  หรือการกระทำจิตนั้นแหละ
<span class="LineNumber"> 016 </span>ให้ปรากฏ   เหตุฉะนั้น    จึงชื่อว่า <B>เจโตวิวรณสัปปยา</B>  เป็นสัปปายะในการ
<span class="LineNumber"> 017 </span>เปิดจิต.
<span class="LineNumber"> 018 </span>         	บัดนี้   เพื่อจะแสดงเหตุเครื่องนำมาซึ่งความเบื่อหน่ายเป็นต้น    อัน
<span class="LineNumber"> 019 </span>เป็นกถาขัดเกลากิเลสและเป็นสัปปายะในการเปิดจิต       จึงตรัสคำมีอาทิว่า
<span class="LineNumber"> 020 </span><B>เอกนฺตนิพฺพิทาย</B>  ดังนี้.
<span class="LineNumber"> 021 </span>         	บรรดาบทเหล่านั้น    บทว่า  <B>เอกนฺตนิพฺพิทาย</B>   ได้แก่  เพื่อหน่าย
<span class="LineNumber"> 022 </span>จากวัฏทุกข์โดยแท้จริงทีเดียว.    บทว่า  <B>วิราคาย  นิโรธาย</B>  ได้แก่   เพื่อ
