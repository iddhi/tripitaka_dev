<span class="LineNumber"> 001 </span>เวลาเช้า  ท่านพระอานนท์นุ่งแล้ว   ถือบาตรจีวร   เข้าไปบิณฑบาตยังพระ-    
<span class="LineNumber"> 002 </span>นครราชคฤห์     พระเทวทัตได้เห็นท่านพระอานนท์กำลังเที่ยวบิณฑบาต
<span class="LineNumber"> 003 </span>อยู่ในพระนครราชคฤห์  จึงเข้าไปหาท่านพระอานนท์ แล้วได้กล่าวกะท่าน
<span class="LineNumber"> 004 </span>พระอานนท์ว่า  ดูก่อนอาวุโสอานนท์  บัดนี้  ผมจักกระทำอุโบสถและสังฆ-
<span class="LineNumber"> 005 </span>กรรมแยกจากพระผู้มีพระภาคเจ้า   แยกจากภิกษุสงฆ์   ตั้งแต่วันนี้เป็นต้น
<span class="LineNumber"> 006 </span>ไป    ครั้งนั้นแล     ท่านพระอานนท์เที่ยวบิณฑบาตในพระนครราชคฤห์
<span class="LineNumber"> 007 </span>กลับจากบิณฑบาตในภายหลังภัตแล้ว     เข้าไปเฝ้าพระผู้มีพระภาคเจ้าถึงที่
<span class="LineNumber"> 008 </span>ประทับ   ถวายบังคมแล้วนั่ง  ณ ที่ควรส่วนข้างหนึ่ง  ครั้นแล้วได้กราบทูล
<span class="LineNumber"> 009 </span>พระผู้มีพระภาคเจ้าว่า  ข้าแต่พระองค์ผู้เจริญ      ขอประทานพระวโรกาส
<span class="LineNumber"> 010 </span>เวลาเช้า   ข้าพระองค์นุ่งแล้ว    ถือบาตรและจีวรเข้าไปบิณฑบาตยังพระ-
<span class="LineNumber"> 011 </span>นครราชคฤห์      พระเทวทัตได้เห็นข้าพระองค์กำลังเที่ยวบิณฑบาตอยู่ใน
<span class="LineNumber"> 012 </span>พระนครราชคฤห์   จึงเข้าไปหาข้าพระองค์   ครั้นแล้วได้กล่าวกะข้าพระ-
<span class="LineNumber"> 013 </span>องค์ว่า   ดูก่อนอาวุโสอานนท์   บัดนี้  ผมจักกระทำอุโบสถและสังฆกรรม
<span class="LineNumber"> 014 </span>แยกจากพระผู้มีพระภาคเจ้า   แยกจากภิกษุสงฆ์   ตั้งแต่วันนี้เป็นต้นไป
<span class="LineNumber"> 015 </span>ข้าแต่พระองค์ผู้เจริญ    วันนี้   พระเทวทัตจักทำลายสงฆ์   จักกระทำ
<span class="LineNumber"> 016 </span>อุโบสถและสังฆกรรม.
<span class="LineNumber"> 017 </span>       	ลำดับนั้นแล     พระผู้มีพระภาคเจ้าทรงทราบเนื้อความนี้แล้ว    จึง
<span class="LineNumber"> 018 </span>ทรงเปล่งอุทานนี้ในเวลานั้นว่า                           
<span class="LineNumber"> 019 </span>                <B>ความดีคนดีทำได้ง่าย       ความดีคนชั่วทำได้ยาก
<span class="LineNumber"> 020 </span>       	ความชั่วคนชั่วทำได้ง่าย     ความชั่วพระอริยะทั้งหลาย
<span class="LineNumber"> 021 </span>	ทำได้ยาก.</B> 
<span class="LineNumber"> 022 </span>			<I>จบอานันทสูตรที่  ๘</I>
