<span class="LineNumber"> 001 </span>๓  อย่างจักมีแก่เมืองปาฏลิคาม    คือจากไฟ  ๑    จากน้ำ  ๑    จากความแตก  
<span class="LineNumber"> 002 </span>แห่งกันและกัน  ๑.
<span class="LineNumber"> 003 </span>         	[๑๗๓]  ครั้งนั้นแล   มหาอำมาตย์ชื่อสุนีธะและวัสสการะในแว่น-
<span class="LineNumber"> 004 </span>แคว้นมคธ     เข้าไปเฝ้าพระผู้มีพระภาคเจ้าถึงที่ประทับ     ได้ปราศรัยกับ
<span class="LineNumber"> 005 </span>พระผู้มีพระภาคเจ้า    ครั้นผ่านการปราศรัยพอให้ระลึกถึงกันไปแล้ว    ได้
<span class="LineNumber"> 006 </span>ยืนอยู่  ณ  ที่ควรส่วนข้างหนึ่ง    ครั้นแล้วได้กราบทูลพระผู้มีพระภาคเจ้าว่า
<span class="LineNumber"> 007 </span>ขอพระโคดมผู้เจริญพร้อมด้วยภิกษุสงฆ์   โปรดทรงรับภัตของข้าพระองค์
<span class="LineNumber"> 008 </span>ทั้งหลาย เพื่อเสวยในวันนี้   พระผู้มีพระภาคเจ้าทรงรับนิมนต์โดยดุษณีภาพ
<span class="LineNumber"> 009 </span>ลำดับนั้น  มหาอำมาตย์ชื่อสุนีธะและวัสสการะในแว่นแคว้นมคธ  ทราบว่า
<span class="LineNumber"> 010 </span>พระผู้มีพระภาคเจ้าทรงรับนิมนต์แล้ว  เข้าไปยังที่พักของตน  ครั้นแล้วสั่ง
<span class="LineNumber"> 011 </span>ให้ตกแต่งขาทนียโภชนียาหารอันประณีตในที่พักของตน      แล้วกราบทูล
<span class="LineNumber"> 012 </span>ภัตกาลแด่พระผู้มีพระภาคเจ้าว่า     ข้าแต่พระโคดมผู้เจริญ       ถึงเวลาแล้ว
<span class="LineNumber"> 013 </span>ภัตเสร็จแล้ว   ครั้งนั้นเป็นเวลาเช้า   พระผู้มีพระภาคเจ้าทรงนุ่งแล้ว   ทรง
<span class="LineNumber"> 014 </span>ถือบาตรและจีวรเสด็จเข้าไปยังที่พัก    ของมหาอำมาตย์ชื่อสุนีธะและวัสส-
<span class="LineNumber"> 015 </span>การะ  ในแว่นแคว้นมคธ  พร้อมด้วยภิกษุสงฆ์  ครั้นแล้วประทับนั่งเหนือ
<span class="LineNumber"> 016 </span>อาสนะที่เขาปูลาดถวาย  ลำดับนั้น  มหาอำมาตย์ชื่อสุนีธะและวัสสการะใน
<span class="LineNumber"> 017 </span>แว่นแคว้นมคธ   อังคาสภิกษุสงฆ์มีพระพุทธเจ้าเป็นประมุข   ด้วยขาทนีย-
<span class="LineNumber"> 018 </span>โภชนียาหารอันประณีต      ให้อิ่มหนำสำราญด้วยมือของตน    ครั้งนั้นแล
<span class="LineNumber"> 019 </span>เมื่อพระผู้มีพระภาคเจ้าเสวยเสร็จแล้ว        ชักพระหัตถ์ออกจากบาตรแล้ว
<span class="LineNumber"> 020 </span>มหาอำมาตย์ชื่อสุนีธะและวัสสการะในแว่นแคว้นมคธ      ถือเอาอาสนะต่ำ
<span class="LineNumber"> 021 </span>แห่งหนึ่งนั่งอยู่  ณ  ที่ควรส่วนข้างหนึ่ง  พระผู้มีพระภาคเจ้าทรงอนุโมทนา
