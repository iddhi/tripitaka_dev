<span class="LineNumber"> 001 </span>หญิงเหล่านั้นเล่นน้ำในที่นั้น  ตลอดทั้งวัน   ถูกความหนาวบีบคั้น  ประสงค์  
<span class="LineNumber"> 002 </span>จะพิงไฟ   ยืนล้อมพงหญ้านั้น   ข้างบนอันดารดาษไปด้วยหญ้าแห้ง   ด้วย
<span class="LineNumber"> 003 </span>สำคัญว่ากองหญ้า  จึงจุดไฟ  เมื่อหญ้าถูกไฟไหม้แล้วยุบลง  เห็นพระปัจเจก-
<span class="LineNumber"> 004 </span>พุทธเจ้า  คิดว่า พระปัจเจกพุทธเจ้าของพระราชา   ถูกไฟไหม้  พระราชา-
<span class="LineNumber"> 005 </span>ทรงทราบเรื่องนั้น   จักทำเราให้พินาศ  เราจักเผาท่านให้เรียบร้อยเสียเลย 
<span class="LineNumber"> 006 </span>ดังนี้แล้ว  ทุกคนพากันขนฟืนมาจากที่โน้นที่นี้  ทำให้เป็นกองสุมไว้ข้างบน
<span class="LineNumber"> 007 </span>พระปัจเจกพุทธเจ้านั้น      พากันหลีกไปด้วยเข้าใจว่า    บัดนี้  พระปัจเจก-
<span class="LineNumber"> 008 </span>พุทธเจ้า    จักมอดไหม้ไปแล้ว.    หญิงเหล่านั้น    เมื่อก่อนไม่ได้มีเจตนา
<span class="LineNumber"> 009 </span>แต่บัดนี้  พากันผูกพันด้วยกรรม.  ก็ภายในสมาบัติ   ถ้าหญิงเหล่านั้นพากัน
<span class="LineNumber"> 010 </span>ขนฟืนมาตั้งพันเล่มเกวียน   แล้วสุมพระปัจเจกพุทธเจ้า   ก็ไม่สามารถจะให้
<span class="LineNumber"> 011 </span>ถือเอาแม้เพียงอาการไออุ่นได้.  เพราะฉะนั้น  ในวันที่  ๗  พระปัจเจกพุทธ-
<span class="LineNumber"> 012 </span>เจ้านั้น    ได้ลุกไปตามความสบาย.   หญิงเหล่านั้น   เพราะกรรมที่เขาทำไว้
<span class="LineNumber"> 013 </span>จึงหมกไหม้ในนรกหลายพันปี  หลายแสนปี   เพราะเศษแห่งวิบากของกรรม
<span class="LineNumber"> 014 </span>นั้นนั่นแหละ.   เมื่อตำหนักถูกไฟไหม้   โดยทำนองนี้   เธอก็ถูกไฟไหม้ถึง
<span class="LineNumber"> 015 </span>ร้อยอัตภาพ.      นี้เป็นบุพกรรมของหญิงเหล่านั้น.      ก็เพราะเหตุที่หญิง
<span class="LineNumber"> 016 </span>เหล่านั้น   กระทำให้แจ้งซึ่งอริยผลในอัตภาพนี้   จึงเข้าไปนั่งใกล้พระรัตน-
<span class="LineNumber"> 017 </span>ตรัย   ฉะนั้น  ในหญิงเหล่านั้น   หญิงผู้เป็นพระอนาคามินี   เกิดในชั้น
<span class="LineNumber"> 018 </span>สุทธาวาส  นอกนั้นบางพวก เกิดในภพดาวดึงส์  บางพวกเกิดในชั้นยามะ
<span class="LineNumber"> 019 </span>บางพวกเกิดในชั้นดุสิต    บางพวกเกิดในชั้นนิมมานรดี   บางพวกเกิดใน
<span class="LineNumber"> 020 </span>ชั้นปรนิมมิตวสวัตดี.
<span class="LineNumber"> 021 </span>       	ฝ่ายพระเจ้าอุเทนแล   ทรงสดับว่า  ข่าวว่า  พระตำหนักของพระนาง
<span class="LineNumber"> 022 </span>สามาวดี  ถูกไฟไหม้  จึงรีบเสด็จมาถึงที่นั้น   ในเมื่อหญิงเหล่านั้นถูกไฟไหม้
