<span class="LineNumber"> 001 </span><B>เตนุปสงฺกมิ</B>    ความว่า  พระเถระครองผ้าแล้วถือบาตรและจีวร    เดินมุ่ง    
<span class="LineNumber"> 002 </span>หน้าไปยังพระนครด้วยหมายว่า    จักสงเคราะห์คนเข็ญใจ    ดำเนินไปตาม
<span class="LineNumber"> 003 </span>ถนนช่างหูกที่ท้าวสักกะนิรมิตไว้นอกพระนคร    ตรวจดูอยู่ได้เห็นศาลเก่า
<span class="LineNumber"> 004 </span>พังพะเยิบพะยาบ    และสามีภรรยาทั้งสองผู้มีรูปร่างดังกล่าวแล้ว      กำลัง
<span class="LineNumber"> 005 </span>ทอผ้าอยู่ในศาลานั้น    ครั้นเห็นแล้วจึงคิดว่า    สองผัวเมียนี้แม้ในเวลาแก่
<span class="LineNumber"> 006 </span>ก็ยังทำการงานอยู่    ในเมืองนี้      เห็นจะไม่มีคนที่เข็ญใจกว่าของผัวเมียนี้
<span class="LineNumber"> 007 </span>เราจักรับสิ่งที่สองผัวเมียนี้ให้  แม้มาตรว่าผักดอง  สงเคราะห์สองผัวเมียนี้.
<span class="LineNumber"> 008 </span>ท่านจึงเดินมุ่งหน้าไปยังเรือนของสองผัวเมียนั้น.    ท้าวสักกะเห็นพระเถระ
<span class="LineNumber"> 009 </span>กำลังเดินมา   จึงตรัสกะนางสุชาดาว่า   แน่ะเธอ   พระคุณเจ้าของเรากำลัง
<span class="LineNumber"> 010 </span>มาที่นี้     เจ้าจงนั่งนิ่งทำเป็นเหมือนไม่เห็นท่าน    เราจะลวงชั่วขณะแล้วจึง
<span class="LineNumber"> 011 </span>ถวายบิณฑบาต.   พระเถระได้ไปยืนอยู่ที่ประตูเรือน.    ฝ่ายสองผัวเมียนั้น
<span class="LineNumber"> 012 </span>ทำเป็นไม่เห็น  ทำแต่งานของคนอย่างเดียว รอเวลาหน่อยหนึ่ง.   ลำดับนั้น
<span class="LineNumber"> 013 </span>ท้าวสักกะตรัสว่า     ดูเหมือนพระเถระรูปหนึ่งยืนอยู่ที่ประตูบ้าน    เธอจง
<span class="LineNumber"> 014 </span>ใคร่ครวญดูซิ.   นางทูลว่า  พระองค์โปรดไปใคร่ครวญดูเถอะนาย.  ท้าว
<span class="LineNumber"> 015 </span>สักกะออกจากเรือนไหว้พระเถระด้วยเบญจางคประดิษฐ์      เอามือทั้งสอง
<span class="LineNumber"> 016 </span>ยันเข่าทอดถอนอยู่  ลุกขึ้นถามว่า  พระผู้เป็นเจ้า  เป็นพระเถระรูปไหนหนอ
<span class="LineNumber"> 017 </span>จึงถอยไปหน่อยหนึ่งแล้วตรัสว่า   นัยน์ตาของเรามืดมัว   จึงป้องพระหัตถ์
<span class="LineNumber"> 018 </span>ที่หน้าผากแล้วเงยขึ้นดู     แล้วตรัสว่า   โอ  ตายจริง    พระมหากัสสปเถระ
<span class="LineNumber"> 019 </span>ผู้เป็นเจ้าของเรา  มายังประตูกระท่อมของเรานานแล้ว  ในเรือนมีอะไรบ้าง
<span class="LineNumber"> 020 </span>หรือ.    นางสุชาดาทำเป็นกุลีกุจอหน่อยหนึ่งแล้วให้คำตอบว่า    มีจ๊ะนาย.
<span class="LineNumber"> 021 </span>ท้าวสักกะตรัสว่า   ท่านผู้เจริญ  ท่านไม่คิดว่า   เศร้าหมองหรือประณีต
<span class="LineNumber"> 022 </span>โปรดสงเคราะห์โยมเถิด  ดังนี้แล้วจึงรับบาตร.   พระเถระเมื่อจะให้บาตร
