<span class="LineNumber"> 001 </span>ในเวลาที่พวกข้าพระองค์มาถึงนั่นเอง.     อาจารย์บางพวกกล่าวว่า   <B>เอโส  
<span class="LineNumber"> 002 </span>ภนฺเต  อุทปาโน</B>  บ่อน้ำนั้นพระเจ้าข้า.
<span class="LineNumber"> 003 </span>       	พระเถระทูลห้ามถึง  ๒  ครั้ง  ในครั้งที่ ๓ จึงคิดว่า  พระตถาคตทั้ง-
<span class="LineNumber"> 004 </span>หลายหาได้ทรงกระทำการโต้ตอบถึง ๓ ครั้งไม่   พระองค์ผู้ทรงเห็นกาลยาว
<span class="LineNumber"> 005 </span>จักเป็นอันทรงเห็นเหตุ  ดังนี้แล้ว  จึงถือบาตรของพระผู้มีพระภาคเจ้าที่ท้าว
<span class="LineNumber"> 006 </span>มหาราชถวายแล้วได้ไปยังบ่อน้ำ.   เมื่อพระเถระกำลังเดินไป   น้ำในบ่อก็
<span class="LineNumber"> 007 </span>บริบูรณ์  ล้นขึ้น  ไหลไปรอบๆ.  หญ้าและแกลบหมดลอยไปเองทีเดียว.
<span class="LineNumber"> 008 </span>ก็เมื่อน้ำที่ไหลไปนั้นล้นขึ้นข้างบน    ชลาลัยมีสระโบกขรณีเป็นต้นทั้งหมด
<span class="LineNumber"> 009 </span>ในบ้านนั้น   ที่แห้งขาดกลับบริบูรณ์   คู  บึง และที่ลุ่มเป็นต้นเหมือนกัน.
<span class="LineNumber"> 010 </span>ท้องถิ่นของบ้านนั้นทั้งหมด  ถูกห้วงน้ำใหญ่ท่วมทับ   ได้มีเสมือนในเวลา
<span class="LineNumber"> 011 </span>ฝนตกหนัก.  ดอกไม้ที่เกิดในน้ำ   มีดอกโกมุท   อุบล   ปทุม   และดอก
<span class="LineNumber"> 012 </span>ปุณฑริก เป็นต้น  ผุดขึ้นในชลาลัยนั้นๆ  แย้มบานบังน้ำ.   นกที่อาศัยน่าอยู่
<span class="LineNumber"> 013 </span>มีหงส์ นกกะเรียน  นกจักพราก  นกกะลิง  และนกยางเป็นต้น    เมื่อฝนตก
<span class="LineNumber"> 014 </span>ก็พากันร้องเสียงขรมในที่นั้น ๆ.  ชาวถูณคามเห็นห้วงน้ำใหญ่นั้น     ล้นขึ้น
<span class="LineNumber"> 015 </span>อย่างนั้น     สับสนไปด้วยคลื่นและระลอกโดยรอบ   ผุดขึ้นเป็นฟองงดงาม
<span class="LineNumber"> 016 </span>ตั้งอยู่โดยรอบ    ต่างพากันเกิดอัศจรรย์จิตไม่เคยมี    จึงปรึกษาพร้อมกัน
<span class="LineNumber"> 017 </span>อย่างนี้ว่า   พวกเราพยายามเพื่อจะให้พระสมณโคดมขาดน้ำ  ก็ตั้งแต่เวลา
<span class="LineNumber"> 018 </span>ที่พระสมณโคดมนั้นเสด็จมา       ห้วงน้ำใหญ่นี้ก็ยิ่งเพิ่มมากขึ้นถึงอย่างนี้ 
<span class="LineNumber"> 019 </span>พระสมณโคดมมีอิทธานุภาพถึงอย่างนี้   โดยไม่ต้องสงสัยเลย  เพราะพระ-
<span class="LineNumber"> 020 </span>สมณโคดมนั้นมีฤทธิ์มาก  มีอานุภาพมาก.   ก็ข้อที่ห้วงน้ำใหญ่ล้นขึ้นท่วม
<span class="LineNumber"> 021 </span>บ้านของเรา   เป็นฐานะที่มีได้แล  เอาเถอะ  พวกเราจะเข้าไปหา  เข้าไป
<span class="LineNumber"> 022 </span>นั่งใกล้พระสมณโคดม  แสดงโทษที่ล่วงเกินแล้วขอขมาพระองค์.
