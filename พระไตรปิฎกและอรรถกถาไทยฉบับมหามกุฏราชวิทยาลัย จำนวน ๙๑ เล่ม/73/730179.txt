<span class="LineNumber"> 001 </span>แม้เราก็จำต้องละกายอันเสมอด้วยมหาโจรนี้ไปเพื่อแสวงหาทางที่ทำความสวัสดี
<span class="LineNumber"> 002 </span>ให้แก่ตน  ฉันนั้นเหมือนกัน.    บทว่า  <B>กุสลจฺเฉทนาภยา</B>  ความว่า   เพราะ
<span class="LineNumber"> 003 </span>กลัวแต่การปล้นกุศลธรรม.
<span class="LineNumber"> 004 </span>	ครั้งนั้น    สุเมธบัณฑิตครั้นครุ่นคิดถึงเหตุแห่งเนกขัมมะการออกบวช
<span class="LineNumber"> 005 </span>ด้วยอุปมานานาประการอย่างนี้แล้ว  จึงคิดอีกว่า  บิดาและปู่เป็นต้นของเรารวบ
<span class="LineNumber"> 006 </span>รวมกองทรัพย์ใหญ่นี้ไว้     เมื่อไปปรโลกก็พาเอาแม้แต่กหาปณะเดียวไปไม่ได้. 
<span class="LineNumber"> 007 </span>ส่วนเราควรจะถือเอาเพื่อทำเหตุไปปรโลก    ดังนี้แล้วก็ไปกราบทูลพระราชาว่า
<span class="LineNumber"> 008 </span>ข้าแต่พระมหาราชเจ้า  ข้าพระบาทมีหัวใจถูกชาติชราเป็นต้นรบกวน  จำจักออก
<span class="LineNumber"> 009 </span>จากเรือนบวชไม่มีเรือน    ข้าพระบาทมีทรัพย์อยู่หลายแสนโกฏิ   ขอพระองค์
<span class="LineNumber"> 010 </span>ผู้สมมติเทพโปรดทรงดำเนินการกะทรัพย์นั้นเถิด  พระเจ้าข้า.  พระราชาตรัสว่า
<span class="LineNumber"> 011 </span>เราไม่ต้องการทรัพย์ของท่านดอก  ท่านนั้นเองจงทำตามปรารถนาเถิด.
<span class="LineNumber"> 012 </span>	สุเมธบัณฑิตนั้นทูลรับว่า  ดีละพระเจ้าข้า  แล้วให้ตีกลองร้องป่าวไปใน 
<span class="LineNumber"> 013 </span>พระนคร  ให้ทานแก่มหาชน  ละวัตถุกามและกิเลสกามแล้ว  ก็ออกจากอมรนคร
<span class="LineNumber"> 014 </span>ซึ่งเสมือนเทพนครอันประเสริฐไปแต่ลำพังผู้เดียว  อาศัยธัมมิกบรรพต   ในป่า
<span class="LineNumber"> 015 </span>หิมวันตประเทศที่มีฝูงเนื้อนานาชนิด   ทำอาศรม  สร้างบรรณศาลาลงในที่นั้น
<span class="LineNumber"> 016 </span>สร้างที่จงกรมที่เว้นโทษ  ๕  ประการ   ละทิ้งผ้าอันประกอบด้วยโทษ  ๙  ประการ
<span class="LineNumber"> 017 </span>แล้ว    นุ่งห่มผ้าเปลือกไม้ที่ประกอบด้วยคุณ  ๑๒ ประการ   เพื่อรวบรวมกำลัง
<span class="LineNumber"> 018 </span>แห่งอภิญญาที่ประกอบด้วยคุณ  ๘ ประการ  บวชแล้ว.
<span class="LineNumber"> 019 </span>	เขาบวชอย่างนี้แล้ว      ก็ละบรรณศาลาที่เกลื่อนด้วยโทษ   ๘  ประการ
<span class="LineNumber"> 020 </span>เข้าอาศัยโคนไม้    ที่ประกอบด้วยคุณ  ๑๐ ประการ    ละธัญชาติหลากชนิดทุก
<span class="LineNumber"> 021 </span>อย่าง    บริโภคแต่ผลไม้ที่มีอยู่ตามธรรมชาติ    ตั้งความเพียร    โดยการนั่งยืน
<span class="LineNumber"> 022 </span>และเดิน   ก็ได้สมาบัติ  ๘ และอภิญญา  ๕  ภายใน  ๗  วันเท่านั้น.   ด้วยเหตุนั้น
<span class="LineNumber"> 023 </span>จึงตรัสว่า
