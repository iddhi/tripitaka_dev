<span class="LineNumber"> 001 </span>นั้นรับพระดำรัสแล้ว    ก็ประดับรถอันเป็นพาหนะที่สมควรยิ่งใหญ่    มีทูบและ
<span class="LineNumber"> 002 </span>สายรัดงามมั่นคง    มีกงและดุมมั่นคง    มีงอนและหน้าประดับด้วยทองเงินและ
<span class="LineNumber"> 003 </span>แก้วมณี    ข้างกงประดับด้วยดวงดาวทองและเงิน    มีสิริสง่าด้วยพวงดอกไม้มี
<span class="LineNumber"> 004 </span>กลิ่นหอมชนิดต่าง ๆ  ที่กำรวมกันไว้   เป็นที่น่าดูเสมือนรถพระอาทิตย์  เทียม
<span class="LineNumber"> 005 </span>มงคลสินธพ ๔ ตัว    ที่เป็นม้าอาชาไนย    ฝีเท้าดังพระยาครุฑในอากาศ    มีสี
<span class="LineNumber"> 006 </span>เสมือนดวงจันทร์และดอกกุมุท   แล้วทูลให้พระโพธิสัตว์ทรงทราบ   พระโพธิ-
<span class="LineNumber"> 007 </span>สัตว์ เสด็จขึ้นทรงรถพระที่นั่งคันนั้น ซึ่งเสมือนเทพพิมาน เสด็จบ่ายพระพักตร์
<span class="LineNumber"> 008 </span>ไปสู่พระอุทยาน.                                                                
<span class="LineNumber"> 009 </span>	ลำดับนั้น   เทวดาทั้งหลายดำริกันว่า  ใกล้เวลาตรัสรู้ของพระสิทธัตถะ
<span class="LineNumber"> 010 </span>กุมารแล้ว    จำเราจักแสดงบุพนิมิตแด่พระองค์   จึงแสดงเป็นเทพบุตรองค์หนึ่ง
<span class="LineNumber"> 011 </span>มีสรีระคร่ำคร่าเพราะชรา   ฟันหัก ผมหงอก  ตัวค้อมลง  สั่นเทา.  พระโพธิสัตว์
<span class="LineNumber"> 012 </span>และสารถีต่างก็เห็นคนแก่นั้น.   แต่นั้น    พระโพธิสัตว์จึงตรัสถามโดยนัยที่มาใน
<span class="LineNumber"> 013 </span>มหาปทานสูตรว่า  ดูก่อนสารถี  บุรุษนั่นชื่ออะไร   แม้แต่ผมของเขาก็ไม่เหมือน
<span class="LineNumber"> 014 </span>ของคนอื่น ๆ เป็นต้น    ครั้นฟังคำของสารถีนั้นแล้ว   ก็ทรงสังเวชพระหฤทัยว่า
<span class="LineNumber"> 015 </span>ท่านเอ๋ย    น่าตำหนิชาติจริงหนอ    ที่คนเกิดมาแล้ว    ต้องปรากฏชราความแก่
<span class="LineNumber"> 016 </span>ดังนี้   เสด็จกลับจากที่นั้นแล้วก็เสด็จขึ้นปราสาท. 
<span class="LineNumber"> 017 </span>	พระราชาตรัสถามว่า   เพราะเหตุไร    ลูกของเราจึงกลับ.   สารถีทูลว่า
<span class="LineNumber"> 018 </span>เพราะทรงเห็นคนแก่   พระเจ้าข้า.   แต่นั้น   พระราชาทรงหวั่นพระหฤทัย   ทรง
<span class="LineNumber"> 019 </span>วางกองรักษาการณ์ไว้ในที่กึ่งโยชน์. วันรุ่งขึ้น  พระโพธิสัตว์เสด็จไปพระอุทยาน
<span class="LineNumber"> 020 </span>ทรงเห็นคนเจ็บ    ซึ่งเทวดาเหล่านั้นนั่นแหละเนรมิต    ทรงถามเหมือนนัยก่อน
<span class="LineNumber"> 021 </span>สังเวชพระหฤทัย    เสด็จกลับขึ้นปราสาท.   พระราชาตรัสถามแล้ว   ทรงจัดนัก
<span class="LineNumber"> 022 </span>ฟ้อนทั้งหลาย  ทรงพระดำริว่า   จำเราจักทำใจลูกเราให้แยกออกไปจากการบวช
<span class="LineNumber"> 023 </span>จึงทรงเพิ่มอารักขา   ทรงตั้งกองรักษาการณ์ในที่ประมาณสามคาวุตโดยรอบ.
