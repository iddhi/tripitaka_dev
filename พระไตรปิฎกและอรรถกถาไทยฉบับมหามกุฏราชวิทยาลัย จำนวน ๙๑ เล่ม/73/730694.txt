<span class="LineNumber"> 001 </span>ไม่ใช่กาลสมควร.   เพราะเหตุไร   เพราะว่า   ในกาลนั้น   [กาลที่มนุษย์มีอายุ
<span class="LineNumber"> 002 </span>แสนปี]  ชาติชรามรณะจักไม่ปรากฏแก่สัตว์ทั้งหลาย   และพระธรรมเทศนาของ
<span class="LineNumber"> 003 </span>พระพุทธเจ้าทั้งหลาย  ไม่มีพ้นจากไตรลักษณ์  [อนิจจัง  ทุกขัง   อนัตตา]   เลย
<span class="LineNumber"> 004 </span>เมื่อพระพุทธเจ้าตรัสว่า   <B>อนิจฺจํ    ทุกฺขํ   อนตฺตา</B>   อยู่    สัตว์ทั้งหลายย่อมไม่
<span class="LineNumber"> 005 </span>สำคัญพระพุทธดำรัสที่ควรฟัง   ที่ควรเชื่อว่า  พระพุทธเจ้าทั้งหลาย   กำลังตรัส
<span class="LineNumber"> 006 </span>เรื่องอะไรกันนั่น.   แต่นั้น  อภิสมัยการตรัสรู้   ก็จะไม่มี  เมื่ออภิสมัยไม่มี   คำสั่ง-
<span class="LineNumber"> 007 </span>สอนก็ไม่เป็นนิยยานิกะนำสัตว์ออกจากทุกข์  เพราะฉะนั้น  จึงไม่เป็นการสมควร
<span class="LineNumber"> 008 </span>แม้กาลที่อายุคนต่ำกว่าร้อยปี   ก็ยังไม่ใช่กาลอันสมควร.   เพราะเหตุไร   เพราะ
<span class="LineNumber"> 009 </span>ว่าในกาลนั้น    [กาลที่มนุษย์มีอายุต่ำกว่าร้อยปี]   สัตว์ทั้งหลายมีกิเลสหนาแน่น
<span class="LineNumber"> 010 </span>และโอวาทที่ประทานแก่สัตว์ที่มีกิเลสหนาแน่น  จะไม่คงอยู่ในฐานะควรโอวาท
<span class="LineNumber"> 011 </span>จะขาดหายไปเร็วเหมือนรอยไม้ที่ขีดในน้ำ เพราะฉะนั้น  จึงไม่ใช่กาลอันสมควร
<span class="LineNumber"> 012 </span>แต่กาลแห่งอายุต่ำกว่าแสนปีลงมา    สูงเกินร้อยปีขึ้นไป    ชื่อว่ากาลอันสมควร
<span class="LineNumber"> 013 </span>กาลนั้นเป็นเวลาร้อยปี.   ดังนั้น   พระมหาสัตว์จึงทรงเห็นกาลว่าเป็นกาลที่ควร
<span class="LineNumber"> 014 </span>บังเกิด.
<span class="LineNumber"> 015 </span>	ต่อแต่นั้น     เมื่อทรงพิจารณาถึงทวีป    ก็ทรงพิจารณามหาทวีปทั้ง ๔
<span class="LineNumber"> 016 </span>พร้อมทั้งทวีปบริวาร    ก็ทรงเห็นทวีปว่า    พระพุทธเจ้าทั้งหลายไม่เกิดในทวีป
<span class="LineNumber"> 017 </span>ทั้ง  ๓   เกิดในชมพูทวีปเท่านั้น.        
<span class="LineNumber"> 018 </span>	ต่อแต่นั้น  เมื่อทรงสำรวจดูโอกาสว่า  ธรรมดาชมพูทวีปเป็นทวีปใหญ่
<span class="LineNumber"> 019 </span>ขนาดถึงหมื่นโยชน์  พระพุทธเจ้าทั้งหลาย  ทรงเกิดที่ไหนกันหนอ   ก็ทรงเห็น
<span class="LineNumber"> 020 </span>มัชฌิมประเทศ  จึงตกลงพระหฤทัยว่า   มีนครกบิลพัสดุ์อยู่   จำเราจะพึงเกิด  ณ
<span class="LineNumber"> 021 </span>นครนั้น.
<span class="LineNumber"> 022 </span>	แต่นั้น    เมื่อทรงพิจารณาดูตระกูล    ก็ทรงเห็นตระกูลว่าธรรมดา
<span class="LineNumber"> 023 </span>พระพุทธเจ้าทั้งหลายไม่เกิดในตระกูลแพศย์หรือตระกูลศูทร     แต่บังเกิดใน
