<span class="LineNumber"> 001 </span>	ชาวนครทั้งสอง  พาพระมหาบุรุษไปยังกรุงกบิลพัสดุ์  วันนั้นนั่นแล
<span class="LineNumber"> 002 </span>หมู่เทพในชั้นดาวดึงส์ร่าเริงยินดีว่า   โอรสของพระเจ้าสุทโธทนมหาราชในกรุง
<span class="LineNumber"> 003 </span>กบิลพัสดุ์จักประทับนั่ง  ณ  โคนโพธิพฤกษ์เป็นพระพุทธเจ้าจึงพากันยกแผ่นผ้า
<span class="LineNumber"> 004 </span>เป็นต้นขึ้นโบกสะพัดเล่นกรีฑา.  สมัยนั้น   ดาบสชื่อกาฬเทวละ  ผู้ได้สมาบัติ  ๘
<span class="LineNumber"> 005 </span>ผู้ประจำตระกูลของพระเจ้าสุทโธทนะ    ฉันอาหารแล้วก็ไปยังภพดาวดึงส์   เพื่อ
<span class="LineNumber"> 006 </span>พักกลางวัน   นั่งพักกลางวันในที่นั้นแล้ว    เห็นเทวดาเหล่านั้นดีใจระเริงเล่นจึง
<span class="LineNumber"> 007 </span>ถามว่า เหตุไร พวกท่านจึงพากันดีใจเบิกบานใจระเริงเล่น  โปรดบอกเหตุนั้น
<span class="LineNumber"> 008 </span>แก่เราเถิด   แต่นั้น    เทวดาทั้งหลายก็บอกว่า    ท่านผู้นิรทุกข์    โอรสพระเจ้า
<span class="LineNumber"> 009 </span>สุทโธทนะเกิดแล้ว     โอรสพระองค์นั้น     จักประทับนั่งที่โพธิมัณฑสถานเป็น
<span class="LineNumber"> 010 </span>พระพุทธเจ้าประกาศพระธรรมจักร  ด้วยเหตุนี้  เราจึงยินดีต่อพระองค์ว่า  พวก
<span class="LineNumber"> 011 </span>เราจะได้เห็นพุทธลีลาอันไม่มีที่สุด.
<span class="LineNumber"> 012 </span>	ดาบสได้ฟังคำของเทวดาเหล่านั้นแล้ว     ก็ลงจากเทวโลกอันสว่างไสว
<span class="LineNumber"> 013 </span>ด้วยรัตนะ   น่าดูอย่างยิ่ง  เข้าไปยังพระราชนิเวศของนฤบดี   นั่งเหนือวรอาสน์
<span class="LineNumber"> 014 </span>ที่จัดไว้  ทูลพระราชาผู้ทำปฏิสันถารว่า   ขอถวายพระพร   ได้ข่าวว่าพระโอรส
<span class="LineNumber"> 015 </span>ของมหาบพิตรสมภพแล้ว   อาตมาภาพอยากเห็นพระราชโอรสนั้น    พระราชา
<span class="LineNumber"> 016 </span>โปรดให้นำพระโอรสที่ประดับตกแต่งพระองค์มาแล้ว    นำไปใกล้ชิด    เพื่อให้
<span class="LineNumber"> 017 </span>ไหว้เทวลดาบส.   พระบาทของพระมหาบุรุษ    กลับไปประดิษฐานเหนือชฎา
<span class="LineNumber"> 018 </span>ของดาบส      เหมือนสายฟ้าแลบกำลังอยู่เหนือยอดเมฆสีเขียวคราม     แท้จริง
<span class="LineNumber"> 019 </span>บุคคลอื่นชื่อว่าอันพระโพธิสัตว์พึงไหว้โดยอัตภาพนั้น  ไม่มี  ดังนั้น   ดาบสจึง
<span class="LineNumber"> 020 </span>ลุกจากอาสนะประคองอัญชลีต่อพระโพธิสัตว์  พระราชาทรงเห็นความอัศจรรย์
<span class="LineNumber"> 021 </span>นั้นจึงทรงไหว้พระโอรสของพระองค์  ดาบสเห็นลักษณสมบัติของพระโพธิสัตว์
<span class="LineNumber"> 022 </span>ระลึกว่า    ผู้นี้จักเป็นพระพุทธเจ้า    หรือไม่เป็นพระพุทธเจ้าหนอ  พิจารณา
<span class="LineNumber"> 023 </span>ทบทวน  รู้ได้ด้วยอนาคตังสญาณว่า  จักเป็นพระพุทธเจ้าอย่างไม่ต้องสงสัย  จึง
<span class="LineNumber"> 024 </span>ทำอาการแย้มว่า   ผู้นี้เป็นอัจฉริยบุรุษ.
