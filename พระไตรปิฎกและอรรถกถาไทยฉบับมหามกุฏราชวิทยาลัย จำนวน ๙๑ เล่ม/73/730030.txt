<span class="LineNumber"> 001 </span>ตั้งอยู่นั่นแล   ก็ทรงกำจัดพลมารจำนวนมากมายได้  ถูกบูชาด้วยอดอ่อนโพธิที่
<span class="LineNumber"> 002 </span>งดงามน่าดูเสมือนหน่อแก้วประพาฬสีแดง ซึ่งร่วงตกลงบนจีวรที่มีสีเสมือนดอก
<span class="LineNumber"> 003 </span>ชะบาแย้ม  ประหนึ่งแทนปีติทีเดียว <B>ปฐมยาม</B>  ก็ทรงได้บุพเพนิวาสานุสสติญาณ 
<span class="LineNumber"> 004 </span><B>มัชฌิมยาม</B>   ก็ทรงชำระทิพยจักษุญาณ  <B>ปัจฉิมยาม</B>   ก็ทรงหยั่งพระญาณลง
<span class="LineNumber"> 005 </span>ในปฏิจจสมุปบาท ทรงพิจารณาวัฏฏะและวิวัฏฏะ  พออรุณอุทัยก็ทรงเป็นพระ-
<span class="LineNumber"> 006 </span>พุทธเจ้า   ได้ทรงเปล่งอุทานนี้ว่า
<span class="LineNumber"> 007 </span>     	        <B>เราแสวงหาช่างผู้สร้างเรือนคืออัตภาพ    เมื่อไม่
<span class="LineNumber"> 008 </span>         	พบ   ก็ท่องเที่ยวไปสิ้นสงสารนับด้วยชาติมิใช่น้อย
<span class="LineNumber"> 009 </span>          	ความเกิดบ่อย ๆ เป็นทุกข์.  ดูก่อนช่างผู้สร้างเรือนคือ
<span class="LineNumber"> 010 </span>          	อัตภาพ  เราพบท่านแล้ว   ท่านจักสร้างเรือนคืออัตภาพ
<span class="LineNumber"> 011 </span>          	อีกไม่ได้  โครงเรือนของท่านเราหักเสียหมดแล้ว  ยอด
<span class="LineNumber"> 012 </span>     	เรือนคืออวิชชา     เราก็รื้อเสียแล้ว     จิตของเราถึง
<span class="LineNumber"> 013 </span>          	พระนิพพานแล้ว     เพราะเราได้บรรลุธรรมเป็นที่สิ้น
<span class="LineNumber"> 014 </span>       	ตัณหาทั้งหลายแล้ว.</B>
<span class="LineNumber"> 015 </span>      	ทรงยับยั้งอยู่ด้วยการเสวยวิมุตติสุข  ๗ วัน วันที่  ๘ ทรงออกจากสมา-
<span class="LineNumber"> 016 </span>บัติ    ทรงทราบความสงสัยของเทวดาทั้งหลายทรงเหาะไปในอากาศ    เพื่อกำจัด
<span class="LineNumber"> 017 </span>ความสงสัยของเทวดาเหล่านั้น       ครั้นทรงแสดงยมกปาฏิหาริย์กำจัดความสงสัย
<span class="LineNumber"> 018 </span>ของเทวดาเหล่านั้นแล้ว   ประทับยืน ณ เบื้องทิศอุดร   เยื้องทิศบูรพาจากบัลลังก์
<span class="LineNumber"> 019 </span>ไปนิดหน่อย    ทรงจ้องดูบัลลังก์และต้นโพธิ   สถานที่บรรลุผลแห่งพระบารมี
<span class="LineNumber"> 020 </span> ทั้งหลายที่ทรงบำเพ็ญมาถึงสี่อสงไขยแสนกัป  ด้วยดวงพระเนตรที่ไม่กระพริบว่า
<span class="LineNumber"> 021 </span>เราแทงตลอดสัพพัญญุตญาณ  เหนือบัลลังก์นี้  ทรงยับยั้งอยู่  ๗ วัน  สถานที่นั้น
<span class="LineNumber"> 022 </span>จึงชื่อว่า  <B>อนิมิสเจดีย์.</B>
