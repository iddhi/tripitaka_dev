<span class="LineNumber"> 001 </span>เป็นนักเลงหญิงด้วย    แต่คราใดสตรีพวกที่ฉลาดเฉลียว  รู้จักเขาว่า   ผู้นี้ไม่ใช่
<span class="LineNumber"> 002 </span>พระราชาของเรา นั่นอมนุษย์ผู้ฆ่าพระราชากินเสีย   ครานั้น   เขาทำเป็นละอาย
<span class="LineNumber"> 003 </span>กินสตรีพวกนั้นหมด   แล้วก็เดินทางไปนครอื่น.     ด้วยประการดังนี้    นรเทว-
<span class="LineNumber"> 004 </span>ยักษ์นั้นกินมนุษย์แล้วก็มุ่งหน้าไปทางสุนทรนคร   พวกมนุษย์ชาวนครเห็นเขา
<span class="LineNumber"> 005 </span>ถูกมรณภัยคุกคามก็สะดุ้งกลัว   พากันออกจากนครของตนหนีชมซานไป.
<span class="LineNumber"> 006 </span>	ครั้งนั้น    พระกัสสปทศพล    ทรงเห็นพวกมนุษย์พากันหนีไป    ก็
<span class="LineNumber"> 007 </span>ประทับยืนประจันหน้านรเทวยักษ์นั้น    นรเทวยักษ์ครั้นเห็นพระเทพแห่งเทพ
<span class="LineNumber"> 008 </span>ยืนประจันหน้า   ก็แผดเสียงกัมปนาทดุดัน   ร้ายกาจ  แต่ไม่อาจให้พระผู้มีพระ-
<span class="LineNumber"> 009 </span>ภาคเจ้าเกิดความกลัวได้    ก็ถึงพระองค์เป็นสรณะ   แล้วทูลถามปัญหา     เมื่อ
<span class="LineNumber"> 010 </span>พระองค์ทรงวิสัชนาปัญหา   ทรงฝึกเขา   แสดงธรรม    อภิสมัยก็ได้มีแก่มนุษย์
<span class="LineNumber"> 011 </span>และเทวดาที่มาประชุมกัน   เกินที่จะนับจำนวนได้ถ้วน.   ด้วยเหตุนั้น    จึงตรัส
<span class="LineNumber"> 012 </span>ว่า <B>นรเทวสฺส  ยกฺขสฺส</B>  เป็นต้น.  ในคาถานั้น  บทว่า <B>อปเร  ธมฺมเทสเน</B>
<span class="LineNumber"> 013 </span>ได้แก่  ในการแสดงธรรมครั้งอื่นอีก.   บทว่า   <B>เอเตสานํ</B>   ก็คือ  <B>เอเตสํ.</B>
<span class="LineNumber"> 014 </span>	พระผู้มีพระภาคเจ้ากัสสปะพระองค์นั้น         มีสาวกสันนิบาตครั้งเดียว
<span class="LineNumber"> 015 </span>เท่านั้น.  มีบุตรปุโรหิตในกรุงพาราณสี   ชื่อว่า <B>ติสสะ</B>  เขาเห็นลักษณะสมบัติ
<span class="LineNumber"> 016 </span>ในพระสรีระของ <B>พระกัสสปโพธิสัตว์</B>  ฟังบิดาพูด  ก็คิดว่า ท่านผู้นี้จักออก
<span class="LineNumber"> 017 </span>มหาภิเนษกรมณ์เป็นพระพุทธเจ้า   อย่างไม่ต้องสงสัย     จำเราจักบวชในสำนัก
<span class="LineNumber"> 018 </span>ของพระองค์พ้นจากสังสารทุกข์ จึงไปยังป่าหิมพานต์ที่มีหมู่มุนีผู้บริสุทธิ์  บวช
<span class="LineNumber"> 019 </span>เป็นดาบส.   เขามีดาบสสองหมื่นเป็นบริวาร.   ต่อมาภายหลัง   เขาทราบข่าวว่า
<span class="LineNumber"> 020 </span>พระกัสสปกุมาร  ออกอภิเนษกรมณ์บรรลุพระอภิสัมโพธิญาณ    จึงพร้อมด้วย
<span class="LineNumber"> 021 </span>บริวารมาบวชด้วยเอหิภิกขุบรรพชาในสำนักของพระผู้มีพระภาคเจ้ากัสสปะ
<span class="LineNumber"> 022 </span>แล้วบรรลุพระอรหัต.   พระผู้มีพระภาคเจ้ากัสสปะ    ทรงยกปาติโมกข์ขึ้นแสดง
<span class="LineNumber"> 023 </span>ในวันมาฆบูรณมีในสมาคมนั้น.  ด้วยเหตุนั้น   จึงตรัสว่า
