<span class="LineNumber"> 001 </span>           ครั้งนั้น    พระผู้มีพระภาคเจ้าเสด็จไปพระอาราม      แล้วทรงดำริว่า 
<span class="LineNumber"> 002 </span>ราหุลนี้ปรารถนาทรัพย์ของบิดาอันใด   ทรัพย์อันนั้นเนื่องด้วยวัฏฎะเป็นไปกับ
<span class="LineNumber"> 003 </span>ด้วยความคับแค้น     เอาเถิด    เราจะให้อริยทรัพย์  ๗   ประการซึ่งเราได้แล้วที่
<span class="LineNumber"> 004 </span>โพธิมัณฑ์แก่เธอ   จักทำเธอให้เป็นเจ้าของมฤดก  อันเป็นโลกุตตระ   ดังนี้แล้ว
<span class="LineNumber"> 005 </span>รับสั่งหาท่านพระสารีบุตรมา.
<span class="LineNumber"> 006 </span>           ก็แลครั้นรับสั่งหาแล้วตรัสว่า   สารีบุตร   ถ้ากระนั้น   ท่านจงยังราหุล
<span class="LineNumber"> 007 </span>กุมารให้บวชเถิด.    อธิบายว่า    ราหุลกุมารนี้ขอทรัพย์มฤดก    เพราะเหตุนั้น
<span class="LineNumber"> 008 </span>ท่านจงยังราหุลกุมารนั้นให้บวช     เพื่อได้เฉพาะซึ่งทรัพย์มฤดกอันเป็นโลกุต-
<span class="LineNumber"> 009 </span>ตระ.   บรรพชาและอุปสมบทด้วยไตรสรณคมน์นั้นใด   อันพระผู้มีพระภาคเจ้า
<span class="LineNumber"> 010 </span>ทรงอนุญาตที่กรุงพาราณสี บรรดาบรรพชาและอุปสมบทด้วยไตรสรณคมน์นั้น
<span class="LineNumber"> 011 </span>ทรงห้ามอุปสมบท  ทรงยกไว้ในความเป็นของหนัก  คือเป็นกิจสลักสำคัญ  แล้ว
<span class="LineNumber"> 012 </span>จึงทรงอนุญาตอุปสมบทด้วยญัตติจตุตถกรรม.   ส่วนบรรพชามิได้ทรงห้ามเลย
<span class="LineNumber"> 013 </span>แต่ก็มิได้ทรงอนุญาตอีก  เพราะเหตุนั้น   ความสงสัยจักเกิดขึ้นแก่ภิกษุทั้งหลาย
<span class="LineNumber"> 014 </span>ในอนาคตว่า  ชื่อว่าบรรพชานี้   เช่นกับด้วยอุปสมบทในกาลก่อน.   แม้ในบัดนี้
<span class="LineNumber"> 015 </span>บรรพชาอันเราทั้งหลายพึงกระทำด้วยกรรมวาจานั่นเอง   เหมือนอุปสมบทหรือ
<span class="LineNumber"> 016 </span>หนอแล    หรือว่า    พึงทำด้วยไตรสรณคมน์   ดังนี้.   ก็แลพระผู้มีพระภาคเจ้า
<span class="LineNumber"> 017 </span>ทรงทราบความนี้แล้วใคร่จะทรงอนุญาตสามเณรบรรพชาด้วยไตรสรณคมน์อีก
<span class="LineNumber"> 018 </span>เพราะเหตุนั้นพระธรรมเสนาบดีทราบพระอัธยาศัยของพระผู้มีพระภาคเจ้า   ใคร่
<span class="LineNumber"> 019 </span>จะยังพระผู้มีพระภาคเจ้าให้ทรงอนุญาตบรรพชาอีก    จึงทูลว่า    ข้าพระองค์จะ
<span class="LineNumber"> 020 </span>ยังพระราหุลกุมารให้ผนวชอย่างไร   พระเจ้าข้า ?
<span class="LineNumber"> 021 </span>           ข้อว่า  <B>อถโข อายสฺมา สารปุตฺโต  ราหุลกุมาร. ปพฺพาเชสิ</B>  มี
<span class="LineNumber"> 022 </span>ความว่า   พระมหาโมคคัลลานเถระปลงพระเกศาของพระกุมารแล้วถวายผ้า
<span class="LineNumber"> 023 </span>กาสายะ  พระสารีบุตรได้ถวายสรณะ.   พระมหากัสสปเถระได้เป็นโอวาทาจารย์
