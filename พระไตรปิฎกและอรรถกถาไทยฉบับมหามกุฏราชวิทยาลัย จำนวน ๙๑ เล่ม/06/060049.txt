<span class="LineNumber"> 001 </span>           เทวดาที่นับเนื่องในหมู่พรหมได้ยินเสียงของพวกเทวดาชั้นปรนิมมิต- 
<span class="LineNumber"> 002 </span>วสวัตดีแล้ว  ก็บันลือเสียงต่อไปว่า   นั่นพระธรรมจักรอันยอดเยี่ยม    พระผู้มี 
<span class="LineNumber"> 003 </span>พระภาคเจ้า   ทรงประกาศให้เป็นไปแล้ว  ณ ป่าอิสิปตนะมฤคทายวัน  เขตพระ 
<span class="LineNumber"> 004 </span>นครพาราณสี  อันสมณะ  พราหมณ์  เทวดา  มาร   พรหม   หรือใคร ๆ ใน
<span class="LineNumber"> 005 </span>โลก   จะปฏิวัติไม่ได้.
<span class="LineNumber"> 006 </span>           ชั่วขณะกาลครู่หนึ่งนั้น    เสียงกระฉ่อนขึ้นไปจนถึงพรหมโลกด้วย
<span class="LineNumber"> 007 </span>ประการฉะนั้นแล.
<span class="LineNumber"> 008 </span>           ทั้งหมื่นโลกธาตุนี้ได้หวั่นไหวสะเทือนสะท้าน  ทั้งแสงสว่างอันยิ่งใหญ่
<span class="LineNumber"> 009 </span>หาประมาณมิได้   ปรากฏแล้วในโลกล่วงเทวานุภาพของเทวดาทั้งหลาย.
<span class="LineNumber"> 010 </span>           ลำดับนั้น     พระผู้มีพระภาคเจ้าทรงเปล่งพระอุทานว่า     ท่านผู้เจริญ
<span class="LineNumber"> 011 </span>โกณฑัญญะได้รู้แล้วหนอ  ท่านผู้เจริญ  โกณฑัญญะได้รู้แล้วหนอ   เพราะเหตุ
<span class="LineNumber"> 012 </span>นั้น  คำว่า  อัญญาโกณฑัญญะนี้  จึงได้เป็นชื่อของท่านพระโกณฑัญญะ   ด้วย
<span class="LineNumber"> 013 </span>ประการฉะนี้.

<span class="LineNumber"> 014 </span>                                 <I>ธัมมจักกัปปวัตตนสูตร  จบ</I>
