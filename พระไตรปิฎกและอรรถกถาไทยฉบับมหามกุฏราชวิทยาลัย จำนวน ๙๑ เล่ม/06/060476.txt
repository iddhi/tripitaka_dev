<span class="LineNumber"> 001 </span>	               <H1>แสดงอาบัติก่อนทำอุโบสถ</H1>  
<span class="LineNumber"> 002 </span>           [๑๘๖]  ก็โดยสมัยนั้นแล  ภิกษุรูป  ๑  ต้องอาบัติในวันอุโบสถ   เธอ
<span class="LineNumber"> 003 </span>ได้มีความปริวิตกในขณะนั้นว่า   พระผู้มีพระภาคเจ้าทรงบัญญัติไว้ว่า   ภิกษุมี
<span class="LineNumber"> 004 </span>อาบัติติดตัวไม่พึงทำอุโบสถ    ดังนี้    ก็เราเป็นผู้ต้องอาบติแล้ว    จะพึงปฏิบัติ
<span class="LineNumber"> 005 </span>อย่างไรหนอ   จึงบอกเรื่องนั้นแก่ภิกษุทั้งหลาย   ภิกษุทั้งหลายกราบทูลเรื่องนั้น 
<span class="LineNumber"> 006 </span>แด่พระผู้มีพระภาคเจ้า  พระผู้มีพระภาคเจ้ารับสั่งกะภิกษุทั้งหลายว่า ดูก่อนภิกษุ
<span class="LineNumber"> 007 </span>ทั้งหลาย   ก็ภิกษุในศาสนานี้    ต้องอาบัติในวันอุโบสถ    ภิกษุนั้นพึงเข้าไปหา
<span class="LineNumber"> 008 </span>ภิกษุรูป  ๑   ห่มผ้าอุคราสงค์เฉวียงบ่า    นั่งกระโหย่งประคองอัญชลี  แล้วกล่าว
<span class="LineNumber"> 009 </span>อย่างนี้ว่า   แน่ะเธอ   ผมต้องอาบัติมีชื่อนี้    ผมแสดงคืนอาบัตินั้น.
<span class="LineNumber"> 010 </span>           ภิกษุผู้รับพึงถามว่า   ท่านเห็นหรือ ?
<span class="LineNumber"> 011 </span>           ภิกษุผู้แสดงพึงตอบว่า   ครับ   ผมเห็น.
<span class="LineNumber"> 012 </span>           ภิกษุผู้รับพึงบอกว่า   ท่านพึงสำรวมต่อไป.

<span class="LineNumber"> 013 </span>                                          <H2>สงสัยในอาบัติ</H2>
<span class="LineNumber"> 014 </span>           ดูก่อนภิกษุทั้งหลาย   ก็ภิกษุในศาสนานี้มีความสงสัยในอาบัติ    ในวัน
<span class="LineNumber"> 015 </span>อุโบสถภิกษุนั้นพึงเข้าไปหาภิกษุรูป ๑  ห่มผ้าอุตราสงค์เฉวียงบ่า   นั่งกระโหย่ง
<span class="LineNumber"> 016 </span>ประคองอัญชลีแล้ว    กล่าวอย่างนี้ว่า   แน่ะเธอ   ผมมีความสงสัยในอาบัติมีชื่อนี้
<span class="LineNumber"> 017 </span>จักหมดสงสัยเมื่อใด   จักทำคืออาบัตินั้นเมื่อนั้น   ครั้นแล้ว พึงทำอุโบสถ    ฟัง
<span class="LineNumber"> 018 </span>ปาติโมกข์แต่ไม่พึงทำอันตรายแก่อุโบสถ   เพราะข้อที่สงสัยนั้นเป็นปัจจัย.
