<span class="LineNumber"> 001 </span>	              <H1>พระปัญจวัคคีย์ทูลขอบรรพชาอุปสมบท</H1>
<span class="LineNumber"> 002 </span>           [๑๘]  ครั้งนั้น   ท่านพระอัญญาโกณฑัญญะ     ได้เห็นธรรมแล้ว   ได้ 
<span class="LineNumber"> 003 </span>บรรลุธรรมแล้ว     ได้รู้ธรรมแจ่มแจ้งแล้ว     มีธรรมอันหยั่งลงแล้ว    ข้ามความ
<span class="LineNumber"> 004 </span>สงสัยได้แล้ว    ปราศจากถ้อยคำแสดงความสงสัย   ถึงความเป็นผู้แกล้วกล้า   ไม่
<span class="LineNumber"> 005 </span>ต้องเชื่อผู้อื่นในคำสอนของพระศาสดา    ได้ทูลคำนี้ต่อพระผู้มีพระภาคเจ้าว่า
<span class="LineNumber"> 006 </span>ขอข้าพระองค์พึงได้บรรพชา    พึงได้อุปสมบทในสำนักพระผู้มีพระภาคเจ้า
<span class="LineNumber"> 007 </span>พระพุทธเจ้าข้า.
<span class="LineNumber"> 008 </span>           พระผู้มีพระภาคเจ้าตรัสว่า   เธอจงเป็นภิกษุมาเถิด   ดังนี้  แล้วตรัสต่อ
<span class="LineNumber"> 009 </span>ไปว่า   ธรรมอันเรากล่าวดีแล้ว   เธอจงประพฤติพรหมจรรย์   เพื่อทำที่สุดทุกข์
<span class="LineNumber"> 010 </span>โดยชอบเถิด.
<span class="LineNumber"> 011 </span>           พระวาจานั้นแล  ได้เป็นอุปสมบทของท่านผู้มีอายุนั้น. 
<span class="LineNumber"> 012 </span>           [๑๙] ครั้นต่อมา   พระผู้มีพระภาคเจ้าได้ทรงประทานโอวาทสั่งสอน
<span class="LineNumber"> 013 </span>ภิกษุทั้งหลายที่เหลือจากนั้นด้วยธรรมีกถา     เมื่อพระผู้มีพระภาคเจ้าทรง
<span class="LineNumber"> 014 </span>ประทานโอวาทสั่งสอนด้วยธรรมีกถาอยู่   ดวงตาเห็นธรรมปราศจากธุลี  ปราศ-
<span class="LineNumber"> 015 </span>จากมลทิน   ได้เกิดขึ้นแก่ท่านพระวัปปะและท่านพระภัททิยะว่า    สิ่งใดสิ่งหนึ่ง
<span class="LineNumber"> 016 </span>มีความเกิดขึ้นเป็นธรรมดา  สิ่งนั้นทั้งมวลมีความดับเป็นธรรมดา   ท่านทั้งสอง
<span class="LineNumber"> 017 </span>นั้น    ได้เห็นธรรมแล้ว   ได้บรรลุธรรมแล้ว   ได้รู้ธรรมแจ่มแจ้งแล้ว    มีธรรม
<span class="LineNumber"> 018 </span>อันหยั่งลงแล้ว    ข้ามความสงสัยได้แล้ว   ปราศจากถ้อยคำแสดงความสงสัย   ถึง
<span class="LineNumber"> 019 </span>ความเป็นผู้แกล้วกล้า    ไม่ต้องเชื่อผู้อื่นในคำสอนของพระศาสดา  ได้ทูลคำนี้ต่อ
<span class="LineNumber"> 020 </span>พระผู้มีพระภาคเจ้าว่า   ขอข้าพระองค์ทั้งสองพึงได้บรรพชา    พึงได้อุปสมบท
<span class="LineNumber"> 021 </span>ในสำนักพระผู้มีพระภาคเจ้า   พระพุทธเจ้าข้า.
