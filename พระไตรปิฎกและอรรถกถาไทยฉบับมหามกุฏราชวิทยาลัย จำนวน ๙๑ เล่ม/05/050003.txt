<span class="LineNumber"> 001 </span>            เมื่อเขาถามถึงอย่างนี้แล้ว   ภิกษุณีอันเตวาสินีของภิกษุณีสุนทรีนันทา
<span class="LineNumber"> 002 </span>ตอบกะเขาดังนี้ว่า  อาพาธค่ะ  ดิฉันจักนำบิณฑบาตไปถวาย.
<span class="LineNumber"> 003 </span>            เขาคิดว่า การที่เราได้ตกแต่งอาหารถวายภิกษุณีสงฆ์  ก็เพราะเหตุแห่ง
<span class="LineNumber"> 004 </span>แม่เจ้าสุนทรีนันทา   จึงสั่งคนให้เลี้ยงดูภิกษุณีสงฆ์แล้วเลี่ยงไปทางสำนักภิกษุณี
<span class="LineNumber"> 005 </span>สงฆ์.                                         
<span class="LineNumber"> 006 </span>            ก็สมัยนั้น  ภิกษุณีสุนทรีนันทายืนคอยมองนายสาฬหะ    หลานมิคาร-
<span class="LineNumber"> 007 </span>มาตาอยู่ข้างนอกซุ้มประตูวัด   นางเห็นเขาเดินมาแต่ไกลจึงหลบเข้าสู่สำนักนอน
<span class="LineNumber"> 008 </span>คลุมศีรษะอยู่บนเตียง.
<span class="LineNumber"> 009 </span>            ครั้นเขาเข้าไปหาแล้ว    ได้ถามนางว่า    แม่เจ้าไม่สบายหรือขอรับ
<span class="LineNumber"> 010 </span>ทำไมจึงจำวัดเสียเล่า.
<span class="LineNumber"> 011 </span>            นางตอบว่า   นาย   การที่สตรีรักใคร่กับคนที่เขาไม่รักตอบ   ย่อมเป็น
<span class="LineNumber"> 012 </span>เช่นนี้แหละค่ะ.
<span class="LineNumber"> 013 </span>            เขากล่าวว่า   ทำไมผมจะไม่รักแม่เจ้า      ขอรับ     แต่ผมหาโอกาสที่จะ
<span class="LineNumber"> 014 </span>ประทุษร้ายแม่เจ้าไม่ได้   แล้วมีความกำหนัด    ได้ถึงความเคล้าคลึงด้วยกายกับ
<span class="LineNumber"> 015 </span>ภิกษุณีสุนทรีนันทา  ผู้มีความกำหนัด.
<span class="LineNumber"> 016 </span>            ก็สมัยนั้นแล  ภิกษุณีรูปหนึ่งผู้ชราทุพพลภาพ   เท้าเจ็บ    นอนอยู่ไม่
<span class="LineNumber"> 017 </span>ห่างจากภิกษุณีสุนทรีนันทา ได้แลเห็นสาฬหะ  หลานมิคารมาตา  ถึงความ
<span class="LineNumber"> 018 </span>เคล้าคลึงด้วยกายกับภิกษุณีสุนทรีนันทาผู้กำหนัด  ครั้นแล้วจึงเพ่งโทษ ติเตียน
<span class="LineNumber"> 019 </span>โพนทะนาว่า  ไฉนแม่เจ้าสุนทรีนันทา   จึงได้มีความกำหนัด    ยินดีการเคล้า-
<span class="LineNumber"> 020 </span>คลึงด้วยกายของบุรุษบุคคลผู้กำหนัดเล่า  แล้วได้แจ้งเรื่องนั้นแก่ภิกษุณีทั้งหลาย
<span class="LineNumber"> 021 </span>บรรดาภิกษุสีผู้มีความมักน้อย  สันโดษ  มีความละอาย  มีความรังเกียจ  ผู้ใคร่
<span class="LineNumber"> 022 </span>ต่อสิกขาต่างก็เพ่งโทษ   ติเตียน   โพนทะนาว่า  ไฉน   แม่เจ้าสุนทรีนันทา  จึง
