<span class="LineNumber"> 001 </span>                           <H2>ทรงติเตียนแล้วบัญญัติสิกขาบท</H2>
<span class="LineNumber"> 002 </span>           พระผู้มีพระภาคพุทธเจ้าทรงติเตียนว่า    ดูก่อนภิกษุทั้งหลาย    ไฉน
<span class="LineNumber"> 003 </span>ภิกษุณีทั้งหลายจึงได้พากันบวชเด็กหญิงมีอายุครบ  ๑๒  ปี    ผู้ศึกษาสิกขาใน
<span class="LineNumber"> 004 </span>ธรรม ๖  ประการ  ตลอด  ๒  ปีแล้ว   แต่สงฆ์ยังมิได้สมมติเล่า  การกระทำของ
<span class="LineNumber"> 005 </span>พวกนางนั่นไม่เป็นไปเพื่อความเลื่อมใสของชุมชนที่ยังไม่เลื่อมใส . . . ครั้นแล้ว
<span class="LineNumber"> 006 </span>ทรงกระทำธรรมีกถา   รับสั่งกะภิกษุทั้งหลายว่า.
<span class="LineNumber"> 007 </span>           ดูก่อนภิกษุทั้งหลาย   เราอนุญาตให้สงฆ์สมมติการอุปสมบทแก่เด็กหญิง
<span class="LineNumber"> 008 </span>อายุครบ ๑๒  ปี   ผู้ได้ศึกษาสิกขาในธรรม ๖ ประการ  ตลอด ๒  ปีแล้ว. 
<span class="LineNumber"> 009 </span>           ดูก่อนภิกษุทั้งหลาย  ก็แลวิธีการให้สมมติการอุปสมบทนั้นอันสงฆ์พึง
<span class="LineNumber"> 010 </span>ให้อย่างนี้:-

<span class="LineNumber"> 011 </span>                            <H2>วิธีการให้สมมติการอุปสมบท</H2>
<span class="LineNumber"> 012 </span>           อันเด็กหญิงมีอายุครบ ๑๒  ปี    ผู้ศึกษาสิกขาในธรรม  ๖  ประการ
<span class="LineNumber"> 013 </span>ตลอด  ๒  ปีแล้วนั้น  พึงเข้าไปหาสงฆ์  ห่มผ้าอุตราสงค์เฉวียงบ่า  กราบเท่าภิกษุณี
<span class="LineNumber"> 014 </span>ทั้งหลายแล้ว   นั่งกระโหย่งประคองอัญชลี   กล่าวอย่างนี้ว่า.
<span class="LineNumber"> 015 </span>            แม่เจ้า   ดิฉันชื่อนี้   เป็นเด็กหญิงของแม่เจ้าชื่อนี้   มีอายุครบ ๑๒  ปี
<span class="LineNumber"> 016 </span>ได้ศึกษาสิกขาในธรรม ๖ ประการ   ตลอด  ๒  ปีแล้ว    ขอสมมติการอุปสมบท
<span class="LineNumber"> 017 </span>ต่อสงฆ์.
<span class="LineNumber"> 018 </span>             พึงขอแม้ครั้งที่สอง   พึงขอแม้ครั้งที่สาม.
<span class="LineNumber"> 019 </span>             ภิกษุณี  ผู้ฉลาด  ผู้สามารถ   พึงประกาศให้สงฆ์ทราบ    ด้วยญัตติ-
<span class="LineNumber"> 020 </span>ทุติยกรรมวาจา   ว่าดังนี้:-
