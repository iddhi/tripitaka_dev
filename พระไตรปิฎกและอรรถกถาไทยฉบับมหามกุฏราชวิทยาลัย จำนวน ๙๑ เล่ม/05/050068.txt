<span class="LineNumber"> 001 </span>                                  <h1>สังฆาทิเสสสิกขาบทที่  ๔</h1>
<span class="LineNumber"> 002 </span>                                <H2>เรื่องภิกษุณีจัณฑกาลี</H2>
<span class="LineNumber"> 003 </span>            [๔๗]  โดยสมัยนั้น      พระผู้มีพระภาคเจ้าประทับอยู่ ณ พระเชตวัน
<span class="LineNumber"> 004 </span>อารามของอนาถบิณฑิกคหบดี  เขตพระนครสาวัตถี  ครั้งนั้น ภิกษุณีจัณฑกาลี
<span class="LineNumber"> 005 </span>เป็นผู้ก่อความบาดหมาง   ก่อความทะเลาะ    ก่อความวิวาท    ก่อความอื้อฉาว
<span class="LineNumber"> 006 </span>ก่ออธิกรณ์ในสงฆ์  เมื่อสงฆ์จะลงทัณฑกรรมแก่นาง  แต่ภิกษุณีถุลลนันทาค้าน
<span class="LineNumber"> 007 </span>ไว้  ครั้งนั้น    ภิกษุณีถุลลนันทาได้ไปสู่ตำบลบ้านหนึ่งด้วยกิจจำเป็นบางอย่าง
<span class="LineNumber"> 008 </span>ครั้นภิกษุณีสงฆ์ทราบว่า  ภิกษุณีถุลลนันทาหลีกไปแล้ว  จึงยกภิกษุณีจัณฑกาลี 
<span class="LineNumber"> 009 </span>เสียจากหมู่เพราะไม่เห็นอาบัติ     ภิกษุณีถุลลนันทาเสร็จกรณียะนั้นในบ้านแล้ว
<span class="LineNumber"> 010 </span>กลับมาสู่พระนครสาวัตถีตามเดิม   เมื่อนางมาถึง   ภิกษุณีจัณฑกาลีไม่ปูอาสนะ
<span class="LineNumber"> 011 </span>ไม่เข้าไปจัดตั้งน้ำล้างเท้า    ตั่งรองเท้า    กระเบื้องเช็ดเท้า    ไม่ลุกรับบาตรจีวร
<span class="LineNumber"> 012 </span>ไม่ต้อนรับด้วยน้ำดื่ม  นางจึงถามภิกษุจัณฑกาลีว่า  เหตุไฉนเมื่อเรามาถึงเธอจึง 
<span class="LineNumber"> 013 </span>ไม่ปูอาสนะ   ไม่จัดตั้งน้ำล้างเท้า   ตั่งรองเท้า  กระเบื้องเช็ดเท้า  ไม่ลุกรับบาตร
<span class="LineNumber"> 014 </span>จีวร  ไม่ต้อนรับด้วยน้ำดื่มเล่า.
<span class="LineNumber"> 015 </span>            ภิกษุณีจัณฑกาลีตอบว่า การที่เป็นเช่นนั้นนั่น   เพราะดิฉันเป็นภิกษุณี
<span class="LineNumber"> 016 </span>ไม่มีที่พึ่ง   เจ้าค่ะ.
<span class="LineNumber"> 017 </span>            ภิกษุณีถุลลนันทาถามว่า  เหตุไฉนเล่า  เธอจึงเป็นคนไม่มีที่พึ่ง 
<span class="LineNumber"> 018 </span>            ภิกษุณีจัณฑกาลีชี้แจงว่า  เพราะภิกษุณีเหล่านี้คงเข้าใจดิฉันว่า  นางนี้
<span class="LineNumber"> 019 </span>เป็นคนไม่มีที่พึ่ง   ไม่มีใครรู้จัก   กิจอันเป็นหน้าที่ของนางคนนี้ก็ไม่มีสักอย่าง
<span class="LineNumber"> 020 </span>จึงได้ยกดิฉันเสียจากหมู่   เพราะไม่เห็นอาบัติ   เจ้าค่ะ.
