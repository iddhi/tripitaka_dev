<span class="LineNumber"> 001 </span>            ด้วยบุญกรรมนั้น       เขาท่องเที่ยวไปในเทวดาและมนุษย์ทั้งหลาย
<span class="LineNumber"> 002 </span>บังเกิดในตระกูลของพ่อค้าเกวียน  ในเสตัพยนคร   ในพุทธุปบาทกาลนี้    ได้มี
<span class="LineNumber"> 003 </span>นามว่า    <B>มหากาฬ</B>     บรรลุนิติภาวะแล้ว   อยู่ครองเรือน  บรรทุกสินค้าด้วย
<span class="LineNumber"> 004 </span>เกวียน  ๕๐๐ เล่ม  ไปสู่พระนครสาวัตถี  ด้วยกิจของการค้า  พักกองเกวียนไว้
<span class="LineNumber"> 005 </span>ณ  ที่แห่งหนึ่ง    บรรเทาความเหน็ดเหนื่อยในการเดินทาง    นั่งอยู่กับบริษัท
<span class="LineNumber"> 006 </span>ของตน เห็นพวกอุบาสก  ถือเอาของหอมและระเบียบเป็นต้น   ไปสู่พระเชตวัน
<span class="LineNumber"> 007 </span>วิหาร ในเวลาเย็น   แม้ตนเองก็ไปสู่วิหารกับพวกอุบาสกเหล่านั้น  ฟังธรรมใน
<span class="LineNumber"> 008 </span>สำนักของพระศาสดาแล้ว   เป็นผู้ที่จิตศรัทธาบวชแล้ว    อธิษฐานโสสานิกังค-
<span class="LineNumber"> 009 </span>ธุดงค์  (ธุดงค์คือการถืออยู่ป่าช้าเป็นวัตร)   แล้วอยู่ในป่าช้า.
<span class="LineNumber"> 010 </span>            ครั้นวันหนึ่ง  มีหญิงคนหนึ่งนามว่า <B>กาฬี</B>  เป็นคนเผาศพ (สัปเหร่อ)
<span class="LineNumber"> 011 </span>หักขา  หักแขน    ของศพที่ตายใหม่ ๆ   อย่างละ  ๒  ข้าง     และทุบศีรษะให้
<span class="LineNumber"> 012 </span>มันสมองไหลออกดังหม้อทธิ   แล้วต่ออวัยวะทุกชิ้นส่วนให้เหมือนเดิม  เพื่อให้
<span class="LineNumber"> 013 </span>พระเถระปลงกรรมฐาน    ตั้งไว้ให้พระเถระพิจารณา    ในที่สำหรับประกอบ
<span class="LineNumber"> 014 </span>ความเพียร แล้วนั่ง ณ ที่ส่วนข้างหนึ่ง. พระเถระเห็นชิ้นส่วนของซากศพแล้ว
<span class="LineNumber"> 015 </span>เมื่อจะสอนตน  ได้กล่าวคาถา ๒ คาถา  ความว่า
<span class="LineNumber"> 016 </span>                	  <B>หญิงชื่อกาฬี  มีร่างกายใหญ่  ดำดังกา หักขาซ้าย
<span class="LineNumber"> 017 </span>          ขาขวา   แขนซ้ายแขนขวา   และทุบศีรษะของซากศพ
<span class="LineNumber"> 018 </span>          ให้มันสมองไหลออกดังหม้อทธิ      แล้ววางไว้ตามเดิม
<span class="LineNumber"> 019 </span>          นั่งอยู่   ผู้ใดแลไม่รู้แจ้ง      เป็นคนเขลาก่อให้เกิดกิเลส
<span class="LineNumber"> 020 </span>          ผู้นั้นย่อมเข้าถึงทุกข์ร่ำไป    เพราะฉะนั้น     บุคคลรู้ว่า
<span class="LineNumber"> 021 </span>          อุปธิเป็นเหตุเกิดทุกข์   จึงไม่ควรก่อกิเลสให้เกิด     เรา
<span class="LineNumber"> 022 </span>          อย่าถูกเขาทุบศีรษะ  นอนอยู่อย่างนี้อีกต่อไป</B>  ดังนี้.
