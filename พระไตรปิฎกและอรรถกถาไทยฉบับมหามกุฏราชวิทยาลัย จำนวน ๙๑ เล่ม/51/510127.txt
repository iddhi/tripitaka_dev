<span class="LineNumber"> 001 </span><B>สรีรํ  ปจฺจเวกฺขิสฺส</B>   ความว่า  พิจารณาร่างกายที่ชราครอบงำแล้ว   ด้วยตน  
<span class="LineNumber"> 002 </span>เองว่า  ร่างกายของเราถูกชราครอบงำแล้วหนอ   ดังนี้   ด้วยมุข  คือการดูนิมิต
<span class="LineNumber"> 003 </span>บนใบหน้า    ที่มีผมหงอกและหนังเหี่ยวย่นเป็นต้น   ในกระจก   ได้ทั่วทั้งร่าง.
<span class="LineNumber"> 004 </span>         ก็เมื่อพิจารณาอยู่อย่างนี้     ร่างกายของเราก็ปรากฏเป็นของว่างเปล่า
<span class="LineNumber"> 005 </span>คือร่างกายของเราได้ปรากฏ    คือเห็นชัดว่าเป็นของว่างเปล่า   จากสภาพต่าง  ๆ
<span class="LineNumber"> 006 </span>มีสภาพที่เที่ยง   ยั่งยืนและเป็นสุข   เป็นต้น.   เพราะเหตุไร  ?   เพราะความมืด
<span class="LineNumber"> 007 </span>คืออวิชชาในกาย อันเป็นต้นเหตุแห่งความมืดมน ได้หายหมดสิ้นไป อธิบายว่า
<span class="LineNumber"> 008 </span>คนทั้งหลาย    ที่อยู่ในอำนาจของความมืด  ในกายของตน  ด้วยความมืดกล่าว
<span class="LineNumber"> 009 </span>คือ  อโยนิโสมนสิการใด    เมื่อไม่เห็นสภาพมีสภาพที่ไม่งามเป็นต้น    แม้มีอยู่
<span class="LineNumber"> 010 </span>ย่อมถือเอาอาการว่าเป็นของงามเป็นอันไม่มีอยู่      ความมืดคืออวิชชา   ในกาย
<span class="LineNumber"> 011 </span>อันเป็นต้นเหตุแห่งความมืดมน    คือเป็นที่ตั้งแห่งการกระทำความมืดนั้น  ได้
<span class="LineNumber"> 012 </span>หายหมดสิ้นไป   ด้วยแสงสว่างแห่งญาณ   กล่าวคือ   โยนิโสมนสิการ  ต่อจาก
<span class="LineNumber"> 013 </span>นั้น    กิเลสดุจผ้าขี้ริ้วทั้งปวง    เราก็ตัดได้ขาด    คือกิเลสทั้งหลายอันได้นามว่า
<span class="LineNumber"> 014 </span>โจฬา  เพราะเป็นดุจพวกโจร   โดยการเข้าไปตัดภัณฑะคือกุศล  หรือเป็นดุจ
<span class="LineNumber"> 015 </span>ผ้าขี้ริ้ว  เพราะความเป็นท่อนผ้าเก่า  ๆ   ที่เขาทิ้งแล้วในกองขยะเป็นต้น    โดย
<span class="LineNumber"> 016 </span>เป็นเศษผ้าที่ติดลูกไฟ  (หรือ)  โดยเป็นผ้าที่คนดีไม่ต้องการ  เพราะความเป็น
<span class="LineNumber"> 017 </span>ของอันอิสรชน    คือคนเจริญรังเกียจ    อันเราตัดขาดแล้ว     ก็เพราะความที่
<span class="LineNumber"> 018 </span>กิเลสเพียงดังผ้าขี้ริ้วเหล่านั้น      เป็นของอันเราเพิกถอนได้แล้ว   ด้วยมรรคอัน
<span class="LineNumber"> 019 </span>เลิศ  นั่นแล   บัดนี้ภพใหม่จึงมิได้มี   ได้แก่การจะไปเกิดในภพใหม่  ไม่มีอีก
<span class="LineNumber"> 020 </span>ต่อไป.    
<span class="LineNumber"> 021 </span>                                  <I>จบอรรถกถาวีตโสกเถรคาถา</I>
