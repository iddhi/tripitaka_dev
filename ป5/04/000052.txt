<span class="LineNumber"> 001 </span>๒  พวงไว้กลางที่นอน   เพราะกลัวจะถูกต้องร่างกายกันและกัน  ไม่หลับ 
<span class="LineNumber"> 002 </span>ตลอดคืนทั้ง ๓ ยาม   ยังกาลให้น้อมล่วงไป.    ส่วนกลางวันก็ไม่มีเพียง
<span class="LineNumber"> 003 </span>การกระซิกซี้  ( ต่อกัน ).    ชนทั้ง  ๒  นั้น  ไม่เกี่ยวข้องด้วยโลกามิสอยู่ครอง        
<span class="LineNumber"> 004 </span>เรือน   โดยล่วงไปมารดาและบิดา   เป็นผู้มีฉันทะเสมอกันกล่าวว่า
<span class="LineNumber"> 005 </span>" ภพทั้ง  ๓  เปรียบเหมือนกระท่อมใบไม้ที่ไฟติดทั่วแล้ว,   เราทั้ง ๒
<span class="LineNumber"> 006 </span>จักบวช "    ดังนี้แล้ว  จึงให้นำผ้ากาสายะทั้งหลาย   และบาตรดินจากร้าน
<span class="LineNumber"> 007 </span>ตลาด  ผลัดกันปลงผมเสร็จแล้ว  บวชด้วยตั้งใจว่า  " พระอรหันต์เหล่าใด
<span class="LineNumber"> 008 </span>มีในโลก   บรรพชาของเราทั้ง ๒ อุทิศพระอรหันต์เหล่านั้น "   ดังนี้แล้ว
<span class="LineNumber"> 009 </span>สวมบาตรในถลก  คล้องบ่า  ลงจากปราสาทหลีกไปแล้ว.  ปิปผลิไปข้าง
<span class="LineNumber"> 010 </span>หน้าเห็นทาง ๒ แพร่ง  ยืนที่ปลายทางนั้น   กล่าวว่า  " แม่ภัททา  มหาชน
<span class="LineNumber"> 011 </span>ผู้มีจิตคิดร้ายในเราทั้ง  ๒  คิดว่า  ' ชนทั้ง ๒ นี้   แม้บวชแล้ว  ก็ไม่อาจ
<span class="LineNumber"> 012 </span>จะพรากกันได้ '  ก็พึงเป็นผู้ยังอบายให้เต็ม,   ทาง  ๒  แพร่งนี้เจ้าจงถือเอา
<span class="LineNumber"> 013 </span>ทางหนึ่ง,   ฉันจักไปทางหนึ่ง."
<span class="LineNumber"> 014 </span>           นางภัททา  กล่าวว่า   " เจ้าค่ะ   พระผู้เป็นเจ้า  ขึ้นชื่อว่ามาตุคาม
<span class="LineNumber"> 015 </span>เป็นมลทินของบรรพชิตทั้งหลาย,     ชนทั้งหลายจะเห็นโทษของเราทั้ง  ๒
<span class="LineNumber"> 016 </span>ว่า   '  แม้บวชแล้วก็ไม่พรากกัน,'   เราทั้ง  ๒  จักแยกกัน "    จึงทำ
<span class="LineNumber"> 017 </span>ปทักษิณ  ๓  รอบ   ไหว้ในฐานะทั้ง  ๔    ด้วยการตั้งไว้เฉพาะด้วยองค์ ๕
<span class="LineNumber"> 018 </span>ประคองอัญชลี   กล่าวว่า  " มิตตสันถวะ   ( ความเชยชมเพียงดังมิตร )
<span class="LineNumber"> 019 </span>ที่เราทั้ง  ๒  กระทำสิ้นระยะกาลนานประมาณแสนกัลป์  จะแตกในวันนี้
<span class="LineNumber"> 020 </span>ท่านชื่อว่าเป็นฝ่ายขวา   ทางเบื้องขวาย่อมควรแก่ท่าน,     ดิฉันชื่อว่า
<span class="LineNumber"> 021 </span>มาตุคามเป็นฝ่ายซ้าย,    ทางเบื้องซ้ายย่อมควรแก่ดิฉัน "  ดังนี้  ไหว้แล้ว
