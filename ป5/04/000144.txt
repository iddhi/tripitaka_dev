<span class="LineNumber"> 001 </span>คาถาว่า <B>โย จ โลภํ ปหนฺตฺวาน</B>  ความว่า  ผู้ใดละโลภะด้วยสมถะ 
<span class="LineNumber"> 002 </span>และวิปัสสนา  ตามควร  ด้วยสามารถตทังคปหาน  และวิกขัมภนปหาน
<span class="LineNumber"> 003 </span>ในบุรพภาคแล้ว   เพราะเหตุที่ละได้อย่างนั้น  ย่อมไม่โลภในอารมณ์
<span class="LineNumber"> 004 </span>อันเป็นที่ตั้งแห่งความโลภ  คือในอารมณ์มีรูปเป็นต้น  แม้ดุจทิพย์
<span class="LineNumber"> 005 </span>ซึ่งปรากฏขึ้น  ด้วยอานุภาพแห่งวิปัสสนาอันมีกำลัง.  บาทคาถาว่า
<span class="LineNumber"> 006 </span><B>โลโภ  ปหิยฺยเต ตณฺหา</B>  ความว่า  โลภะ  ย่อมเสื่อมสิ้นไปจากผู้นั้น
<span class="LineNumber"> 007 </span>คือพระอริยบุคคล  คือเขาย่อมสละละได้เด็ดขาดทีเดียว  ด้วยอริยมรรค.
<span class="LineNumber"> 008 </span>เหมือนอะไร ?  เหมือนหยาดน้ำตกไปจากใบบัวฉะนั้น.  อธิบายว่า
<span class="LineNumber"> 009 </span>เหมือนหยาดน้ำตกไปจากใบปทุมฉะนั้น.  บาทคาถาว่า <B>ตาลปกฺกํว
<span class="LineNumber"> 010 </span>พนฺธนา</B>  ความว่า โท<SUP>๑</SUP>สะในจิตของผู้นั้น ย่อมเสื่อมสิ้นไป  คือเขาย่อม
<span class="LineNumber"> 011 </span>สละละได้ด้วยการเกิดขึ้นแห่งญาณอันสัมปยุตด้วยมรรคที่  ๓  เหมือน
<span class="LineNumber"> 012 </span>ผลตาลหลุดจากขั้ว  เพราะความเกิดขึ้นแห่งไออุ่นฉะนั้น.  สองบทว่า
<span class="LineNumber"> 013 </span><B>วิหนฺติ โส</B>  ความว่า  ผู้นั้น  คือพระอริยบุคคล  ย่อมขจัดคือทำลาย
<span class="LineNumber"> 014 </span>ตัดขาด  ซึ่งโมหะทั้งปวง คือไม่มีส่วนเหลือ  ด้วยมรรคที่  ๔  เหมือน
<span class="LineNumber"> 015 </span>พระอาทิตย์อุทัย  คือขึ้นไปอยู่  ขจัดอันธการเสียได้  ฉะนั้น."
<span class="LineNumber"> 016 </span>              กถาว่าด้วยจิตปราศจากกิเลสเพียงดังธุลี  จบ

<span class='footnote'>๑. อรรถกถาเป็น ตสฺส จิตฺตโต โทสะ --- โทสะย่อมเสื่อมสิ้นไปจากจิตของผู้นั้น.</span>
