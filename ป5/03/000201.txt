<span class="LineNumber"> 001 </span>ได้มีทาสีคนหนึ่งชื่อ   กาฬี   เป็นหญิงขยัน  ไม่เกียจคร้าน  จัดแจงการ- 
<span class="LineNumber"> 002 </span>งานดี.   ทาสีนั้น  คิดว่า     " แม่เจ้าของเรา     ย่อมไม่ทำความโกรธซึ่ง
<span class="LineNumber"> 003 </span>มีอยู่ให้ปรากฏหรือหนอ    หรือว่าความโกรธไม่มี ?  ถ้ากระไร   เราพึง
<span class="LineNumber"> 004 </span>ทดลองแม่เจ้าดู   ดังนี้แล้ว  จึงลุกขึ้นในเวลาสาย.
<span class="LineNumber"> 005 </span>           นางเวเทหิกา.   ชะ   นางกาฬี  ทำไมเจ้าจึงลุกขึ้นในเวลาสาย ?
<span class="LineNumber"> 006 </span>เจ้ามีความไม่สบายหรือ ?
<span class="LineNumber"> 007 </span>           นางกาฬี.   แม่เจ้า   ดิฉันไม่มีความไม่สบายอะไรดอก.
<span class="LineNumber"> 008 </span>           นางเวเทหิกา  กล่าวว่า    " เหม่   ถ้าเจ้าไม่มีความไม่สบายอะไร
<span class="LineNumber"> 009 </span>เพราะเหตุไร    เจ้าจึงลุกขึ้นสายเล่า ?  อีทาสีชั่ว "   จึงโกรธน้อยใจ
<span class="LineNumber"> 010 </span>ได้ทำหน้านิ่ว.
<span class="LineNumber"> 011 </span>           ทีนั้น   นางกาฬี  คิดว่า     " ความโกรธมีอยู่  ณ  ภายในของแม่เจ้า
<span class="LineNumber"> 012 </span>ของเราแท้  มิใช่ไม่มี,  ถ้ากระไร  เราพึงทดลองให้มากยิ่งขึ้นไปเถิด "
<span class="LineNumber"> 013 </span>ในวันรุ่งขึ้น    จึงลุกขึ้นสายกว่าเก่า.   นางเวเทหิกา   ยิ่งโกรธหนักขึ้น
<span class="LineNumber"> 014 </span>คว้าเอากลอนประตู   ประหารเข้าที่ศีรษะ.  ศีรษะแตก.  นางกาฬี  มี
<span class="LineNumber"> 015 </span>ศีรษะแตก     มีโลหิตไหลอาบ      จึงโพนทนาแก่หญิงผู้อยู่ใกล้เคียงว่า
<span class="LineNumber"> 016 </span>" แม่เจ้าทั้งหลาย      ขอพวกท่านจงดูความกระทำของหญิงผู้สงบเสงี่ยม
<span class="LineNumber"> 017 </span>เถิด,    แม่เจ้าทั้งหลาย    ขอพวกท่านจงดูความกระทำของหญิงผู้ถ่อมตัว
<span class="LineNumber"> 018 </span>เถิด,      แม่เจ้าทั้งหลาย     ขอพวกท่านจงดูความกระทำของหญิงผู้สงบ
<span class="LineNumber"> 019 </span>ระงับเถิด."    โดยกาลอื่นจากนั้น  กิตติศัพท์อันชั่วของนางเวเทหิกา
<span class="LineNumber"> 020 </span>ก็ฟุ้งขจรไปอย่างนี้ว่า   " นางเวเทหิกา   ดุร้าย   นางเวเทหิกา  ไม่ถ่อมตัว
<span class="LineNumber"> 021 </span>นางเวเทหิกา   ไม่สงบระงับ."
