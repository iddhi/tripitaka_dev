<span class="LineNumber"> 001 </span>                              กถาว่าด้วยความอดทน*
<span class="LineNumber"> 002 </span>           [๔๐๕]   ท่านกล่าวไว้ในอรรถกถา<SUP>๑</SUP>ว่า   " ภิกษุผู้ประกอบด้วย
<span class="LineNumber"> 003 </span>ความอดทน  คือความอดกลั้นใด  ย่อมเป็นผู้ไม่มีอาการผิดแปลก
<span class="LineNumber"> 004 </span>เป็นประหนึ่งว่าไม่ได้ยิน   และเป็นประหนึ่งว่าไม่เห็นบุคคลผู้ด่าอยู่ด้วย
<span class="LineNumber"> 005 </span>อักโกสวัตถุ ๑๐ หรือผู้เบียดเบียนอยู่ด้วยการฆ่าและการจองจำเป็นต้น
<span class="LineNumber"> 006 </span>ดุจขันติวาทีดาบสฉะนั้น  ย่อมทำไว้ในใจโดยความเป็นผู้เจริญ   เพราะ
<span class="LineNumber"> 007 </span>ความไม่มีความผิดยิ่งไปกว่านั้น  ดุจท่านพระปุณณเถระฉะนั้น  ความ
<span class="LineNumber"> 008 </span>อดทนคือความอดกลั้นนั้น  ชื่อว่า  <B>ขันติ</B>."
<span class="LineNumber"> 009 </span>           [๔๐๖]   บรรดาอุทาหรณ์ทั้ง ๒ เรื่องนั้น  จะกล่าวถึงขันติวาที-
<span class="LineNumber"> 010 </span>ดาบส  ดังต่อไปนี้ :-
<span class="LineNumber"> 011 </span>                               [ เรื่องขันติวาทีดาบส ]
<span class="LineNumber"> 012 </span>           ในอดีตกาล  พระโพธิสัตว์  เป็นพราหมณ์ชื่อ  กุณฑะ  ในกรุง
<span class="LineNumber"> 013 </span>พาราณสี  บวชเป็นดาบสอยู่ในหิมวันตประเทศเป็นเวลานาน  เพื่อจะ
<span class="LineNumber"> 014 </span>เสพของเค็มและของเปรี้ยว  จึงไปสู่กรุงพาราณสี  อันเสนาบดีบำรุง
<span class="LineNumber"> 015 </span>พักอยู่ในพระราชอุทยาน.
<span class="LineNumber"> 016 </span>           ต่อมาวันหนึ่ง  พระราชา  ทรงพระนามว่า  กลาปุ  เสวยน้ำจัณฑ์
<span class="LineNumber"> 017 </span>มึนเมาเสียพระสติ  มีพวกนักฟ้อนห้อมล้อม  เสด็จไปสู่พระราชอุทยาน
<span class="LineNumber"> 018 </span>ได้ทรงนิทรา   ทอดพระเศียรลงบนตักของหญิงซึ่งเป็นที่รัก  และพอ
<span class="LineNumber"> 019 </span>พระหฤทัยคนหนึ่ง.
<span class='footnote'>* พระมหานาค  อุปนาโค ป. ธ. ๙ วัดบรมนิวาส  แปล.</span>
<span class='footnote'>๑. ปรมัตถโชติกา  ขุททกปาฐวัณณนา  ๑๖๓.</span>
