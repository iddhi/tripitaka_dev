<span class="LineNumber"> 001 </span>แต่เพราะกรรมที่เป็นอุปัชชเวทนีย<SUP>๑</SUP>     ซึ่งเป็นอนันตริยกรรม  เขาจึงเข้า
<span class="LineNumber"> 002 </span>ถึงนรกในลำดับแห่งจุติ. 
<span class="LineNumber"> 003 </span>           เรื่องนันทยักษ์   มาในสารีปุตตสูตร  ในวรรคที่  ๔   แห่งอุทาน<SUP>๒</SUP>.
<span class="LineNumber"> 004 </span>                         [ เรื่องพราหมณ์ชาวเมืองปาฏลีบุตร ]
<span class="LineNumber"> 005 </span>           [๔๖๓]   ดังได้สดับมาพราหมณ์คนหนึ่ง  นั่งอยู่ที่ศาลาใกล้ประตู
<span class="LineNumber"> 006 </span>เมืองปาฏลีบุตร   ได้ยินคาถาพรรณนาคุณของพระมหานาคเถระ   ผู้มี
<span class="LineNumber"> 007 </span>ปกติอยู่ในกาฬวัลลีมณฑปวิหารในโรหณชนบท   มีประสงค์จะเห็นท่าน
<span class="LineNumber"> 008 </span>จึงไปสู่ฝั่งแห่งสมุทร   ขึ้นเรือ   ถึงที่อยู่ของพระเถระโดยลำดับ  จึงยึดเอา
<span class="LineNumber"> 009 </span>ที่พักในเรือนใกล้  ๆ  ในบ้านจูฬนคร   จัดแจงอาหารเพื่อพระเถระแล้ว
<span class="LineNumber"> 010 </span>ลุกขึ้นแต่เช้า   ไปยังที่อยู่ของพระเถระ   ยืนอยู่  ณ  ที่สุด  เห็นพระเถระ
<span class="LineNumber"> 011 </span>แต่ไกลยืนอยู่ ณ ที่นั้นนั่นแลไหว้คราวหนึ่ง  เข้าไปใกล้  จับที่ข้อเท้าจน
<span class="LineNumber"> 012 </span>แน่น  แล้วไหว้อีก  เรียนว่า  " ใต้เท้าสูง  ขอรับ."
<span class="LineNumber"> 013 </span>           ก็พระเถระไม่สูงนัก  ไม่ต่ำนัก  ได้ขนาดพอดี.   เพราะฉะนั้น
<span class="LineNumber"> 014 </span>เขาจึงกล่าวอีกว่า   "ใต้เท้าไม่สูงนักดอก   ขอรับ  แต่คุณทั้งหลาย
<span class="LineNumber"> 015 </span>ของใต้เท้าฟุ้งไปโดยที่สุด ๆ   แห่งสมุทรซึ่งมีสีเพียงดังเมฆ  กลบพื้น
<span class="LineNumber"> 016 </span>ชมพูทวีปทั้งสิ้นฟุ้งไป,   กระผมนั่งที่ประตูเมืองปาฏลีบุตร   ได้ยินกถา
<span class="LineNumber"> 017 </span>พรรณนาคุณของใต้เท้า  จึงมาจากที่นั้น."
<span class="LineNumber"> 018 </span>           เขาถวายบิณฑบาตแก่พระเถระ     จัดแจงบาตรและจีวรของตน
<span class="LineNumber"> 019 </span>บวชในสำนักของพระเถระ     ตั้งอยู่ในโอวาทของท่าน   โดย ๒-๓ วัน
<span class="LineNumber"> 020 </span>เท่านั้น   ก็ได้บรรลุพระอรหัต.
<span class='footnote'>๑.  อันบุคคลพึงเสวยในเวลาที่เกิดขึ้น.       ๒.  ขุ.  อุ.  ๒๕/๑๓๑.</span>
