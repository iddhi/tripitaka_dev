<span class="LineNumber"> 001 </span>เบื้องบน  เป็นผู้มีคุณยิ่งกว่าพระผู้ตั้งอยู่ในมรรคเบื้องต่ำ  และความที่ 
<span class="LineNumber"> 002 </span>พระผู้ตั้งอยู่ในผลเบื้องบน  เป็นผู้มีคุณยิ่งกว่าพระผู้ตั้งอยู่ในผลเบื้องต่ำ
<span class="LineNumber"> 003 </span>ปรากฏแล้วทั้งนั้น.  จริงอย่างนั้น  พระผู้มีพระภาคตรัสความที่ทานที่ให้
<span class="LineNumber"> 004 </span>แก่พระอริยบุคคลเบื้องบนมีผลมากไว้แล้ว.  ถามว่า  "ชื่อว่าความที่
<span class="LineNumber"> 005 </span>พระผู้พร้อมเพรียงด้วยมรรค  อันธรรมดากำหนดแล้ว  ด้วยขณะแห่ง
<span class="LineNumber"> 006 </span>มรรคจิต  ก็ในขณะนั้น  การให้ทานก็ดี  การรับประทานก็ดี  จะมีได้
<span class="LineNumber"> 007 </span>อย่างไร ?"  ตอบว่า  "ภิกษุผู้ปรารภวิปัสสนา  ยืนอยู่ที่ประตูเรือนหรือ
<span class="LineNumber"> 008 </span>นั่งอยู่ในวิหารและโรงฉัน  ทายกรับบาตรของท่านแล้ว  ใส่ของเคี้ยว
<span class="LineNumber"> 009 </span>ของฉันเข้า  ขณะนั้น  การออก  (จากกิเลส)  ด้วยมรรค  ย่อมมีแก่ภิกษุ,
<span class="LineNumber"> 010 </span>ทานนี้ย่อมเป็นอันชื่อว่าให้แก่พระผู้พร้อมเพรียงด้วยมรรค. ทาน ๑๔
<span class="LineNumber"> 011 </span>อย่างนี้ชื่อว่าปาฏิปุคคลิกทาน  เพราะทำวิเคราะห์ว่า  "บุคคลเฉพาะ  คือ
<span class="LineNumber"> 012 </span>เจาะจงผู้เดียว  ชื่อว่าบุคคลเฉพาะ  ทานชื่อว่าปาฏิปุคคลิก  เพราะอัน
<span class="LineNumber"> 013 </span>เขาให้แก่บุคคลเฉพาะนั้น."
<span class="LineNumber"> 014 </span>           ก็ทานที่ให้แก่ปฏิคาหก ๗ จำพวกเหล่านี้  คือ  สงฆ์ ๒ ฝ่ายมี
<span class="LineNumber"> 015 </span>พระพุทธเจ้าเป็นประมุข   สงฆ์ ๒ ฝ่ายล้วน  ภิกษุสงฆ์  ภิกษุมีสงฆ์
<span class="LineNumber"> 016 </span>ปฏิคาหกที่ทายกนิมนต์เจาะจงจากสงฆ์  ๒  ฝ่าย  ปฏิคาหกที่ทายกนิมนต์
<span class="LineNumber"> 017 </span>เจาะจงจากภิกษุสงฆ์  ปฏิคาหกที่ทายกนิมนต์เจาะจงจากภิกษุณีสงฆ์
<span class="LineNumber"> 018 </span>ชื่อว่า (ทาน)  ไปในสงฆ์.  ทานที่ไปในสงฆ์นั้นแม้ทั้งหมดมีผลนับ
<span class="LineNumber"> 019 </span>ไม่ได้. ด้วยเหตุนั้น  ท่านจึงกล่าวไว้ในอรรถกถาทักขิณาวิภังคสูตรว่า
<span class="LineNumber"> 020 </span>"แม้ทักษิณาที่ถวายในสงฆ์มีพระพุทธเจ้าเป็นประมุข  พระผู้มีพระภาค
<span class="LineNumber"> 021 </span>ตรัสว่า 'ชื่อว่ามีผลนับไม่ได้'  เพราะการนับด้วยคุณ."  แท้จริง  ทักษิณา
