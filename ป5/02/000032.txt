<span class="LineNumber"> 001 </span>พาราณสี  ในวันนี้ด้วยซ้ำไป.
<span class="LineNumber"> 002 </span>           บุตรกล่าวรับว่า  "ดีละ  แม่ "  แล้วไหว้มารดา  ผู้อันนิยามแห่ง
<span class="LineNumber"> 003 </span>บุญเตือนแล้วไปยังกรุงพาราณสี  คลุมอวัยวะทั้งศีรษะนอนลงบนแผ่น
<span class="LineNumber"> 004 </span>ศิลาอันเป็นมงคล  ในอุทยาน.  ก็วันนั้นเป็นวันที่ ๗ (หลังจาก)  พระเจ้า-
<span class="LineNumber"> 005 </span>พาราณสีสวรรคตแล้ว.  ชนทั้งหลายมีอำมาตย์เป็นต้น  ทำสรีรกิจของ
<span class="LineNumber"> 006 </span>พระราชาเสร็จแล้ว  ปรึกษากันว่า  "พระราชามีธิดาพระองค์หนึ่ง,
<span class="LineNumber"> 007 </span>โอรสไม่มี,  ราชสมบัติที่ปราศจากพระราชาจะตั้งอยู่ไม่ได้"  เมื่อปล่อย
<span class="LineNumber"> 008 </span>รถมีสีขาว  เทียมม้าสินธพมีสีดังดอกโกมุท ๔ ตัว  วางราชกกุธภัณฑ์<SUP>๑</SUP> ๕
<span class="LineNumber"> 009 </span>อย่างไว้ในรถแล้ว  ปล่อยรถไป.  รถออกไปทางประตูด้านทิศปราจีน
<span class="LineNumber"> 010 </span>เข้าไปยังอุทยานทำปทักษิณ  (เวียนขวา)  กุมาร  เตรียมที่จะเกยแล้ว
<span class="LineNumber"> 011 </span>หยุดอยู่.  ปุโรหิตเปิดชายผ้าห่มออกแลดูพื้นเท้ากล่าวว่า  "กุมารนี้
<span class="LineNumber"> 012 </span>ควรจะครองราชสมบัติ"  แล้วให้ประโคมดนตรี ๓ ครั้ง.  ครั้งนั้น  กุมาร
<span class="LineNumber"> 013 </span>เปิดหน้ากล่าวว่า  "อะไร ? พ่อ."
<span class="LineNumber"> 014 </span>           ปุโรหิต.  ข้าแต่สมมติเทพ  ราชสมบัติย่อมถึงแก่ท่าน.
<span class="LineNumber"> 015 </span>           กุมาร.  พระราชาของท่านเสด็จไปไหนเล่า ?
<span class="LineNumber"> 016 </span>           ปุโรหิต.  พระองค์ทิวงคตแล้ว  นาย.
<span class="LineNumber"> 017 </span>           กุมาร.  ล่วงมาแล้วกี่วัน  ?
<span class="LineNumber"> 018 </span>           ปุโรหิต.  วันนี้เป็นวันที่ ๗.
<span class="LineNumber"> 019 </span>           กุมาร.  โอรสหรือธิดา (ของพระราชา)  ไม่มีหรือ ?

<span class='footnote'>๑.  สมตามที่กล่าวไว้ในอภิธานัปปทีปิกาว่า "กกุธภัณฑ์ ๕ อย่างเหล่านี้  คือ  พระขรรค์  ฉัตร</span>
<span class='footnote'>อุณาโลม  รองเท้า  พัดวาลวีชนี  ย่อมมีแก่พระราชาทั้งหลาย"  ญ. ว.</span>
