<span class="LineNumber"> 001 </span>อุปฺปชฺชติ   ปสาทนาทิวเสน   ปวตฺติตุํ  น  เทติ  ฯ  <B>ภยมนฺตรโต  ชาตํ</B> 
<span class="LineNumber"> 002 </span>ตฺชโน   นาวพุชฺฌตีติ   ตํ  โลภสงฺขาตํ  อนฺตรโต  อพฺภนฺตเร  อตฺตโน 
<span class="LineNumber"> 003 </span>จิตฺเตเยว    ชาตํ    อนตฺถชนนจิตฺตปฺปโกปนาทึ   ภยํ   ภยเหตุํ   อยํ 
<span class="LineNumber"> 004 </span>พาลมหาชโน  นาวพุชฺฌติ  ฯ  <B>ลุทฺโธ  อตฺถํ  น  ชานาตีติ</B> อตฺตตฺถาทิเภทํ 
<span class="LineNumber"> 005 </span>อตฺถํ   หิตํ   ลุทฺธปุคฺคโล  ยถาภูตํ  น  ชานาติ  ฯ  <B>ธมฺมํ  น  ปสฺสตีติ</B>
<span class="LineNumber"> 006 </span>ทสกุสลกมฺมปถธมฺมมฺปิ   ลุทฺโธ  โลเภน  อภิภูโต  น  ปสฺสติ  ปจฺจกฺขโต 
<span class="LineNumber"> 007 </span>น  ชานาติ  ปเคว  อุตฺตริมนุสฺสธมฺมํ  ฯ  <B>อนฺธตมนฺติ</B>  อนฺธภาวกรตมํ  ฯ 
<span class="LineNumber"> 008 </span><B>ยนฺติ</B>  ยตฺถ  ฯ  ภุมฺมตฺเถ  เอตํ  ปจฺจตฺตวจนํ  ฯ  ยสฺมึ  กาเล  โลโภ 
<span class="LineNumber"> 009 </span>สหเต    อภิภวติ   นรํ   อนฺธตมํ   ตทา   โหตีติ  ฯ   ยนฺติ   วา 
<span class="LineNumber"> 010 </span>การณวจนํ  ฯ  ยสฺมา  โส  โลโภ  อุปฺปชฺชมาโน  นรํ  สหเต  ตสฺมา 
<span class="LineNumber"> 011 </span>อนฺธตมํ   ตทา   โหตีติ  โยชนา  ยตสทฺทานํ  เอกนฺตสมฺพนฺธภาวโต  ฯ 
<span class="LineNumber"> 012 </span>อถวา   <B>ยนฺติ</B>   กิริยาปรามสนํ  ฯ   <B>โลโภ   สหเตติ </B> เอตฺถ  ยเทตํ 
<span class="LineNumber"> 013 </span>โลภสฺส   สหนํ   อภิภวนํ   วุตฺตํ   เอตํ  อนฺธภาวกรสฺส  ตมสฺส  คมนํ 
<span class="LineNumber"> 014 </span>อุปฺปาโทติ   อตฺโถ  ฯ  อถวา  ยํ  นรํ  โลโภ  สหเต  อภิภวติ  ตสฺส 
<span class="LineNumber"> 015 </span>อนฺธตมํ   ตทา  โหติ  ฯ  ตโต  จ  ลุทฺโธ  อตฺถํ  น  ชานาติ  ลุทฺโธ 
<span class="LineNumber"> 016 </span>ธมฺมํ น ปสฺสตีติ ตพฺพณฺณนา <SUP>๑</SUP>ฯ 
<span class="LineNumber"> 017 </span>	[๕๙๐]  <B> อนฺตรโต   ชาตนฺติ </B>  อพฺภนฺตเร  อุปฺปนฺนํ  ฯ  <B>อตฺถํ  น 
<span class="LineNumber"> 018 </span>ชานาตีติ </B> วุฑฺฒิอตฺถํ  น  ชานาติ  ฯ  <B>ธมฺมํ  น ปสฺสตีติ </B>สมถวิปสฺสนา-
<span class="LineNumber"> 019 </span>ธมฺมํ น    ปสฺสติ  ฯ   <B>อนฺธตมนฺติ   </B>อนฺธภาวกรตมํ   พหลตมํ   วา  ฯ 
<span class="LineNumber"> 020 </span><B>สหเตติ</B> อภิภวตีติ สตฺตกงฺคุตฺตเร ทุติยปณฺณาสกวณฺณนา <SUP>๒</SUP> ฯ 

<span class='footnote'>๑. ป. ที. อิติ. ๓๖๐. ๒. มโน. ปู. ๓/๒๒๑. </span>
