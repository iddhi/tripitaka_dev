<span class="LineNumber"> 001 </span>                              อนวชฺชกมฺมกถา 
<span class="LineNumber"> 002 </span>	[๑๐๑]   อนวชฺชกมฺมานิ   นาม  อุโปสถงฺคสมาทานเวยฺยาวจฺจ-
<span class="LineNumber"> 003 </span>กรณอารามวนโรปนเสตุกรณาทีนีติ อิธ<SUP>๑</SUP> วุตฺตํ ฯ 
<span class="LineNumber"> 004 </span>	ตตฺถ  ปกติปฺปฏิชาครวเสน  ทุวิธํ  โหติ  อุโปสถกมฺมํ  ฯ  ตถา  หิ 
<span class="LineNumber"> 005 </span>ติกงฺคุตฺตรสฺส    ป€มปณฺณาสเก    ราชสุตฺตวณฺณนายํ  <SUP>๒</SUP>    อุโปสถํ 
<span class="LineNumber"> 006 </span>อุปวสนฺตีติ   มาสสฺส   อฏฺ€   วาเร   อุโปสถงฺคานิ   อธิฏฺ€หนฺติ  ฯ 
<span class="LineNumber"> 007 </span>ปฏิชาคโรนฺตีติ   ปฏิชาครอุโปสถกมฺมํ   นาม  กโรนฺติ  ฯ  ตํ  กโรนฺตา 
<span class="LineNumber"> 008 </span>เอกสฺมึ   อฑฺฒมาเส   จตุนฺนํ   อุโปสถทิวสานํ   ปจฺจุคฺคมนานุคมนวเสน 
<span class="LineNumber"> 009 </span>กโรนฺติ  ฯ    ปฺจมีอุโปสถํ   ปจฺจุคฺคจฺฉนฺตา   จตุตฺถิยํ   อุโปสถิกา 
<span class="LineNumber"> 010 </span>โหนฺติ    อนุคจฺฉนฺตา    ฉฏฺ€ิยํ  ฯ   อฏฺ€มีอุโปสถํ   ปจฺจุคฺคจฺฉนฺตา 
<span class="LineNumber"> 011 </span>สตฺตมิยํ   อนุคจฺฉนฺตา   นวมิยํ  ฯ   จาตุทฺทสีอุโปสถํ   ปจฺจุคฺคจฺฉนฺตา 
<span class="LineNumber"> 012 </span>เตรสิยํ  <SUP>๓</SUP>   ปณฺณรสีอุโปสถํ   อนุคจฺฉนฺตา   ปาฏิปเท   อุโปสถิกา 
<span class="LineNumber"> 013 </span>โหนฺตีติ วุตฺตํ ฯ 
<span class="LineNumber"> 014 </span>	[๑๐๒]   อฏฺ€   วาเรติ   เอกสฺมึ   อฑฺฒมาเส  จตุกฺขตฺตุํ  ตถา 
<span class="LineNumber"> 015 </span>อิตรสฺมินฺติ    เอวํ    อฏฺ€วาเร  ฯ   <B>อธิฏฺ€หนฺตีติ</B>   อธิติฏฺ€นฺติ  ฯ 
<span class="LineNumber"> 016 </span><B>ปฏิชาคโรนฺตีติ   </B>ปฏิปฺปฏิชาคโรนฺติ  ฯ   ปุฺํ   กโรนฺตา   หิ  สตฺตา 
<span class="LineNumber"> 017 </span>ชาครนฺติ   นาม   กาตพฺพกิจฺจปฺปสุตตฺตา  ฯ  อิตเร  ปน  สุปนฺติ  นาม 
<span class="LineNumber"> 018 </span>สหิตปรหิตวิมุขตฺตา  ฯ     จาตุทฺทสีอุโปสถสฺส     อนุคมนํ     วิย ปณฺณ-
<span class="LineNumber"> 019 </span>รสุโปสถสฺส ปจฺจุคฺคมนํ น ลพฺภติ ทิวสาภาวโตติ ตฏฺฏีกา ฯ 

<span class='footnote'>๑. ปรมตฺถโชติกา ขุทฺทกปา€วณฺณนา. ๑๕๖ ฯ    ๒. มโน. ปู. ๒/๑๔๗ ฯ ๓. อิโต ปรํ </span>
<span class='footnote'>มโนรถปูรณิยมฺปน อนุคจฺฉนฺตา ปณฺณรสิยํ ฯ ปณฺณรสีอุโปสถํ ปจฺจุคฺคจฺฉนฺตา </span>
<span class='footnote'>จาตุทฺทสิยนฺติ ทิสฺสติ ฯ . ว. </span>
