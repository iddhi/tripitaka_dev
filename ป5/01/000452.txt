<span class="LineNumber"> 001 </span>อมฺหากํ  อีทิเส  €าเน  นิวาเสนาติ  ตํ  อาทาย นิกฺขมิตฺวา เอกํ วิหารํ 
<span class="LineNumber"> 002 </span>อคมาสิ ฯ เต อุโภปิ ปพฺพชิตฺวา ตตฺถ วสนฺตา อรหตฺตํ ปาปุณึสุ ฯ 
<span class="LineNumber"> 003 </span>                              อติจาริณิตฺถีวตฺถุ ฯ 
<span class="LineNumber"> 004 </span>	[๕๘๗]  <B>มหาสาวชฺโชติ</B>  ทฺวีหิปิ  การเณหิ  มหาสาวชฺโช  ฯ กถํ ฯ 
<span class="LineNumber"> 005 </span>โทเสน   หิ   ทุฏฺโ€   หุตฺวา  มาตริปิ  อปรชฺฌติ  ปิตริปิ  ภคินีอาทีสุปิ 
<span class="LineNumber"> 006 </span>ปพฺพชิเตสุปิ  ฯ   โส   คตคตฏฺ€าเนสุ   อยํ   ปุคฺคโล   มาตาปิตูสุปิ 
<span class="LineNumber"> 007 </span>อปรชฺฌติ   ภคินีอาทีสุปิ   ปพฺพชิเตสุปีติ   ครหํ   ลภติ  ฯ  เอวนฺตาว 
<span class="LineNumber"> 008 </span>โลกวชฺชวเสน  มหาสาวชฺโช  ฯ  โทสวเสน  ปน กเตน อนนฺตริย-
<span class="LineNumber"> 009 </span>กมฺเมน กปฺปํ   นิรเย   ปจฺจติ  ฯ   เอวํ  วิปากวชฺชวเสน  มหาสาวชฺโช  ฯ 
<span class="LineNumber"> 010 </span><B>ขิปฺปวิราคีติ</B>   ขิปฺปํ   วิรชฺชติ  ฯ   โทเสน   หิ  ทุฏฺโ€  มาตาปิตูสุปิ 
<span class="LineNumber"> 011 </span>เจติเยปิ   โพธิมฺหิปิ   ปพฺพชิเตสุปิ  อปรชฺฌิตฺวา  มยฺหํ  ขมถาติ  อจฺจยํ 
<span class="LineNumber"> 012 </span>เทเสติ  ฯ  ตสฺส  สห  ขมาปเนน  ตํ  กมฺมํ  ปฏิปฺปากติกเมว  โหติ ฯ 
<span class="LineNumber"> 013 </span>โมโหปิ  ทฺวีเหว  การเณหิ  มหาสาวชฺโช  ฯ  กถํ  ฯ โมเหน หิ มูฬฺโห 
<span class="LineNumber"> 014 </span>หุตฺวา   มาตาปิตูสุปิ   เจติเยปิ   โพธิมฺหิปิ   ปพฺพชิเตสุปิ  อปรชฺฌิตฺวา 
<span class="LineNumber"> 015 </span>คตคตฏฺ€าเนสุ  ครหํ  ลภติ  ฯ เอวนฺตาว โลกวชฺชวเสน มหาสาวชฺโช ฯ 
<span class="LineNumber"> 016 </span>โมหวเสน   ปน   กเตน   อนนฺตริยกมฺเมน   กปฺปํ  นิรเย  ปจฺจติ  ฯ 
<span class="LineNumber"> 017 </span>เอวํ  วิปากวชฺชวเสน  มหาสาวชฺโช  ฯ  ทนฺธวิราคีติ  สณิกํ  วิรชฺชติ ฯ 
<span class="LineNumber"> 018 </span>โมเหน  มูฬฺเหน  หิ  กตํ  กมฺมํ  สณิกํ  มุจฺจติ  ฯ  ยถา  หิ  อจฺฉจมฺมํ 
<span class="LineNumber"> 019 </span>สตกฺขตฺตุมฺปิ   โธวิยมานํ   อปณฺฑรํ   โหติ  เอวเมว  โข  โมหมูฬฺเหน 
<span class="LineNumber"> 020 </span>กตํ กมฺมํ สีฆํ น มุจฺจติ สณิกเมว มุจฺจตีติ ตพฺพณฺณนา <SUP>๑</SUP>ฯ 

<span class='footnote'>๑. มโน. ปู. ๒/๒๔๙. </span>
