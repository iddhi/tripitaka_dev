<span class="LineNumber"> 001 </span>ผลวิเสสานํ  อธิคมเหตุโต  มงฺคลํ  ฯ  เตนาห ภควา ปฺจกงฺคุตฺตเร <SUP>๑</SUP>
<span class="LineNumber"> 002 </span>สีหสฺส   นาม   เสนาปติสฺส   ธมฺมํ  เทเสนฺโต  ทายโก  สีห  ทานปติ 
<span class="LineNumber"> 003 </span>พหุโน   ชนสฺส   ปิโย   โหติ   มนาโป  ยมฺปิ  สีห  ทายโก  ทานปติ 
<span class="LineNumber"> 004 </span>พหุโน    ชนสฺส    ปิโย   โหติ   มนาโป   อิทมฺปิ   สีห   สนฺทิฏฺ€ิกํ 
<span class="LineNumber"> 005 </span>ทานผลํ  ฯ   ปุน   จปรํ   สีห   ทายกํ   ทานปตึ  สนฺโต  สปฺปุริสา 
<span class="LineNumber"> 006 </span>ภชนฺติ   ยมฺปิ   สีห   ทายกํ   ....   ภชนฺติ  อิทมฺปิ  สีห  สนฺทิฏฺ€ิกํ 
<span class="LineNumber"> 007 </span>ทานผลํ  ฯ  ปุน  จปรํ  สีห  ทายกสฺส  ทานปติโน  กลฺยาโณ กิตฺติสทฺโท 
<span class="LineNumber"> 008 </span>อพฺภุคฺคจฺฉติ    ยมฺปิ    สีห   ทายกสฺส   ...   อพฺภุคฺคจฺฉติ   อิทมฺปิ 
<span class="LineNumber"> 009 </span>สีห   สนฺทิฏฺ€ิกํ   ทานผลํ  ฯ   ปุน   จปรํ   สีห   ทายโก  ทานปติ 
<span class="LineNumber"> 010 </span>ยฺเทว   ปริสํ   อุปสงฺกมติ   ยทิ   ขตฺติยปริสํ   ยทิ   พฺราหฺมณปริสํ 
<span class="LineNumber"> 011 </span>ยทิ   คหปติปริสํ   ยทิ   สมณปริสํ   วิสารโท   อุปสงฺกมติ  อมงฺกุภูโต 
<span class="LineNumber"> 012 </span>ยมฺปิ   สีห   ทายโก   ทานปติ   ...  อุปสงฺกมติ  อมงฺกุภูโต  อิทมฺปิ 
<span class="LineNumber"> 013 </span>สีห   สนฺทิฏฺ€ิกํ   ทานผลํ  ฯ   ปุน   จปรํ   สีห   ทายโก  ทานปติ 
<span class="LineNumber"> 014 </span>กายสฺส   เภทา   ปรมฺมรณา   สุคตึ   สคฺคํ   โลกํ   อุปปชฺชติ  ยมฺปิ 
<span class="LineNumber"> 015 </span>สีห   ทายโก   ทานปติ   กายสฺส   เภทา   ปรมฺมรณา   สุคตึ  สคฺคํ 
<span class="LineNumber"> 016 </span>โลกํ   อุปปชฺชติ   อิทมฺปิ   สีห   สมฺปรายิกํ   ทานผลนฺติ  ฯ  เอวฺจ 
<span class="LineNumber"> 017 </span>ปน วตฺวา อิมา คาถา อภาสิ 
<span class="LineNumber"> 018 </span>		<B>ททํ ปิโย โหติ ภชนฺติ นํ พหู 
<span class="LineNumber"> 019 </span>	 	กิตฺติฺจ ปปฺโปติ ยสสฺส วฑฺฒติ </B>

<span class='footnote'>๑. องฺ. ปฺจก. ๒๒/๔๑. </span>
