<span class="LineNumber"> 001 </span>         อถายํ อิตรา ปชา        ตีรเมวานุธาวติ ฯ  
<span class="LineNumber"> 002 </span>         เย จ โข สมฺมทกฺขาเต    ธมฺเม ธมฺมานุวตฺติโน  
<span class="LineNumber"> 003 </span>         เต ชนา ปารเมสฺสนฺติ     มจฺจุเธยฺยํ สุทุตฺตรํ ฯ  
<span class="LineNumber"> 004 </span>         กณฺหํ ธมฺมํ วิปฺปหาย       สุกฺกํ ภาเวถ ปณฺฑิโต  
<span class="LineNumber"> 005 </span>         โอกา อโนกมาคมฺม       วิเวเก ยตฺถ ทูรมํ ฯ  
<span class="LineNumber"> 006 </span>         ตตฺราภิรติมิจฺเฉยฺย        หิตฺวา กาเม อกิฺจโน  
<span class="LineNumber"> 007 </span>         ปริโยทเปยฺย อตฺตานํ      จิตฺตเกฺลเสหิ ปณฺฑิโต ฯ  
<span class="LineNumber"> 008 </span>         เยสํ สมฺโพธิยงฺเคสุ       สมฺมา จิตฺตํ สุภาวิตํ  
<span class="LineNumber"> 009 </span>         อาทานปฏินิสฺสคฺเค        อนุปาทาย เย รตา  
<span class="LineNumber"> 010 </span>         ขีณาสวา ชุติมนฺโต        เต โลเก ปรินิพฺพุตาติ ฯ  
<span class="LineNumber"> 011 </span>     [๑๕๙]   โอริมฺจ  โว  ภิกฺขเว  ตีรํ  เทสิสฺสามิ  ปาริมฺจ  ตีรํ  
<span class="LineNumber"> 012 </span>ตํ   สุณาถ   ฯเปฯ   กตมฺจ   ภิกฺขเว   โอริมํ  ตีรํ  กตมฺจ  ปาริมํ  
<span class="LineNumber"> 013 </span>ตีรํ   ปาณาติปาโต   โข   ภิกฺขเว  โอริมํ  ตีรํ  ปาณาติปาตา  เวรมณี  
<span class="LineNumber"> 014 </span>ปาริมํ   ตีรํ   อทินฺนาทานํ   โอริมํ  ตีรํ  อทินฺนาทานา  เวรมณี  ปาริมํ  
<span class="LineNumber"> 015 </span>ตีรํ   กาเมสุ   มิจฺฉาจาโร  โอริมํ  ตีรํ  กาเมสุ  มิจฺฉาจารา  เวรมณี  
<span class="LineNumber"> 016 </span>ปาริมํ   ตีรํ   มุสาวาโท   โอริมํ   ตีรํ   มุสาวาทา   เวรมณี  ปาริมํ  
<span class="LineNumber"> 017 </span>ตีรํ   ปิสุณา   วาจา   โอริมํ   ตีรํ  ปิสุณาย  วาจาย  เวรมณี  ปาริมํ  
<span class="LineNumber"> 018 </span>ตีรํ  ผรุสา  วาจา  โอริมํ  ตีรํ  ผรุสาย  วาจาย  เวรมณี  ปาริมํ  ตีรํ  
<span class="LineNumber"> 019 </span>สมฺผปฺปลาโป   โอริมํ  ตีรํ  สมฺผปฺปลาปา  เวรมณี  ปาริมํ  ตีรํ  อภิชฺฌา  
<span class="LineNumber"> 020 </span>โอริมํ  ตีรํ  อนภิชฺฌา  ปาริมํ  ตีรํ  พฺยาปาโท  โอริมํ  ตีรํ  อพฺยาปาโท  
