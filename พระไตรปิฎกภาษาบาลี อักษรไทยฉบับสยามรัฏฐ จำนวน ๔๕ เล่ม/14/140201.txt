<span class="LineNumber"> 001 </span>สมเย   ภิกฺขุ   ภาเวติ   ปสฺสทฺธิสมฺโพชฺฌงฺโค   ตสฺมึ   สมเย  ภิกฺขุโน  
<span class="LineNumber"> 002 </span>ภาวนาปาริปูรึ   คจฺฉติ   ฯ  ปสฺสทฺธกายสฺส  สุขิโน  จิตฺตํ  สมาธิยติ  ฯ  
<span class="LineNumber"> 003 </span>ยสฺมึ   สมเย  ภิกฺขเว  ภิกฺขุโน  ปสฺสทฺธกายสฺส  สุขิโน  จิตฺตํ  สมาธิยติ  
<span class="LineNumber"> 004 </span>สมาธิสมฺโพชฺฌงฺโค  ตสฺมึ  สมเย  ภิกฺขุโน อารทฺโธ โหติ สมาธิสมฺโพชฺฌงฺคํ  
<span class="LineNumber"> 005 </span>ตสฺมึ     สมเย     ภิกฺขุ     ภาเวติ     สมาธิสมฺโพชฺฌงฺโค    ตสฺมึ  
<span class="LineNumber"> 006 </span>สมเย   ภิกฺขุโน   ภาวนาปาริปูรึ   คจฺฉติ   ฯ  โส  ตถาสมาหิตํ  จิตฺตํ  
<span class="LineNumber"> 007 </span>สาธุกํ  อชฺฌุเปกฺขิตา  โหติ  ฯ  ยสฺมึ  สมเย  ภิกฺขเว  ภิกฺขุ ตถาสมาหิตํ  
<span class="LineNumber"> 008 </span>จิตฺตํ      สาธุกํ     อชฺฌุเปกฺขิตา     โหติ     อุเปกฺขาสมฺโพชฺฌงฺโค  
<span class="LineNumber"> 009 </span>ตสฺมึ   สมเย   ภิกฺขุโน   อารทฺโธ   โหติ   อุเปกฺขาสมฺโพชฺฌงฺคํ  ตสฺมึ  
<span class="LineNumber"> 010 </span>สมเย   ภิกฺขุ   ภาเวติ   อุเปกฺขาสมฺโพชฺฌงฺโค   ตสฺมึ  สมเย  ภิกฺขุโน  
<span class="LineNumber"> 011 </span>ภาวนาปาริปูรึ   คจฺฉติ   ฯ   เอวํ   ภาวิตา   โข  ภิกฺขเว  จตฺตาโร  
<span class="LineNumber"> 012 </span>สติปฏฺ€านา เอวํ พหุลีกตา สตฺต โพชฺฌงฺเค ๑ ปริปูเรนฺติ ฯ  
<span class="LineNumber"> 013 </span>     [๒๙๑]  กถํ  ภาวิตา  จ  ภิกฺขเว  สตฺต  โพชฺฌงฺคา กถํ พหุลีกตา  
<span class="LineNumber"> 014 </span>วิชฺชาวิมุตฺตึ    ปริปูเรนฺติ   ฯ   อิธ   ภิกฺขเว   ภิกฺขุ   สติสมฺโพชฺฌงฺคํ  
<span class="LineNumber"> 015 </span>ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ   โวสฺสคฺคปริณามึ  ฯ  
<span class="LineNumber"> 016 </span>ธมฺมวิจยสมฺโพชฺฌงฺคํ   ภาเวติ   ...   วิริยสมฺโพชฺฌงฺคํ   ภาเวติ  ...  
<span class="LineNumber"> 017 </span>ปีติสมฺโพชฺฌงฺคํ  ภาเวติ  ...  ปสฺสทฺธิสมฺโพชฺฌงฺคํ  ภาเวติ  ...  สมาธิ  
<span class="LineNumber"> 018 </span>สมฺโพชฺฌงฺคํ   ภาเวติ   ...  อุเปกฺขาสมฺโพชฺฌงฺคํ  ภาเวติ  วิเวกนิสฺสิตํ  
<span class="LineNumber"> 019 </span>วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   ภาวิตา  โข  
<span class="LineNumber"> 020 </span>ภิกฺขเว สตฺต โพชฺฌงฺคา เอวํ พหุลีกตา วิชฺชาวิมุตฺตึ ปริปูเรนฺตีติ ฯ  
<span class="LineNumber"> 021 </span>#๑ ม. ยุ. สมฺโพชฺฌงฺเค ฯ  
