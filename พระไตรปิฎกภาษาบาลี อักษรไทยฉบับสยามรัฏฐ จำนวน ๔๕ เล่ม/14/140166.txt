<span class="LineNumber"> 001 </span>                       พหุธาตุกสุตฺตํ  
<span class="LineNumber"> 002 </span>     [๒๓๔]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ  
<span class="LineNumber"> 003 </span>เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู  
<span class="LineNumber"> 004 </span>อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯฺ  
<span class="LineNumber"> 005 </span>     [๒๓๕]    ภควา    เอตทโวจ    ยานิกานิจิ   ภิกฺขเว   ภยานิ  
<span class="LineNumber"> 006 </span>อุปฺปชฺชนฺติ    สพฺพานิ    ตานิ   พาลโต   อุปฺปชฺชนฺติ   โน   ปณฺฑิตโต  
<span class="LineNumber"> 007 </span>เยเกจิ   อุปทฺทวา   อุปฺปชฺชนฺติ   สพฺเพ  เต  พาลโต  อุปฺปชฺชนฺติ  โน  
<span class="LineNumber"> 008 </span>ปณฺฑิตโต    เยเกจิ    อุปสคฺคา   อุปฺปชฺชนฺติ   สพฺเพ   เต   พาลโต  
<span class="LineNumber"> 009 </span>อุปฺปชฺชนฺติ   โน   ปณฺฑิตโต   ฯ   เสยฺยถาปิ  ภิกฺขเว  นฬาคารา  วา  
<span class="LineNumber"> 010 </span>ติณาคารา  วา  อคฺคิ  มุตฺโต  กูฏาคารานิปิ  ฑหติ  อุลฺลิตฺตาวลิตฺตานิ ๑  
<span class="LineNumber"> 011 </span>ผุสิตคฺคฬานิ    ปิหิตวาตปานานิ   เอวเมว   โข   ภิกฺขเว   ยานิกานิจิ  
<span class="LineNumber"> 012 </span>ภยานิ   อุปฺปชฺชนฺติ   สพฺพานิ  ตานิ  พาลโต  อุปฺปชฺชนฺติ  โน  ปณฺฑิตโต  
<span class="LineNumber"> 013 </span>เยเกจิ   อุปทฺทวา   อุปฺปชฺชนฺติ   สพฺเพ  เต  พาลโต  อุปฺปชฺชนฺติ  โน  
<span class="LineNumber"> 014 </span>ปณฺฑิตโต    เยเกจิ    อุปสคฺคา   อุปฺปชฺชนฺติ   สพฺเพ   เต   พาลโต  
<span class="LineNumber"> 015 </span>อุปฺปชฺชนฺติ    โน    ปณฺฑิตโต   ฯ   อิติ   โข   ภิกฺขเว   สปฺปฏิภโย  
<span class="LineNumber"> 016 </span>พาโล     อปฺปฏิภโย    ปณฺฑิโต    สอุปทฺทโว    พาโล    อนุปทฺทโว  
<span class="LineNumber"> 017 </span>ปณฺฑิโต    สอุปสคฺโค    พาโล    อนุปสคฺโค    ปณฺฑิโต    ฯ   นตฺถิ  
<span class="LineNumber"> 018 </span>ภิกฺขเว    ปณฺฑิตโต    ภยํ    นตฺถิ    ปณฺฑิตโต    อุปทฺทโว    นตฺถิ  
<span class="LineNumber"> 019 </span>ปณฺฑิตโต   อุปสคฺโค   ฯ   ตสฺมาติห   ภิกฺขเว   ปณฺฑิตา   ภวิสฺสามาติ  
<span class="LineNumber"> 020 </span>เอวฺหิ โว ภิกฺขเว สิกฺขิตพฺพนฺติ ฯ  
<span class="LineNumber"> 021 </span>#๑ ม. ยุ. วาตานิ ฯ  
