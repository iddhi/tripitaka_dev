<span class="LineNumber"> 001 </span>นิสินฺโน   โข   จุนฺโท   สมณุทฺเทโส   อายสฺมนฺตํ   อานนฺทํ  เอตทโวจ  
<span class="LineNumber"> 002 </span>นิคนฺโถ    ภนฺเต    นาฏปุตฺโต    ปาวายํ   อธุนา   กาลกโต   ตสฺส  
<span class="LineNumber"> 003 </span>กาลกิริยาย    ภินฺนา    นิคนฺถา    เทฺวฬฺหกชาตา   ฯเปฯ   ภินฺนถูเป  
<span class="LineNumber"> 004 </span>อปฺปฏิสรเณติ   ฯ   เอวํ  วุตฺเต  อายสฺมา  อานนฺโท  จุนฺทํ  สมณุทฺเทสํ  
<span class="LineNumber"> 005 </span>เอตทโวจ   อตฺถิ   โข   อิทํ   อาวุโส   จุนฺท   กถาปาภฏํ   ภควนฺตํ  
<span class="LineNumber"> 006 </span>ทสฺสนาย    อายามาวุโส    จุนฺท    เยน   ภควา   เตนุปสงฺกมิสฺสาม  
<span class="LineNumber"> 007 </span>อุปสงฺกมิตฺวา   เอตมตฺถํ   ภควโต  อาโรเจสฺสามาติ  ฯ  เอวํ  ภนฺเตติ  
<span class="LineNumber"> 008 </span>โข จุนฺโท สมณุทฺเทโส อายสฺมโต อานนฺทสฺส ปจฺจสฺโสสิ ฯ  
<span class="LineNumber"> 009 </span>     [๕๓]  อถ  โข  อายสฺมา  จ  อานนฺโท  จุนฺโท  จ  สมณุทฺเทโส  
<span class="LineNumber"> 010 </span>เยน    ภควา   เตนุปสงฺกมึสุ   อุปสงฺกมิตฺวา   ภควนฺตํ   อภิวาเทตฺวา  
<span class="LineNumber"> 011 </span>เอกมนฺตํ   นิสีทึสุ   ฯ   เอกมนฺตํ   นิสินฺโน   โข  อายสฺมา  อานนฺโท  
<span class="LineNumber"> 012 </span>ภควนฺตํ    เอตทโวจ   อยํ   ภนฺเต   จุนฺโท   สมณุทฺเทโส   เอวมาห  
<span class="LineNumber"> 013 </span>นิคนฺโถ    ภนฺเต    นาฏปุตฺโต    ปาวายํ   อธุนา   กาลกโต   ตสฺส  
<span class="LineNumber"> 014 </span>กาลกิริยาย   ภินฺนา   นิคนฺถา   เทฺวฬฺหกชาตา  ภณฺฑนชาตา  กลหชาตา  
<span class="LineNumber"> 015 </span>วิวาทาปนฺนา    อฺมฺํ    มุขสตฺตีหิ   วิตุทนฺตา   วิหรนฺติ   น   ตฺวํ  
<span class="LineNumber"> 016 </span>อิมํ   ธมฺมวินยํ   อาชานาสิ   อหํ   อิมํ   ธมฺมวินยํ  อาชานามิ  ฯเปฯ  
<span class="LineNumber"> 017 </span>ภินฺนถูเป    อปฺปฏิสรเณติ   ตสฺส   มยฺหํ   ภนฺเต   เอวํ   โหติ   มา  
<span class="LineNumber"> 018 </span>เหว   ภควโต   อจฺจเยน   สงฺเฆ  วิวาโท  อุปฺปชฺชิ  สฺวาสฺส  วิวาโท  
<span class="LineNumber"> 019 </span>พหุชนาหิตาย    พหุชนาสุขาย    พหุโน    ชนสฺส   อนตฺถาย   อหิตาย  
<span class="LineNumber"> 020 </span>ทุกฺขาย เทวมนุสฺสานนฺติ ฯ  
