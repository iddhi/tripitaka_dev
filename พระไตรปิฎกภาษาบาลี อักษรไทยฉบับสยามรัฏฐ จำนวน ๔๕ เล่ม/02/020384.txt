<span class="LineNumber"> 001 </span>ปิวตุ  ภนฺเต  อยฺโย  สาคโต  กาโปติกํ  ปสนฺนนฺติ ฯ  อถโข  
<span class="LineNumber"> 002 </span>อายสฺมา  สาคโต  ฆเร  ฆเร  กาโปติกํ  ปสนฺนํ  ปิวิตฺวา  นครมฺหา  
<span class="LineNumber"> 003 </span>นิกฺขมนฺโต  นครทฺวาเร  ปริปติ ฯ  อถโข  ภควา  สมฺพหุเลหิ  
<span class="LineNumber"> 004 </span>ภิกฺขูหิ  สทฺธึ  นครมฺหา  นิกฺขมนฺโต  อทฺทส  อายสฺมนฺตํ  สาคตํ  
<span class="LineNumber"> 005 </span>นครทฺวาเร  ปริปติตํ  ทิสฺวาน  ภิกฺขู  อามนฺเตสิ  คณฺหถ  ภิกฺขเว  
<span class="LineNumber"> 006 </span>สาคตนฺติ ฯ  เอวํ  ภนฺเตติ  โข  เต  ภิกฺขู  ภควโต  ปฏิสฺสุณิตฺวา  
<span class="LineNumber"> 007 </span>อายสฺมนฺตํ  สาคตํ  อารามํ  เนตฺวา  เยน  ภควา  เตน  สีสํ  
<span class="LineNumber"> 008 </span>กตฺวา  นิปาเตสุํ ฯ  อถโข  อายสฺมา  สาคโต  ปริวตฺติตฺวา  เยน  
<span class="LineNumber"> 009 </span>ภควา  เตน  ปาเท  กตฺวา  เสยฺยํ  กปฺเปสิ ฯ  อถโข  ภควา  
<span class="LineNumber"> 010 </span>ภิกฺขู  อามนฺเตสิ  นนุ  ภิกฺขเว  สาคโต  ตถาคเต  สคารโว  อโหสิ  
<span class="LineNumber"> 011 </span>สปฺปติสฺโสติ ฯ  เอวํ  ภนฺเต ฯ  อปิ  นุ  โข  ภิกฺขเว  สาคโต  เอตรหิ  
<span class="LineNumber"> 012 </span>ตถาคเต  สคารโว  สปฺปติสฺโสติ ฯ  โน  เหตํ  ภนฺเต ฯ  นนุ  ภิกฺขเว  
<span class="LineNumber"> 013 </span>สาคโต  อมฺพติตฺถเกน  นาเคน  สงฺคาเมสีติ ฯ  เอวํ  ภนฺเต ฯ  อปิ  
<span class="LineNumber"> 014 </span>นุ  โข  ภิกฺขเว  สาคโต  เอตรหิ  ปโหติ  เทฑฺฑุเภนปิ  ๑  สทฺธึ  
<span class="LineNumber"> 015 </span>สงฺคาเมตุนฺติ ฯ  โน  เหตํ  ภนฺเต ฯ  อปิ  นุ  โข  ภิกฺขเว  ตํ  ปาตพฺพํ  
<span class="LineNumber"> 016 </span>ยํ  ปิวิตฺวา  วิสฺี  อสฺสาติ ฯ  โน  เหตํ  ภนฺเต ฯ  อนนุจฺฉวิกํ  
<span class="LineNumber"> 017 </span>ภิกฺขเว  สาคตสฺส  อนนุโลมิกํ  อปฺปฏิรูปํ  อสฺสามณกํ  อกปฺปิยํ  
<span class="LineNumber"> 018 </span>อกรณียํ  กถํ  หิ  นาม  ภิกฺขเว  สาคโต  มชฺชํ  ปิวิสฺสติ  เนตํ  
<span class="LineNumber"> 019 </span>ภิกฺขเว  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ  
<span class="LineNumber"> 020 </span>#  ๑  ม.  ยุ.  นาเคน ฯ  
