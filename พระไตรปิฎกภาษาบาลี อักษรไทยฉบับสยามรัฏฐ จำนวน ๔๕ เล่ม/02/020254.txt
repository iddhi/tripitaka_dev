<span class="LineNumber"> 001 </span>อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  
<span class="LineNumber"> 002 </span>กุปิตา  อนตฺตมนา  ภิกฺขู  สงฺฆิกา  วิหารา  นิกฺกฑฺฒิสฺสนฺตีติ ฯ  
<span class="LineNumber"> 003 </span>อถโข  เต  ภิกฺขู  ภควโต  เอตมตฺถํ  อาโรเจสุํ ฯ  อถโข  ภควา  
<span class="LineNumber"> 004 </span>ฉพฺพคฺคิเย  ภิกฺขู  ปฏิปุจฺฉิ  สจฺจํ  กิร  ตุเมฺห  ภิกฺขเว  กุปิตา  
<span class="LineNumber"> 005 </span>อนตฺตมนา  ภิกฺขู  สงฺฆิกา  วิหารา  นิกฺกฑฺฒถาติ ฯ  สจฺจํ  ภควาติ ฯ  
<span class="LineNumber"> 006 </span>วิครหิ  พุทฺโธ  ภควา  กถํ  หิ  นาม  ตุเมฺห  โมฆปุริสา  กุปิตา  
<span class="LineNumber"> 007 </span>อนตฺตมนา  ภิกฺขู  สงฺฆิกา  วิหารา  นิกฺกฑฺฒิสฺสถ  เนตํ  โมฆปุริสา  
<span class="LineNumber"> 008 </span>อปฺปสนฺนานํ  วา  ปสาทาย ฯเปฯ  เอวฺจ  ปน  ภิกฺขเว  อิมํ  
<span class="LineNumber"> 009 </span>สิกฺขาปทํ  อุทฺทิเสยฺยาถ  โย  ปน  ภิกฺขุ  ภิกฺขุํ  กุปิโต  อนตฺตมโน  
<span class="LineNumber"> 010 </span>สงฺฆิกา  วิหารา  นิกฺกฑฺเฒยฺย  วา  นิกฺกฑฺฒาเปยฺย  วา  ปาจิตฺติยนฺติ ฯ  
<span class="LineNumber"> 011 </span>	[๓๘๘]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ  
<span class="LineNumber"> 012 </span>อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุนฺติ  อฺํ  ภิกฺขุํ ฯ  
<span class="LineNumber"> 013 </span>กุปิโต  อนตฺตมโนติ  อนภิรทฺโธ  อาหตจิตฺโต  ขิลชาโต ฯ  
<span class="LineNumber"> 014 </span>	[๓๘๙]  สงฺฆิโก  นาม  วิหาโร  สงฺฆสฺส  ทินฺโน  โหติ  
<span class="LineNumber"> 015 </span>ปริจฺจตฺโต ฯ  นิกฺกฑฺเฒยฺยาติ  คพฺเภ  คเหตฺวา  ปมุขํ  นิกฺกฑฺฒติ์  
<span class="LineNumber"> 016 </span>อาปตฺติ  ปาจิตฺติยสฺส ฯ  ปมุเข  คเหตฺวา  พหิ  นิกฺกฑฺฒติ  อาปตฺติ  
<span class="LineNumber"> 017 </span>ปาจิตฺติยสฺส ฯ  เอเกน  ปโยเคน  พหุเกปิ  ทฺวาเร  อติกฺกาเมติ  
<span class="LineNumber"> 018 </span>อาปตฺติ  ปาจิตฺติยสฺส ฯ  นิกฺกฑฺฒาเปยฺยาติ  อฺํ  อาณาเปสิ  
<span class="LineNumber"> 019 </span>อาปตฺติ  ปาจิตฺติยสฺส ฯ  สกึ  อาณตฺโต  พหุเกปิ  ทฺวาเร  อติกฺกาเมติ  
<span class="LineNumber"> 020 </span>อาปตฺติ  ปาจิตฺติยสฺส ฯ  
