<span class="LineNumber"> 001 </span>		  ตติยสิกฺขาปทํ  
<span class="LineNumber"> 002 </span>	[๖๓๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  
<span class="LineNumber"> 004 </span>ภิกฺขู  ชานํ  ยถาธมฺมํ  นีหตาธิกรณํ  ปุนกมฺมาย  อุกฺโกเฏนฺติ  อกตํ  
<span class="LineNumber"> 005 </span>กมฺมํ  ทุกฺกฏํ  กมฺมํ  ปุน  กาตพฺพํ  กมฺมํ  อนีหตํ  ทุนฺนีหตํ  ปุน๔  
<span class="LineNumber"> 006 </span>นีหนิตพฺพนฺติ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  
<span class="LineNumber"> 007 </span>ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  ชานํ  ยถาธมฺมํ  
<span class="LineNumber"> 008 </span>นีหตาธิกรณํ  ปุนกมฺมาย  อุกฺโกเฏสฺสนฺตีติ ฯเปฯ  สจฺจํ  กิร  ตุเมฺห  
<span class="LineNumber"> 009 </span>ภิกฺขเว  ชานํ  ยถาธมฺมํ  นีหตาธิกรณํ  ปุนกมฺมาย  อุกฺโกเฏถาติ ฯ  
<span class="LineNumber"> 010 </span>สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตุเมฺห  
<span class="LineNumber"> 011 </span>โมฆปุริสา  ชานํ  ยถาธมฺมํ  นีหตาธิกรณํ  ปุนกมฺมาย  อุกฺโกเฏสฺสถ  
<span class="LineNumber"> 012 </span>เนตํ  โมฆปุริสา  อปฺปสนฺนานํ  วา  ปสาทาย  ปสนฺนานํ  วา  
<span class="LineNumber"> 013 </span>ภิยฺโยภาวาย ฯเปฯ  เอวฺจ  ปน  ภิกฺขเว  อิมํ  สิกฺขาปทํ  
<span class="LineNumber"> 014 </span>อุทฺทิเสยฺยาถ  โย  ปน  ภิกฺขุ  ชานํ  ยถาธมฺมํ  นีหตาธิกรณํ  
<span class="LineNumber"> 015 </span>ปุนกมฺมาย  อุกฺโกเฏยฺย  ปาจิตฺติยนฺติ ฯ  
<span class="LineNumber"> 016 </span>	[๖๔๐]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  
<span class="LineNumber"> 017 </span>อยํ  อิมสฺมึ  อตฺเถ  อธิปฺเปโต  ภิกฺขูติ ฯ  ชานาติ  นาม  สามํ  
<span class="LineNumber"> 018 </span>วา  ชานาติ  อฺเ  วา  ตสฺส  อาโรเจนฺติ  โส  วา  อาโรเจติ ฯ  
<span class="LineNumber"> 019 </span>ยถาธมฺมํ  นาม  ธมฺเมน  วินเยน  สตฺถุ  สาสเนน  กตํ  เอตํ  
<span class="LineNumber"> 020 </span>ยถาธมฺมํ  นาม ฯ  
