<span class="LineNumber"> 001 </span>ภิกฺขู  ฉมายํ  นิสีทิตฺวา  อาสเน  นิสินฺนสฺส  ธมฺมํ  เทเสนฺติ ฯเปฯ  
<span class="LineNumber"> 002 </span>น  ฉมายํ  ๑  นิสีทิตฺวา  อาสเน  นิสินฺนสฺส  อคิลานสฺส  ธมฺมํ  
<span class="LineNumber"> 003 </span>เทเสสฺสามีติ  สิกฺขา  กรณียา ฯ  
<span class="LineNumber"> 004 </span>	น  ฉมายํ  นิสีทิตฺวา  อาสเน  นิสินฺนสฺส  อคิลานสฺส  ธมฺโม  
<span class="LineNumber"> 005 </span>เทเสตพฺโพ ฯ  โย  อนาทริยํ  ปฏิจฺจ  ฉมายํ  นิสีทิตฺวา  อาสเน  
<span class="LineNumber"> 006 </span>นิสินสฺส  อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ  
<span class="LineNumber"> 007 </span>	อนาปตฺติ  อสฺจิจฺจ  อสติยา  อชานนฺตสฺส  คิลานสฺส  
<span class="LineNumber"> 008 </span>อาปทาสุ  อุมฺมตฺตกสฺส  อาทิกมฺมิกสฺสาติ ฯ  
<span class="LineNumber"> 009 </span>	[๘๗๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  
<span class="LineNumber"> 010 </span>ภิกฺขู  นีเจ  อาสเน  นิสีทิตฺวา  อุจฺเจ  อาสเน  นิสินฺนสฺส  ธมฺมํ  
<span class="LineNumber"> 011 </span>เทเสนฺติ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  
<span class="LineNumber"> 012 </span>ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  นีเจ  อาสเน  
<span class="LineNumber"> 013 </span>นิสีทิตฺวา  อุจฺเจ  อาสเน  นิสินฺนสฺส  ธมฺมํ  เทเสสฺสนฺตีติ ฯเปฯ  
<span class="LineNumber"> 014 </span>สจฺจํ  กิร  ตุเมฺห  ภิกฺขเว  นีเจ  อาสเน  นิสีทิตฺวา  อุจฺเจ  อาสเน  
<span class="LineNumber"> 015 </span>นิสินฺนสฺส  ธมฺมํ  เทเสถาติ ฯ  สจฺจํ  ภควาติ ฯ  วิครหิ  พุทฺโธ  
<span class="LineNumber"> 016 </span>ภควา  กถํ  หิ  นาม  ตุเมฺห  โมฆปุริสา  นีเจ  อาสเน  นิสีทิตฺวา  
<span class="LineNumber"> 017 </span>อุจฺเจ  อาสเน  นิสินฺนสฺส  ธมฺมํ  เทเสสฺสถ  เนตํ  โมฆปุริสา  
<span class="LineNumber"> 018 </span>อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ  
<span class="LineNumber"> 019 </span>วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ ฯ  
<span class="LineNumber"> 020 </span>#  ๑  ยุ.  ฉมาย ฯ  
