<span class="LineNumber"> 001 </span>					  ตติยสิกฺขาปทํ  
<span class="LineNumber"> 002 </span>	[๒๕๕]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  ภิกฺขู  
<span class="LineNumber"> 004 </span>ภิกฺขูนํ  ภณฺฑนชาตานํ  กลหชาตานํ  วิวาทาปนฺนานํ  เปสุฺํ  
<span class="LineNumber"> 005 </span>อุปสํหรนฺติ  อิมสฺส  สุตฺวา  อมุสฺส  อกฺขายนฺติ  อิมสฺส  เภทาย  
<span class="LineNumber"> 006 </span>อมุสฺส  สุตฺวา  อิมสฺส  อกฺขายนฺติ  อมุสฺส  เภทาย  เตน  อนุปฺปนฺนานิ  
<span class="LineNumber"> 007 </span>เจว  ภณฺฑนานิ  อุปฺปชฺชนฺติ  อุปฺปนฺนานิ  จ  ภณฺฑนานิ  ภิยฺโยภาวาย  
<span class="LineNumber"> 008 </span>เวปุลฺลาย  สํวตฺตนฺติ ฯ  เย  เต  ภิกฺขู  อปฺปิจฺฉา ฯเปฯ  เต  
<span class="LineNumber"> 009 </span>อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  
<span class="LineNumber"> 010 </span>ภิกฺขูนํ  ภณฺฑนชาตานํ  กลหชาตานํ  วิวาทาปนฺนานํ  เปสุฺํ  
<span class="LineNumber"> 011 </span>อุปสํหริสฺสนฺติ  อิมสฺส  สุตฺวา  อมุสฺส  อกฺขายิสฺสนฺติ  อิมสฺส  เภทาย  
<span class="LineNumber"> 012 </span>อมุสฺส  สุตฺวา  อิมสฺส  อกฺขายิสฺสนฺติ  อมุสฺส  เภทาย  เตน  อนุปฺปนฺนานิ  
<span class="LineNumber"> 013 </span>เจว  ภณฺฑนานิ  อุปฺปชฺชนฺติ  อุปฺปนฺนานิ  จ  ภณฺฑนานิ  ภิยฺโยภาวาย  
<span class="LineNumber"> 014 </span>เวปุลฺลาย  สํวตฺตนฺตีติ ฯ  อถโข  เต  ภิกฺขู  ภควโต  เอตมตฺถํ  
<span class="LineNumber"> 015 </span>อาโรเจสุํ ฯเปฯ  สจฺจํ  กิร  ตุเมฺห  ภิกฺขเว  ภิกฺขูนํ  ภณฺฑนชาตานํ  
<span class="LineNumber"> 016 </span>กลหชาตานํ  วิวาทาปนฺนานํ  เปสุฺํ  อุปสํหรถ  อิมสฺส  สุตฺวา  
<span class="LineNumber"> 017 </span>อมุสฺส  อกฺขายถ  อิมสฺส  เภทาย  อมุสฺส  สุตฺวา  อิมสฺส  อกฺขายถ  
<span class="LineNumber"> 018 </span>อมุสฺส  เภทาย  เตน  อนุปฺปนฺนานิ  เจว  ภณฺฑนานิ  อุปฺปชฺชนฺติ  
<span class="LineNumber"> 019 </span>อุปฺปนฺนานิ  จ  ภณฺฑนานิ  ภิยฺโยภาวาย  เวปุลฺลาย  สํวตฺตนฺตีติ ฯ  
