<span class="LineNumber"> 001 </span>		  จตุตฺถสิกฺขาปทํ  
<span class="LineNumber"> 002 </span>	[๕๙๒]  เตน  สมเยน  พุทฺโธ  ภควา  โกสมฺพิยํ  วิหรติ  
<span class="LineNumber"> 003 </span>โฆสิตาราเม ฯ  เตน  โข  ปน  สมเยน  อายสฺมา  ฉนฺโน  อนาจารํ  
<span class="LineNumber"> 004 </span>อาจรติ ฯ  ภิกฺขู  เอวมาหํสุ  มา  อาวุโส  ฉนฺน  เอวรูปํ  อกาสิ  
<span class="LineNumber"> 005 </span>เนตํ  กปฺปตีติ ฯ  โส  อนาทริยํ  ปฏิจฺจ  กโรติเยว ฯ  เย  เต  ภิกฺขู  
<span class="LineNumber"> 006 </span>อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ  
<span class="LineNumber"> 007 </span>นาม  อายสฺมา  ฉนฺโน  อนาทริยํ  กริสฺสตีติ ฯเปฯ  สจฺจํ  กิร  
<span class="LineNumber"> 008 </span>ตฺวํ  ฉนฺน  อนาทริยํ  กโรสีติ ฯ  สจฺจํ  ภควาติ ฯ  วิครหิ  พุทฺโธ  
<span class="LineNumber"> 009 </span>ภควา  กถํ  หิ  นาม  ตฺวํ  โมฆปุริส  อนาทริยํ  กริสฺสสิ  เนตํ  
<span class="LineNumber"> 010 </span>โมฆปุริส  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ  
<span class="LineNumber"> 011 </span>เอวฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  อนาทริเย  
<span class="LineNumber"> 012 </span>ปาจิตฺติยนฺติ ฯ  
<span class="LineNumber"> 013 </span>	[๕๙๓]  อนาทริยํ  นาม  เทฺว  อนาทริยานิ  ปุคฺคลานาทริยฺจ  
<span class="LineNumber"> 014 </span>ธมฺมานาทริยฺจ ฯ  ปุคฺคลานาทริยํ  นาม  อุปสมฺปนฺเนน  ปฺตฺเตน  
<span class="LineNumber"> 015 </span>วุจฺจมาโน  อยํ  อุกฺขิตฺโต  ๑  วา  วมฺภิโต  วา  ครหิโต  วา  อิมสฺส  
<span class="LineNumber"> 016 </span>วจนํ  อกตํ  ภวิสฺสตีติ ฯ  อนาทริยํ  กโรติ  อาปตฺติ  ปาจิตฺติยสฺส ฯ  
<span class="LineNumber"> 017 </span>ธมฺมานาทริยํ  นาม  อุปสมฺปนฺเนน  ปฺตฺเตน  วุจฺจมาโน  กถายํ  
<span class="LineNumber"> 018 </span>นสฺเสยฺย  วา  วินสฺเสยฺย  วา  อนฺตรธาเยยฺย  วาติ  ตํ  วา  น  
<span class="LineNumber"> 019 </span>สิกฺขิตุกาโม  อนาทริยํ  กโรติ  อาปตฺติ  ปาจิตฺติยสฺส ฯ  
<span class="LineNumber"> 020 </span>#  ๑  ม.  อุกฺขิตฺตโก ฯ  
