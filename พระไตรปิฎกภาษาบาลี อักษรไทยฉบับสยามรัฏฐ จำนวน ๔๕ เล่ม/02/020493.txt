<span class="LineNumber"> 001 </span>		  ตติยสิกฺขาปทํ  
<span class="LineNumber"> 002 </span>	[๗๔๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  
<span class="LineNumber"> 004 </span>ภิกฺขู  วิกาเล  คามํ  ปวิสิตฺวา  สภายํ  นิสีทิตฺวา  อเนกวิหิตํ  ติรจฺฉานกถํ  
<span class="LineNumber"> 005 </span>กเถนฺติ  เสยฺยถีทํ  ราชกถํ  โจรกถํ  มหามตฺตกถํ  เสนากถํ  ภยกถํ  
<span class="LineNumber"> 006 </span>ยุทฺธกถํ  อนฺนกถํ  ปานกถํ  วตฺถกถํ  สยนกถํ  มาลากถํ  คนฺธกถํ  
<span class="LineNumber"> 007 </span>าติกถํ  ยานกถํ  คามกถํ  นิคมกถํ  นครกถํ  ชนปทกถํ  อิตฺถีกถํ  [๑]  
<span class="LineNumber"> 008 </span>สุรากถํ  วิสิขากถํ  กุมฺภฏฺ€านกถํ  ปุพฺพเปตกถํ  นานตฺตกถํ  โลกกฺขายิกํ  
<span class="LineNumber"> 009 </span>สมุทฺทกฺขายิกํ  อิติภวาภวกถํ  อิติ  วา ฯ  มนุสฺสา  อุชฺฌายนฺติ  
<span class="LineNumber"> 010 </span>ขียนฺติ  วิปาเจนฺติ  กถํ  หิ  นาม  สมณา  สกฺยปุตฺติยา  วิกาเล  คามํ  
<span class="LineNumber"> 011 </span>ปวิสิตฺวา  สภายํ  นิสีทิตฺวา  อเนกวิหิตํ  ติรจฺฉานกถํ  กเถสฺสนฺติ  
<span class="LineNumber"> 012 </span>เสยฺยถีทํ  ราชกถํ  โจรกถํ  มหามตฺตกถํ  เสนากถํ  ภยกถํ  
<span class="LineNumber"> 013 </span>ยุทฺธกถํ  อนฺนกถํ  ปานกถํ  วตฺถกถํ  สนยกถํ  มาลากถํ  คนฺธกถํ  
<span class="LineNumber"> 014 </span>าติกถํ  ยานกถํ  คามกถํ  นิคมกถํ  นครกถํ  ชนปทกถํ  
<span class="LineNumber"> 015 </span>อิตฺถีกถํ  สุรากถํ  วิสิขากถํ  กุมฺภฏฺ€านกถํ  ปุพฺพเปตกถํ  นานตฺตกถํ  
<span class="LineNumber"> 016 </span>โลกกฺขายิกํ  สมุทฺทกฺขายิกํ  อิติภวาภวกถํ  อิติ  วา  เสยฺยถาปิ  คิหี  
<span class="LineNumber"> 017 </span>กามโภคิโนติ ฯ  อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  
<span class="LineNumber"> 018 </span>ขียนฺตานํ  วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  
<span class="LineNumber"> 019 </span>อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  
<span class="LineNumber"> 020 </span>#  ๑  ม.  ยุ.  ปุริสกถํ ฯ  เอวมีทิเสสุ  €าเนสุ ฯ  
