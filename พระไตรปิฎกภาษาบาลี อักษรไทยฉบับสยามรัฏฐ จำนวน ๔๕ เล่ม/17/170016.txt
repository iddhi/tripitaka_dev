<span class="LineNumber"> 001 </span>    [๒๓]   กถฺจ  คหปติ  กถํ  น  วิคฺคยฺห  ชเนน  กตฺตา  โหติ  ฯ  
<span class="LineNumber"> 002 </span>อิธ   คหปติ   ภิกฺขุ   น   เอวรูปึ   กถํ   กตฺตา  โหติ  น  ตฺวํ  อิมํ  
<span class="LineNumber"> 003 </span>ธมฺมวินยํ   อาชานาสิ   อหํ   อิมํ   ธมฺมวินยํ  อาชานามิ  กึ  ตฺวํ  อิมํ  
<span class="LineNumber"> 004 </span>ธมฺมวินยํ   อาชานิสฺสสิ   มิจฺฉาปฏิปนฺโน  ตฺวมสิ  อหมสฺมิ  สมฺมาปฏิปนฺโน  
<span class="LineNumber"> 005 </span>ปุเร    วจนียํ    ปจฺฉา    อวจ    ปจฺฉา    วจนียํ    ปุเร   อวจ  
<span class="LineNumber"> 006 </span>สหิตมฺเม    อสหิตนฺเต    อธิจิณฺณนฺเต    วิปราวตฺตํ   อาโรปิโต   เต  
<span class="LineNumber"> 007 </span>วาโท    จร   วาทปฺปโมกฺขาย   นิคฺคหิโตสิ   นิพฺเพเธหิ   วา   สเจ  
<span class="LineNumber"> 008 </span>ปโหสีติ ฯ เอวํ โข คหปติ กถํ น วิคฺคยฺห ชเนน กตฺตา โหติ ฯ  
<span class="LineNumber"> 009 </span>    [๒๔]   อิติ   โข   คหปติ   ยนฺตํ   วุตฺตํ  ภควตา  อฏฺ€กวคฺคิเย  
<span class="LineNumber"> 010 </span>มาคณฺฑิยปฺเห  
<span class="LineNumber"> 011 </span>               โอกํ ปหาย อนิเกตสารี  
<span class="LineNumber"> 012 </span>               คาเม อกุพฺพํ มุนิ สนฺถวานิ  
<span class="LineNumber"> 013 </span>               กาเมหิ ริตฺโต อปุรกฺขราโน  
<span class="LineNumber"> 014 </span>               กถํ น วิคฺคยฺห ชเนน กยิราติ ฯ  
<span class="LineNumber"> 015 </span>    อิมสฺส  โข  คหปติ  ภควตา  สงฺขิตฺเตน  ภาสิตสฺส  เอวํ วิตฺถาเรน  
<span class="LineNumber"> 016 </span>อตฺโถ ทฏฺ€พฺโพติ ฯ  
<span class="LineNumber"> 017 </span>    [๒๕]  เอวมฺเม  สุตํ  เอกํ  สมยํ  อายสฺมา  มหากจฺจาโน อวนฺตีสุ  
<span class="LineNumber"> 018 </span>วิหรติ   กุรรฆเร   ปปาเต   ปพฺพเต  ฯ  อถ  โข  หลิทฺทิกานิ  คหปติ  
<span class="LineNumber"> 019 </span>เยนายสฺมา    มหากจฺจาโน    เตนุปสงฺกมิ   อุปสงฺกมิตฺวา   อายสฺมนฺตํ  
<span class="LineNumber"> 020 </span>มหากจฺจานํ   อภิวาเทตฺวา  เอกมนฺตํ  นิสีทิ  ฯ  เอกมนฺตํ  นิสินฺโน  โข  
