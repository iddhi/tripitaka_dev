<span class="LineNumber"> 001 </span>ลิจฺฉวี   ตํ   อิตฺถึ   เอตทโวจ   สาธุ   วิรมาหิ   อนตฺถํ   โข   เต 
<span class="LineNumber"> 002 </span>กริสฺสามีติ  ๑  ฯ  เอวํปิ  ๒  สา วุจฺจมานา น อาทิยิ ฯ เตน โข ปน   
<span class="LineNumber"> 003 </span>สมเยน  เวสาลิยํ  ๓  ลิจฺฉวิคโณ สนฺนิปติโต โหติ เกนจิเทว กรณีเยน ฯ  
<span class="LineNumber"> 004 </span>อถโข   โส  ลิจฺฉวี  เต  ลิจฺฉวิโน  เอตทโวจ  เอกํ  เม  อยฺยา  ๔   
<span class="LineNumber"> 005 </span>อิตฺถึ   อนุชานาถาติ   ฯ  กา  นาม  สาติ  ฯ  มยฺหํ  ปชาปตี  อติจรติ  
<span class="LineNumber"> 006 </span>ตํ   ฆาเตสฺสามีติ   ฯ  ชานาหีติ  ฯ  อสฺโสสิ  โข  สา  อิตฺถี  สามิโก 
<span class="LineNumber"> 007 </span>กิร   มํ   ฆาเตตุกาโมติ   วรภณฺฑํ  อาทาย  สาวตฺถึ  คนฺตฺวา  ติตฺถิเย
<span class="LineNumber"> 008 </span>อุปสงฺกมิตฺวา   ปพฺพชฺชํ   ยาจิ   ฯ  ติตฺถิยา  น  อิจฺฉึสุ  ปพฺพาเชตุํ  ฯ  
<span class="LineNumber"> 009 </span>ภิกฺขุนิโย   อุปสงฺกมิตฺวา   ปพฺพชฺชํ   ยาจิ   ฯ   ภิกฺขุนิโยปิ  น  อิจฺฉึสุ 
<span class="LineNumber"> 010 </span>ปพฺพาเชตุํ   ฯ   ถุลฺลนนฺทํ   ภิกฺขุนึ   อุปสงฺกมิตฺวา   ภณฺฑกํ  ทสฺเสตฺวา 
<span class="LineNumber"> 011 </span>ปพฺพชฺชํ   ยาจิ  ฯ  ถุลฺลนนฺทา  ภิกฺขุนี  ภณฺฑกํ  คเหตฺวา  ปพฺพาเชสิ  ฯ
<span class="LineNumber"> 012 </span>อถโข   โส   ลิจฺฉวี   ตํ  อิตฺถึ  คเวสนฺโต  สาวตฺถึ  คนฺตฺวา  ภิกฺขุนีสุ  
<span class="LineNumber"> 013 </span>ปพฺพชิตํ   ทิสฺวา   ๕   เยน   ราชา   ปเสนทิ  โกสโล  เตนุปสงฺกมิ  
<span class="LineNumber"> 014 </span>อุปสงฺกมิตฺวา   ราชานํ   ปเสนทึ   โกสลํ   เอตทโวจ   ปชาปตี   เม   
<span class="LineNumber"> 015 </span>เทว  วรภณฺฑํ  อาทาย  สาวตฺถึ  อนุปฺปตฺตา  ตํ  เทโว  อนุชานาตูติ  ฯ  
<span class="LineNumber"> 016 </span>เตนหิ  ภเณ   วิจินิตฺวา   อาจิกฺขาติ   ฯ   ทิฏฺ€า   เทว   ภิกฺขุนีสุ 
<span class="LineNumber"> 017 </span>ปพฺพชิตาติ   ฯ   สเจ   ภเณ   ภิกฺขุนีสุ   ปพฺพชิตา   น   สา  ลพฺภา  
<span class="LineNumber"> 018 </span>กิฺจิ   กาตุํ   สฺวากฺขาโต   [๖]  ธมฺโม   จรตุ  พฺรหฺมจริยํ  สมฺมา
<span class="LineNumber"> 019 </span>ทุกฺขสฺส   อนฺตกิริยายาติ   ฯ   อถโข   โส   ลิจฺฉวี   อุชฺฌายติ  ขียติ 
<span class="LineNumber"> 020 </span>#๑ ม. ยุ. กริสฺสามาติ ฯ ๒ ม. ยุ. เอวํ-ปิ วุจฺจมานา นาทิยิ ฯ ๓ ม. ยุ. เวสาลิยา ฯ 
<span class="LineNumber"> 021 </span>#๔ ม. ยุ. อยฺโย ฯ ๕ ม. ยุ. ทิสฺวาน ฯ ๖ ม. ยุ. ภควตา ฯ 
