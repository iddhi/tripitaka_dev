<span class="LineNumber"> 001 </span>  				ลสุณวคฺคสฺส ทุติยสิกฺขาปทํ  
<span class="LineNumber"> 002 </span>   [๑๕๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน  
<span class="LineNumber"> 003 </span>อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา  
<span class="LineNumber"> 004 </span>ภิกฺขุนิโย   สมฺพาเธ   โลมํ  สํหราเปตฺวา  อจิรวติยา  นทิยา  เวสิยาหิ
<span class="LineNumber"> 005 </span>สทฺธึ   นคฺคา   เอกติตฺเถ   นหายนฺติ   ฯ  เวสิยา  อุชฺฌายนฺติ  ขียนฺติ 
<span class="LineNumber"> 006 </span>วิปาเจนฺติ   กถํ   หิ   นาม  ภิกฺขุนิโย  สมฺพาเธ  โลมํ  สํหราเปสฺสนฺติ 
<span class="LineNumber"> 007 </span>เสยฺยถาปิ   คิหินิโย   กามโภคินิโยติ  ฯ  อสฺโสสุํ  โข  ภิกฺขุนิโย  ตาสํ 
<span class="LineNumber"> 008 </span>เวสิยานํ   อุชฺฌายนฺตีนํ   ขียนฺตีนํ   วิปาเจนฺตีนํ  ฯ  ยา  ตา  ภิกฺขุนิโย
<span class="LineNumber"> 009 </span>อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม 
<span class="LineNumber"> 010 </span>ฉพฺพคฺคิยา   ภิกฺขุนิโย   สมฺพาเธ   โลมํ  สํหราเปสฺสนฺตีติ  ฯเปฯ  สจฺจํ
<span class="LineNumber"> 011 </span>กิร   ภิกฺขเว   ฉพฺพคฺคิยา  ภิกฺขุนิโย  สมฺพาเธ  โลมํ  สํหราเปนฺตีติ  ฯ
<span class="LineNumber"> 012 </span>สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว  
<span class="LineNumber"> 013 </span>ฉพฺพคฺคิยา   ภิกฺขุนิโย   สมฺพาเธ   โลมํ  สํหราเปสฺสนฺติ  เนตํ  ภิกฺขเว
<span class="LineNumber"> 014 </span>อปฺปสนฺนานํ   วา   ปสาทาย   ฯเปฯ  เอวฺจ  ปน  ภิกฺขเว  ภิกฺขุนิโย   
<span class="LineNumber"> 015 </span>อิมํ  สิกฺขาปทํ  อุทฺทิสนฺตุ  ยา  ปน  ภิกฺขุนี  สมฺพาเธ  โลมํ  สํหราเปยฺย 
<span class="LineNumber"> 016 </span>ปาจิตฺติยนฺติ ฯ   
<span class="LineNumber"> 017 </span>   [๑๕๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ   
<span class="LineNumber"> 018 </span>อิมสฺมึ  อตฺเถ   อธิปฺเปตา   ภิกฺขุนีติ   ฯ   สมฺพาโธ   นาม   อุโภ
<span class="LineNumber"> 019 </span>อุปกจฺฉกา   มุตฺตกรณํ   ฯ   สํหราเปยฺยาติ   เอกมฺปิ  โลมํ  สํหราเปติ  
