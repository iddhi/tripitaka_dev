<span class="LineNumber"> 001 </span>  _____________
<span class="LineNumber"> 002 </span>   ทุติยปาราชิกํ  
<span class="LineNumber"> 003 </span>   [๑๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 004 </span>อนาถปิณฺฑิกสฺส   อาราเม   ฯ   เตน   โข  ปน  สมเยน  สุนฺทรีนนฺทา   
<span class="LineNumber"> 005 </span>ภิกฺขุนี   สาเฬฺหน  มิคารนตฺตุนา  คพฺภินี  โหติ  ฯ  ยาว  คพฺโภ  ตรุโณ  
<span class="LineNumber"> 006 </span>อโหสิ  ตาว  ฉาเทสิ  ฯ  ปริปกฺเก  คพฺเภ วิพฺภมิตฺวา วิชายิ ฯ ภิกฺขุนิโย 
<span class="LineNumber"> 007 </span>ถุลฺลนนฺทํ   ภิกฺขุนึ   เอตทโวจุํ   สุนฺทรีนนฺทา  โข  อยฺเย  อจิรวิพฺภนฺตา 
<span class="LineNumber"> 008 </span>วิชาตา  กจฺจิ  โน  สา  ภิกฺขุนีเยว   สมานา   คพฺภินีติ   ฯ  
<span class="LineNumber"> 009 </span>เอวํ   อยฺเยติ   ฯ   กิสฺส   ปน   ตฺวํ  อยฺเย  ชานํ  ปาราชิกํ  ธมฺมํ
<span class="LineNumber"> 010 </span>อชฺฌาปนฺนํ  ภิกฺขุนึ  เนว  อตฺตนา  ปฏิโจเทสิ  น  คณสฺส  อาโรเจสีติ ฯ
<span class="LineNumber"> 011 </span>โย  เอติสฺสา  อวณฺโณ  มเยฺหโส  อวณฺโณ  ยา   เอติสฺสา  
<span class="LineNumber"> 012 </span>อกิตฺติ  มเยฺหสา  อกิตฺติ  โย  เอติสฺสา  อยโส   มเยฺหโส   
<span class="LineNumber"> 013 </span>อยโส   โย   เอติสฺสา   อลาโภ   มเยฺหโส   อลาโภ  กฺยาหํ  อยฺเย   
<span class="LineNumber"> 014 </span>อตฺตโน   อวณฺณํ   อตฺตโน   อกิตฺตึ   อตฺตโน   อยสํ   อตฺตโน  อลาภํ  
<span class="LineNumber"> 015 </span>ปเรสํ   อาโรเจสฺสามีติ   ฯ   ยา   ตา   ภิกฺขุนิโย  อปฺปิจฺฉา  ฯเปฯ  
<span class="LineNumber"> 016 </span>ตา   อุชฺฌายนฺติ   ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา
<span class="LineNumber"> 017 </span>ชานํ  ปาราชิกํ  ธมฺมํ  อชฺฌาปนฺนํ  ภิกฺขุนึ  เนว  อตฺตนา
<span class="LineNumber"> 018 </span>ปฏิโจเทสฺสติ   น   คณสฺส   อาโรเจสฺสตีติ   ฯ  อถโข  ตา  ภิกฺขุนิโย  
<span class="LineNumber"> 019 </span>ภิกฺขูนํ  เอตมตฺถํ  อาโรเจสุํ  ฯ  ภิกฺขู  ภควโต  เอตมตฺถํ  อาโรเจสุํ ฯ
<span class="LineNumber"> 020 </span>อถโข  ภควา  เอตสฺมึ  นิทาเน   เอตสฺมึ   ปกรเณ   ภิกฺขุสงฺฆํ   
