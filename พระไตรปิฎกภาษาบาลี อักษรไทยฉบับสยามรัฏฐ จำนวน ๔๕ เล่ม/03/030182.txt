<span class="LineNumber"> 001 </span>มนฺเตสุํ  ฯ  อฺตรา   ภิกฺขุนี   อายสฺมโต   อุปาลิสฺส   เอตมตฺถํ
<span class="LineNumber"> 002 </span>อาโรเจสิ   ฯ   อายสฺมา   อุปาลิ   อายสฺมโต   กปฺปิตกสฺส  เอตมตฺถํ   
<span class="LineNumber"> 003 </span>อาโรเจสิ  ฯ   อถโข   อายสฺมา   กปฺปิตโก   วิหารา   นิกฺขมิตฺวา  
<span class="LineNumber"> 004 </span>นิลีโน  อจฺฉิ  ฯ  อถโข   ฉพฺพคฺคิยา   ภิกฺขุนิโย   เยนายสฺมโต 
<span class="LineNumber"> 005 </span>กปฺปิตกสฺส   วิหาโร   เตนุปสงฺกมึสุ  อุปสงฺกมิตฺวา  อายสฺมโต
<span class="LineNumber"> 006 </span>กปฺปิตกสฺส  วิหารํ   ปาสาเณหิ   จ   เลฑฺฑูหิ   จ   โอตฺถราเปตฺวา  
<span class="LineNumber"> 007 </span>มโต   กปฺปิตโกติ   ปกฺกมึสุ   ฯ   อถโข   อายสฺมา  กปฺปิตโก  ตสฺสา   
<span class="LineNumber"> 008 </span>รตฺติยา   อจฺจเยน   ปุพฺพณฺหสมยํ  นิวาเสตฺวา  ปตฺตจีวรมาทาย  เวสาลึ 
<span class="LineNumber"> 009 </span>ปิณฺฑาย   ปาวิสิ   ฯ   อทฺทสํสุ   โข  ฉพฺพคฺคิยา  ภิกฺขุนิโย  อายสฺมนฺตํ  
<span class="LineNumber"> 010 </span>กปฺปิตกํ  ปิณฺฑาย  จรนฺตํ  ทิสฺวาน   เอวมาหํสุ   อยํ   กปฺปิตโก  
<span class="LineNumber"> 011 </span>ชีวติ   โก   นุ   โข   อมฺหากํ   มนฺตํ   สํหรตีติ   ฯ   อสฺโสสุํ  โข 
<span class="LineNumber"> 012 </span>ฉพฺพคฺคิยา  ภิกฺขุนิโย  อยฺเยน   กิร   อุปาลินา   อมฺหากํ   มนฺโต  
<span class="LineNumber"> 013 </span>สํหโฏติ   ฯ   ตา   อายสฺมนฺตํ   อุปาลึ  อกฺโกสึสุ  กถํ  หิ  นาม  อยํ
<span class="LineNumber"> 014 </span>กสาวโฏ  มลมชฺชโน   นิหีนชจฺโจ   อมฺหากํ   มนฺตํ   สํหริสฺสตีติ   ฯ
<span class="LineNumber"> 015 </span>ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ  
<span class="LineNumber"> 016 </span>วิปาเจนฺติ  กถํ   หิ   นาม   ฉพฺพคฺคิยา   ภิกฺขุนิโย   อยฺยํ   อุปาลึ
<span class="LineNumber"> 017 </span>อกฺโกสิสฺสนฺตีติ   ฯเปฯ   สจฺจํ   กิร   ภิกฺขเว   ฉพฺพคฺคิยา   ภิกฺขุนิโย 
<span class="LineNumber"> 018 </span>อุปาลึ   อกฺโกสนฺตีติ   ฯ   สจฺจํ   ภควาติ   ฯ  วิครหิ  พุทฺโธ  ภควา
<span class="LineNumber"> 019 </span>กถํ   หิ   นาม   ภิกฺขเว   ฉพฺพคฺคิยา  ภิกฺขุนิโย  อุปาลึ  อกฺโกสิสฺสนฺติ 
<span class="LineNumber"> 020 </span>เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวฺจ  ปน  
