<span class="LineNumber"> 001 </span>	สุตฺวาน มุนิโน วากฺยํ       ปสฺสิตฺวา ธมฺมมุตฺตมํ  
<span class="LineNumber"> 002 </span>	ปริโยคาฬฺหสทฺธมฺโม        อิมํ คาถํ อภาสหํ ฯ  
<span class="LineNumber"> 003 </span>	เอเสว ธมฺโม ยทิ ตาวเทว  ปจฺจพฺยถา ปทมโสกํ  
<span class="LineNumber"> 004 </span>	อทิฏฺ€ํ อพฺภตีตํ            พหุเกหิ กปฺปนหุเตหิ ฯ  
<span class="LineNumber"> 005 </span>	โยหํ ธมฺมํ คเวสนฺโต       กุติตฺเถ สฺจรึ อหํ  
<span class="LineNumber"> 006 </span>	โส เม อตฺโถ อนุปฺปตฺโต    กาโล เม นปฺปมชฺชิตุํ ฯ  
<span class="LineNumber"> 007 </span>	โตสิโตหํ อสฺสชินา         ปตฺวาน อจลํ ปทํ ฯ  
<span class="LineNumber"> 008 </span>	สหายกํ คเวสนฺโต         อสฺสมํ อคมาสหํ  
<span class="LineNumber"> 009 </span>	ทูรโตว มมํ ทิสฺวา         สหาโย เม สุสิกฺขิโต  
<span class="LineNumber"> 010 </span>	อิริยาปถสมฺปนฺโน          อิทํ วจนมพฺรวิ ฯ  
<span class="LineNumber"> 011 </span>	ปสนฺนมุขเนตฺโตสิ          มุนิภาโวว ทิสฺสติ  
<span class="LineNumber"> 012 </span>	อมตาธิคโต กจฺจิ          นิพฺพานํ อจฺจุตํ ปทํ ฯ  
<span class="LineNumber"> 013 </span>	สุภานุรูโป อายาสิ         อาเนฺชการิโต วิย  
<span class="LineNumber"> 014 </span>	ทนฺโตว ๑ ทนฺตทมเถ ๒   อุปสนฺโตสิ พฺราหฺมณ ฯ  
<span class="LineNumber"> 015 </span>	อมตํ มยา อธิคตํ          โสกสลฺลวิโนทนํ  
<span class="LineNumber"> 016 </span>	ตุวํปิ ตํ อธิคจฺเฉหิ ๓      คจฺฉาม พุทฺธสนฺติกํ ฯ  
<span class="LineNumber"> 017 </span>	สาธูติ โส ปฏิสฺสุตฺวา       สหาโย เม สุสิกฺขิโต  
<span class="LineNumber"> 018 </span>	หตฺเถน หตฺถํ คณฺหิตฺวา      อุปาคมฺม ตวนฺติกํ ๔ ฯ  
<span class="LineNumber"> 019 </span>	อุโภปิ ปพฺพชิสฺสาม         สกฺยปุตฺต ตวนฺติเก ฯ  
<span class="LineNumber"> 020 </span>	ตว สาสนมาคมฺม          วิหราม อนาสวา ฯ  
<span class="LineNumber"> 021 </span>#๑ ยุ. จ ฯ ๒ ม. ทนฺตทมโถ ฯ ยุ. อุตฺตทมเถ ฯ ๓ ม. อธิคจฺเฉสิ ฯ  
<span class="LineNumber"> 022 </span>#๔ ยุ. อุปาคมี สตฺถุ สนฺติกํ ฯ  
