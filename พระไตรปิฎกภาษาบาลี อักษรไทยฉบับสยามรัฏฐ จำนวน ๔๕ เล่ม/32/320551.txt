<span class="LineNumber"> 001 </span>	มณฺฑปํ ฉาทยิตฺวาน         สยมฺภุํ อภิวาทยึ  
<span class="LineNumber"> 002 </span>	ธนน ตตฺเถว นิกฺขิปฺป        ปพฺพชึ อนคาริยํ ฯ  
<span class="LineNumber"> 003 </span>	น จิรํ ปพฺพชิตสฺส          พฺยาธิ เม อุปปชฺชถ  
<span class="LineNumber"> 004 </span>	ปุพฺพกมฺมํ สริตฺวาน         ตตฺถ กาลํ กโต อหํ ฯ  
<span class="LineNumber"> 005 </span>	ปุพฺพกมฺเมน สํยุตฺโต        ตุสิตํ อคมาสหํ  
<span class="LineNumber"> 006 </span>	ตตฺถ โสณฺณมยํ พฺยมฺหํ       นิพฺพตฺตติ ยถิจฺฉกํ ฯ  
<span class="LineNumber"> 007 </span>	สหสฺสยุตฺตํ หยวาหึ         ทิพฺพยานมธิฏฺ€ิโต  
<span class="LineNumber"> 008 </span>	อาโรหิตฺวาน ตํ ยานํ       คจฺฉามหํ ยถิจฺฉกํ ฯ  
<span class="LineNumber"> 009 </span>	ตโต เม นียมานสฺส        เทวภูตสฺส เม สโต  
<span class="LineNumber"> 010 </span>	สมนฺตา โยชนสตํ          มณฺฑโป เม ธรียติ ฯ  
<span class="LineNumber"> 011 </span>	สยเน โส ๑ ตุวฏฺฏามิ     อจฺฉนฺเน ปุปฺผสนฺถเต  
<span class="LineNumber"> 012 </span>	อนฺตลิกฺขา จ ปทุมา        วสฺสนฺเต นิจฺจกาลิกํ ฯ  
<span class="LineNumber"> 013 </span>	มรีจิเก ผนฺทมาเน         ตปฺปมาเน จ อาตเป  
<span class="LineNumber"> 014 </span>	น มํ ตปติ ๒ อาตปฺโป     มณฺฑปสฺส อิทํ ผลํ ฯ  
<span class="LineNumber"> 015 </span>	ทุคฺคตึ สมติกฺกนฺโต         อปายา ปิหิตา มม  
<span class="LineNumber"> 016 </span>	มณฺฑเป รุกฺขมูเล วา       สนฺตาโป เม น วิชฺชติ ฯ  
<span class="LineNumber"> 017 </span>	มหิสฺํ อธิฏฺ€าย          โลณโตยํ ตรามหํ  
<span class="LineNumber"> 018 </span>	ตสฺส เม สุกตํ กมฺมํ        พุทฺธปูชายิทํ ผลํ ฯ  
<span class="LineNumber"> 019 </span>	อพฺภมฺหิ ๓ ปถํ กตฺวาน     คจฺฉามิ อนิลฺชเส  
<span class="LineNumber"> 020 </span>	อโห เม สุกตํ กมฺมํ        พุทฺธปูชายิทํ ผลํ ฯ  
<span class="LineNumber"> 021 </span>#๑ ม. หํ ฯ ๒ ม. ตาเปติ ฯ ๓ ม. ยุ. อปถมฺปิ ฯ  
