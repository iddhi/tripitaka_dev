<span class="LineNumber"> 001 </span>อุเปถ    ตฺหิ    ตุมฺหากํ    โมฆปุริสา   ภวิสฺสติ   ทีฆรตฺตํ   อหิตาย  
<span class="LineNumber"> 002 </span>ทุกฺขายาติ ฯ  
<span class="LineNumber"> 003 </span>     [๕๔๒]   อถ   โข   ภควา   ภิกฺขู  อามนฺเตสิ  ฉยิเม  ภิกฺขเว  
<span class="LineNumber"> 004 </span>ธมฺมา   สาราณียา   ๑   ปิยกรณา   ครุกรณา   สงฺคหาย  อวิวาทาย  
<span class="LineNumber"> 005 </span>สามคฺคิยา   เอกีภาวาย   สํวตฺตนฺติ   ฯ   กตเม  ฉ  ฯ  อิธ  ภิกฺขเว  
<span class="LineNumber"> 006 </span>ภิกฺขุโน   เมตฺตํ   กายกมฺมํ   ปจฺจุปฏฺ€ิตํ   โหติ   สพฺรหฺมจารีสุ   อาวี  
<span class="LineNumber"> 007 </span>เจว   รโห   จ   อยมฺปิ  ธมฺโม  สาราณีโย  ๒  ปิยกรโณ  ครุกรโณ  
<span class="LineNumber"> 008 </span>สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ  ปุน  จปรํ  
<span class="LineNumber"> 009 </span>ภิกฺขเว   ภิกฺขุโน   เมตฺตํ   วจีกมฺมํ   ปจฺจุปฏฺ€ิตํ   โหติ  สพฺรหฺมจารีสุ  
<span class="LineNumber"> 010 </span>อาวี   เจว   รโห  จ  อยมฺปิ  ธมฺโม  สาราณีโย  ปิยกรโณ  ครุกรโณ  
<span class="LineNumber"> 011 </span>สงฺคหาย    อวิวาทาย   สามคฺคิยา   เอกีภาวาย   สํวตฺตติ   ฯ   ปุน  
<span class="LineNumber"> 012 </span>จปรํ  ภิกฺขเว  ภิกฺขุโน  เมตฺตํ  มโนกมฺมํ  ปจฺจุปฏฺ€ิตํ  โหติ สพฺรหฺมจารีสุ  
<span class="LineNumber"> 013 </span>อาวี    เจว    รโห    จ   อยมฺปิ   ธมฺโม   สาราณีโย   ปิยกรโณ  
<span class="LineNumber"> 014 </span>ครุกรโณ   สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ  
<span class="LineNumber"> 015 </span>ปุน   จปรํ   ภิกฺขเว   ภิกฺขุ   เย   เต   ลาภา  ธมฺมิกา  ธมฺมลทฺธา  
<span class="LineNumber"> 016 </span>อนฺตมโส   ปตฺตปริยาปนฺนมตฺตํปิ   ตถารูเปหิ   ลาเภหิ   อปฺปฏิวิภตฺต-
<span class="LineNumber"> 017 </span>โภคี  โหติ    สีลวนฺเตหิ    สพฺรหฺมจารีหิ    สาธารณโภคี    อยมฺปิ   ธมฺโม  
<span class="LineNumber"> 018 </span>สาราณีโย    ปิยกรโณ   ครุกรโณ   สงฺคหาย   อวิวาทาย   สามคฺคิยา  
<span class="LineNumber"> 019 </span>เอกีภาวาย   สํวตฺตติ   ฯ   ปุน   จปรํ   ภิกฺขเว   ภิกฺขุ  ยานิ  ตานิ  
<span class="LineNumber"> 020 </span>สีลานิ    อกฺขณฺฑานิ    อจฺฉิทฺทานิ   อสพลานิ   อกมฺมาสานิ   ภุชิสฺสานิ  
<span class="LineNumber"> 021 </span>#๑-๒ ม. สารณียา-สารณีโย ฯ สพฺพตฺถ เอวํ าตพฺพํ ฯ  
