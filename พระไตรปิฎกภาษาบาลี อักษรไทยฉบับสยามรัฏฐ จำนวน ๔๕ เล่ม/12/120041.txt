<span class="LineNumber"> 001 </span>อยํ   โข   เม   พฺราหฺมณ   รตฺติยา   ปจฺฉิเม  ยาเม  ตติยา  วิชฺชา  
<span class="LineNumber"> 002 </span>อธิคตา   อวิชฺชา   วิหตา   วิชฺชา   อุปฺปนฺนา  ตโม  วิหโต  อาโลโก  
<span class="LineNumber"> 003 </span>อุปฺปนฺโน ยถาตํ อปฺปมตฺตสฺส อาตาปิโน ปหิตตฺตสฺส วิหรโต ฯ  
<span class="LineNumber"> 004 </span>     [๕๑]   สิยา   โข  ปน  เต  พฺราหฺมณ  เอวมสฺส  อชฺชาปิ  นูน  
<span class="LineNumber"> 005 </span>สมโณ  โคตโม  อวีตราโค  อวีตโทโส  อวีตโมโห ตสฺมา อรฺวนปตฺถานิ  
<span class="LineNumber"> 006 </span>ปนฺตานิ     เสนาสนานิ     ปฏิเสวตีติ     ฯ    น    โข    ปเนตํ  
<span class="LineNumber"> 007 </span>พฺราหฺมณ   เอวํ   ทฏฺ€พฺพํ   ฯ   เทฺว   โข  อหํ  พฺราหฺมณ  อตฺถวเส  
<span class="LineNumber"> 008 </span>สมฺปสฺสมาโน    อรฺวนปตฺถานิ    ปนฺตานิ    เสนาสนานิ   ปฏิเสวามิ  
<span class="LineNumber"> 009 </span>อตฺตโน    จ    ทิฏฺ€ธมฺมสุขวิหารํ    สมฺปสฺสมาโน    ปจฺฉิมฺจ   ชนตํ  
<span class="LineNumber"> 010 </span>อนุกมฺปมาโนติ ฯ  
<span class="LineNumber"> 011 </span>     [๕๒]   อนุกมฺปิตรูปา   วตายํ  โภตา  โคตเมน  ปจฺฉิมา  ชนตาw  
<span class="LineNumber"> 012 </span>ยถาตํ   อรหตา   สมฺมาสมฺพุทฺเธน  ฯ  อภิกฺกนฺตํ  โภ  โคตม  อภิกฺกนฺตํ  
<span class="LineNumber"> 013 </span>โภ   โคตม   เสยฺยถาปิ   โภ   โคตม   นิกฺกุชฺชิตํ   วา  อุกฺกุชฺเชยฺย  
<span class="LineNumber"> 014 </span>ปฏิจฺฉนฺนํ   วา   วิวเรยฺย  มูฬฺหสฺส  วา  มคฺคํ  อาจิกฺเขยฺย  อนฺธกาเร  
<span class="LineNumber"> 015 </span>วา  เตลปชฺโชตํ  ธาเรยฺย  จกฺขุมนฺโต  รูปานิ ทกฺขนฺตีติ ๑ เอวเมว ๒  
<span class="LineNumber"> 016 </span>โภตา   โคตเมน   อเนกปริยาเยน   ธมฺโม   ปกาสิโต   ฯ   เอสาหํ  
<span class="LineNumber"> 017 </span>ภวนฺตํ    โคตมํ    สรณํ    คจฺฉามิ   ธมฺมฺจ   ภิกฺขุสงฺฆฺจ   อุปาสกํ  
<span class="LineNumber"> 018 </span>มํ ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ๓ ฯ  
<span class="LineNumber"> 019 </span>              ภยเภรวสุตฺตนฺตํ ๔ นิฏฺ€ิตํ จตุตฺถํ ฯ  
<span class="LineNumber"> 020 </span>#๑ สี. ทกฺขินฺตีติ ฯ ๒ ม. เอวเมวํ ฯ ๓ ยุ. สรณคตนฺตีติ ฯ ๔ ม. ภยเภรวสุตฺตํ ฯ  
