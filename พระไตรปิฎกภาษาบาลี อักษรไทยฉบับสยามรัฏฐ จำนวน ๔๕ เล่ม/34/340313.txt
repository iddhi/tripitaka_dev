<span class="LineNumber"> 001 </span>	[๗๙๗]   ตตฺถ   กตมา   วิจิกิจฺฉา   สตฺถริ   กงฺขติ   วิจิกิจฺฉติ  
<span class="LineNumber"> 002 </span>ธมฺเม    กงฺขติ    วิจิกิจฺฉติ    สงฺเฆ    กงฺขติ   วิจิกิจฺฉติ   สิกฺขาย  
<span class="LineNumber"> 003 </span>กงฺขติ    วิจิกิจฺฉติ   ปุพฺพนฺเต   กงฺขติ   วิจิกิจฺฉติ   อปรนฺเต   กงฺขติ  
<span class="LineNumber"> 004 </span>วิจิกิจฺฉติ  ปุพฺพนฺตาปรนฺเต  กงฺขติ วิจิกิจฺฉติ อิทปฺปจฺจยตาปฏิจฺจสมุปฺปนฺเนสุ 
<span class="LineNumber"> 005 </span>ธมฺเมสุ      กงฺขติ      วิจิกิจฺฉติ      ยา     เอวรูปา     กงฺขา  
<span class="LineNumber"> 006 </span>กงฺขายนา    กงฺขายิตตฺตํ    วิมติ   วิจิกิจฺฉา   เทฺวฬฺหกํ   เทฺวธาปโถ  
<span class="LineNumber"> 007 </span>สํสโย     อเนกํสคาโห     อาสปฺปนา    ปริสปฺปนา    อปริโยคาหนา  
<span class="LineNumber"> 008 </span>ถมฺภิตตฺตํ จิตฺตสฺส มโนวิเลโข อยํ วุจฺจติ วิจิกิจฺฉา ฯ  
<span class="LineNumber"> 009 </span>	[๗๙๘]   ตตฺถ   กตมํ  ถีนํ  ยา  จิตฺตสฺส  อกลฺยตา  อกมฺมฺตา  
<span class="LineNumber"> 010 </span>โอลียนา   สลฺลียนา   ลีนํ   ลียนา   ลียิตตฺตํ   ถีนํ   ถียนา   ถียิตตฺตํ  
<span class="LineNumber"> 011 </span>จิตฺตสฺส อิทํ วุจฺจติ ถีนํ ฯ  
<span class="LineNumber"> 012 </span>	[๗๙๙]   ตตฺถ   กตมํ   อุทฺธจฺจํ  ยํ  จิตฺตสฺส  อุทฺธจฺจํ  อวูปสโม  
<span class="LineNumber"> 013 </span>เจตโส วิกฺเขโป ภนฺตตฺตํ จิตฺตสฺส อิทํ วุจฺจติ อุทฺธจฺจํ ฯ  
<span class="LineNumber"> 014 </span>	[๘๐๐]   ตตฺถ   กตมํ   อหิริกํ   ยํ  น  หิริยติ  หิริยิตพฺเพน  น  
<span class="LineNumber"> 015 </span>หิริยติ    ปาปกานํ    อกุสลานํ   ธมฺมานํ   สมาปตฺติยา   อิทํ   วุจฺจติ  
<span class="LineNumber"> 016 </span>อหิริกํ ฯ  
<span class="LineNumber"> 017 </span>	[๘๐๑]  ตตฺถ  กตมํ  อโนตฺตปฺปํ  ยํ  น โอตฺตปฺปติ โอตฺตปฺปิตพฺเพน  
<span class="LineNumber"> 018 </span>น     โอตฺตปฺปติ     ปาปกานํ    อกุสลานํ    ธมฺมานํ    สมาปตฺติยา  
<span class="LineNumber"> 019 </span>อิทํ วุจฺจติ อโนตฺตปฺปํ ฯ  
<span class="LineNumber"> 020 </span>		    อิเม ธมฺมา กิเลสา ฯ  
