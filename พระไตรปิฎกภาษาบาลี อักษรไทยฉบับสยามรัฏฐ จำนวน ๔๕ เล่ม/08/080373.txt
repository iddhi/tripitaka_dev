<span class="LineNumber"> 001 </span>อธิกรณํ    อุกฺโกเฏติ    จตฺตาโร    ปุคฺคลา   อธิกรณํ   อุกฺโกเฏนฺตา  
<span class="LineNumber"> 002 </span>อาปตฺตึ   อาปชฺชนฺติ   ฯ   กตเม   ทฺวาทส  อุกฺโกฏา  ฯ  อกตํ  กมฺมํ  
<span class="LineNumber"> 003 </span>ทุกฺกฏํ   กมฺมํ   ปุน   กาตพฺพํ   กมฺมํ   อนีหตํ  ทุนฺนีหตํ  ปุน  นีหนิตพฺพํ  
<span class="LineNumber"> 004 </span>อวินิจฺฉิตํ   ทุวินิจฺฉิตํ   ปุน   วินิจฺฉิตพฺพํ   อวูปสนฺตํ   ทุวูปสนฺตํ   ปุน 
<span class="LineNumber"> 005 </span>วูปสเมตพฺพนฺติ   อิเม   ทฺวาทส   อุกฺโกฏา   ฯ  กตเมหิ  ทสหากาเรหิ  
<span class="LineNumber"> 006 </span>อุกฺโกฏนํ   ปสวติ   ฯ   ตตฺถชาตกํ   อธิกรณํ   อุกฺโกเฏติ   ตตฺถชาตกํ  
<span class="LineNumber"> 007 </span>วูปสนฺตํ    อธิกรณํ    อุกฺโกเฏติ   อนฺตรามคฺเค   อธิกรณํ   อุกฺโกเฏติ  
<span class="LineNumber"> 008 </span>อนฺตรามคฺเค    วูปสนฺตํ   อธิกรณํ   อุกฺโกเฏติ   ตตฺถ   คตํ   อธิกรณํ  
<span class="LineNumber"> 009 </span>อุกฺโกเฏติ    ตตฺถ     คตํ   วูปสนฺตํ   อธิกรณํ   อุกฺโกเฏติ   สติวินยํ  
<span class="LineNumber"> 010 </span>อุกฺโกเฏติ     อมูฬฺหวินยํ     อุกฺโกเฏติ    ตสฺสปาปิยสิกํ    อุกฺโกเฏติ  
<span class="LineNumber"> 011 </span>ติณวตฺถารกํ   อุกฺโกเฏติ  ฯ  อิเมหิ  ทสหากาเรหิ  อุกฺโกฏนํ  ปสวติ  ฯ  
<span class="LineNumber"> 012 </span>กตเมหิ   จตูหงฺเคหิ   สมนฺนาคโต   ปุคฺคโล   อธิกรณํ   อุกฺโกเฏติ  ฯ  
<span class="LineNumber"> 013 </span>ฉนฺทาคตึ     คจฺฉนฺโต    อธิกรณํ    อุกฺโกเฏติ    โทสาคตึ    ฯเปฯ  
<span class="LineNumber"> 014 </span>โมหาคตึ    ภยาคตึ    คจฺฉนฺโต    อธิกรณํ   อุกฺโกเฏติ   ฯ   อิเมหิ  
<span class="LineNumber"> 015 </span>จตูหงฺเคหิ   สมนฺนาคโต   ปุคฺคโล   อธิกรณํ   อุกฺโกเฏติ   ฯ   กตเม  
<span class="LineNumber"> 016 </span>จตฺตาโร   ปุคฺคลา   อธิกรณํ   อุกฺโกเฏนฺตา   อาปตฺตึ   อาปชฺชนฺติ  ฯ  
<span class="LineNumber"> 017 </span>ตทหุปสมฺปนฺโน     อุกฺโกเฏติ     อุกฺโกฏนกํ    ปาจิตฺติยํ    อาคนฺตุโก  
<span class="LineNumber"> 018 </span>อุกฺโกเฏติ    อุกฺโกฏนกํ   ปาจิตฺติยํ   การโก   อุกฺโกเฏติ   อุกฺโกฏนกํ  
<span class="LineNumber"> 019 </span>ปาจิตฺติยํ    ฉนฺททายโก    อุกฺโกเฏติ    อุกฺโกฏนกํ    ปาจิตฺติยํ    ฯ  
<span class="LineNumber"> 020 </span>อิเม จตฺตาโร ปุคฺคลา อธิกรณํ อุกฺโกเฏนฺตา อาปตฺตึ อาปชฺชนฺติ ฯ  
