<span class="LineNumber"> 001 </span>สงฺเฆน  โอติณฺณาโนติณฺณํ  ชานิตพฺพํ  ฯ  สงฺเฆน  เอวํ ปฏิปชฺชิตพฺพํ ๑ ฯ  
<span class="LineNumber"> 002 </span>อนุวิชฺชเกน   กถํ   ปฏิปชฺชิตพฺพนฺติ   ฯ   อนุวิชฺชเกน   เยน   ธมฺเมน  
<span class="LineNumber"> 003 </span>เยน   วินเยน   เยน   สตฺถุสาสเนน   ตํ   อธิกรณํ   วูปสมฺมติ  ตถา  
<span class="LineNumber"> 004 </span>ตํ อธิกรณํ วูปสเมตพฺพํ ฯ อนุวิชฺชเกน เอวํ ปฏิปชฺชิตพฺพํ ฯ  
<span class="LineNumber"> 005 </span>  [๑๐๘๑] อุโปสโถ กิมตฺถาย           ปวารณา กิสฺส การณา  
<span class="LineNumber"> 006 </span>         ปริวาโส กิมตฺถาย           มูลาย ปฏิกสฺสนา กิสฺส การณา  
<span class="LineNumber"> 007 </span>         มานตฺตํ กิมตฺถาย            อพฺภานํ กิสฺส การณา ฯ  
<span class="LineNumber"> 008 </span>         อุโปสโถ สมคฺคตฺถาย         วิสุทฺธตฺถาย ปวารณา  
<span class="LineNumber"> 009 </span>         ปริวาโส มานตฺตตฺถาย        มูลาย ปฏิกสฺสนา นิคฺคหตฺถาย  
<span class="LineNumber"> 010 </span>         มานตฺตํ อพฺภานตฺถาย         วิสุทฺธตฺถาย อพฺภานํ ฯ  
<span class="LineNumber"> 011 </span>         ฉนฺทา โทสา ภยา โมหา      เถเร จ ปริภาสติ  
<span class="LineNumber"> 012 </span>         กายสฺส เภทา ทุปฺปฺโ       ขโต อุปหตินฺทฺริโย  
<span class="LineNumber"> 013 </span>         นิรยํ คจฺฉติ ทุมฺเมโธ         น จ สิกฺขาย คารโว ฯ  
<span class="LineNumber"> 014 </span>         น จามิสํปิ ๒ นิสฺสาย        น จ นิสฺสาย ปุคฺคลํ  
<span class="LineNumber"> 015 </span>         อุโภ เอเต วิวชฺเชตฺวา       ยถา ธมฺโม ตถา กเร ฯ  
<span class="LineNumber"> 016 </span>         โกธโน อุปนาหี จ จณฺโฑ      จ ปริภาสโก  
<span class="LineNumber"> 017 </span>                อนาปตฺติยา อาปตฺตีติ โรเปติ  
<span class="LineNumber"> 018 </span>                ตาทิโส โจทโก ฌาเปติ อตฺตานํ ฯ  
<span class="LineNumber"> 019 </span>                อุปกณฺณกํ ชปฺเปติ ๓ วิมฺหํ เปกฺขติ  
<span class="LineNumber"> 020 </span>#๑ ยุ. ปฏิปชฺชิตพฺพนฺติ ฯ  ๒ ยุ. น จ อามิสํ ฯ  ๓ สี. ม. ยุ. ชปฺปติ ฯ  
