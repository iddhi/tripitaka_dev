<span class="LineNumber"> 001 </span>               สเจ น ปพฺพชฺชมุเปติ ตาทิโส  
<span class="LineNumber"> 002 </span>               วตฺเตติ จกฺกํ ป€วึ ปสาสติ  
<span class="LineNumber"> 003 </span>               ตสฺสานุยนฺตา อิธ ๑ ภวนฺติ ขตฺติยา  
<span class="LineNumber"> 004 </span>               มหายสา ๒ สปริวารยนฺติ ๓ นํ ฯ  
<span class="LineNumber"> 005 </span>               สเจ ว ๔ ปพฺพชฺชมุเปติ ตาทิโส  
<span class="LineNumber"> 006 </span>               เนกฺขมฺมฉนฺทาภิรโต วิจกฺขโณ  
<span class="LineNumber"> 007 </span>               เทวา มนุสฺสาสุรสกฺกรกฺขสา ๕  
<span class="LineNumber"> 008 </span>               คนฺธพฺพนาคา วิหงฺคา ๖ จตุปฺปทา  
<span class="LineNumber"> 009 </span>               อนุตฺตรํ เทวมนุสฺสปูชิตํ  
<span class="LineNumber"> 010 </span>               มหายสา สปริวารยนฺติ นํ ฯ  
<span class="LineNumber"> 011 </span>    [๑๓๖]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ  
<span class="LineNumber"> 012 </span>นิเกตํ   ปุพฺเพ   มนุสฺสภูโต  สมาโน  ปาณาติปาตํ  ปหาย  ปาณาติปาตา  
<span class="LineNumber"> 013 </span>ปฏิวิรโต     โหติ     นิหิตทณฺโฑ    นิหิตสตฺโถ    ลชฺชี    ทยาปนฺโน  
<span class="LineNumber"> 014 </span>สพฺพปาณภูตหิตานุกมฺปี    วิหาสิ    ฯ   โส   ตสฺส   กมฺมสฺส   กตตฺตา  
<span class="LineNumber"> 015 </span>ฯเปฯ   โส   ตโต   จุโต   อิตฺถตฺตํ   อาคโต   สมาโน  อิมานิ  ตีณิ  
<span class="LineNumber"> 016 </span>มหาปุริสลกฺขณานิ    ปฏิลภติ    อายตปณฺหิ    จ   โหติ   ทีฆงฺคุลี   จ  
<span class="LineNumber"> 017 </span>พฺรหฺมุชุคตฺโต   จ   ฯ  โส  เตหิ  ลกฺขเณหิ  สมนฺนาคโต  สเจ  อคารํ  
<span class="LineNumber"> 018 </span>อชฺฌาวสติ   ราชา   โหติ   จกฺกวตฺติ   ฯเปฯ   ราชา   สมาโน   กึ  
<span class="LineNumber"> 019 </span>ลภติ    ทีฆายุโก    โหติ    จิรฏฺ€ิติโก   ทีฆมายุปาเลติ   น   สกฺกา  
<span class="LineNumber"> 020 </span>โหติ   อนฺตรา   ชีวิตา   โวโรเปตุํ   เกนจิ  มนุสฺสภูเตน  ปจฺจตฺถิเกน  
<span class="LineNumber"> 021 </span>#๑ ม. ตสฺสานุยนฺตาธ ฯ ยุ. ตสฺสานุยุตฺตา อิธ ฯ ๒ ม. ยุ. มหายสํ ฯ  
<span class="LineNumber"> 022 </span>#๓ ม. สํปริ... ฯ ยุ. สมฺปริ... ฯ ๔ ม. ยุ. จ ฯ  ๕ ยุ. เทวมนุสฺส... ฯ  
<span class="LineNumber"> 023 </span>#๖ ม. ยุ. วิหคา ฯ  
