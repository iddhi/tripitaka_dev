<span class="LineNumber"> 001 </span>โข    เต    ภิกฺขู    ภควนฺตํ   เอตทโวจุํ   เอตรหิ   ภนฺเต   ภิกฺขู  
<span class="LineNumber"> 002 </span>นานานามา   นานาโคตฺตา   นานาชจฺจา   นานากุลา   ปพฺพชิตา   เต  
<span class="LineNumber"> 003 </span>สกาย   นิรุตฺติยา   พุทฺธวจนํ   ทูเสนฺติ   หนฺท   มยํ  ภนฺเต  พุทฺธวจนํ   
<span class="LineNumber"> 004 </span>ฉนฺทโส   อาโรเปมาติ   ฯ   วิครหิ   พุทฺโธ   ภควา   กถํ  หิ  นาม   
<span class="LineNumber"> 005 </span>ตุเมฺห    โมฆปุริสา   เอวํ   วกฺขถ   หนฺท   มยํ   ภนฺเต   พุทฺธวจนํ   
<span class="LineNumber"> 006 </span>ฉนฺทโส   อาโรเปมาติ   เนตํ   โมฆปุริสา  อปฺปสนฺนานํ  วา  ปสาทาย   
<span class="LineNumber"> 007 </span>ฯเปฯ    วิครหิตฺวา    ธมฺมึ    กถํ   กตฺวา   ภิกฺขู   อามนฺเตสิ   น   
<span class="LineNumber"> 008 </span>ภิกฺขเว    พุทฺธวจนํ    ฉนฺทโส    อาโรเปตพฺพํ    โย    อาโรเปยฺย  
<span class="LineNumber"> 009 </span>อาปตฺติ   ทุกฺกฏสฺส   อนุชานามิ   ภิกฺขเว   สกาย  นิรุตฺติยา  พุทฺธวจนํ   
<span class="LineNumber"> 010 </span>ปริยาปุณิตุนฺติ ฯ   
<span class="LineNumber"> 011 </span>     [๑๘๑]   เตน   โข   ปน  สมเยน  ฉพฺพคฺคิยา  ภิกฺขู  โลกายตํ  
<span class="LineNumber"> 012 </span>ปริยาปุณนฺติ    ฯ   มนุสฺสา   อุชฺฌายนฺติ   ขียนฺติ   วิปาเจนฺติ   ฯเปฯ   
<span class="LineNumber"> 013 </span>เสยฺยถาปิ   คิหี  กามโภคิโนติ  ฯ  อสฺโสสุํ  โข  ภิกฺขู  เตสํ  มนุสฺสานํ  
<span class="LineNumber"> 014 </span>อุชฺฌายนฺตานํ   ขียนฺตานํ   วิปาเจนฺตานํ   ฯเปฯ   อถโข   เต   ภิกฺขู  
<span class="LineNumber"> 015 </span>ภควโต  เอตมตฺถํ  อาโรเจสุํ  ฯเปฯ  อปิ  นุ  โข  ภิกฺขเว  โลกายเต  
<span class="LineNumber"> 016 </span>สารทสฺสาวี  อิมสฺมึ  ธมฺมวินเย  วุฑฺฒึ  วิรูฬฺหึ  เวปุลฺลํ  อาปชฺเชยฺยาติ ฯ   
<span class="LineNumber"> 017 </span>โน   เหตํ  ภนฺเตติ  ๑  ฯ  อิมสฺมึ  วา  ปน  ธมฺมวินเย  สารทสฺสาวี   
<span class="LineNumber"> 018 </span>โลกายตํ  ปริยาปุเณยฺยาติ  ฯ โน เหตํ ภนฺเตติ ๑ ฯ น ภิกฺขเว โลกายตํ  
<span class="LineNumber"> 019 </span>ปริยาปุณิตพฺพํ โย ปริยาปุเณยฺย อาปตฺติ ทุกฺกฏสฺสาติ ฯ   
<span class="LineNumber"> 020 </span>#๑ ม. ยุ. อิติสทฺโท น ทิสฺสติ ฯ   
