<span class="LineNumber"> 001 </span>น   กาจมโย   ปตฺโต   ธาเรตพฺโพ   น  ติปุมโย  ปตฺโต  ธาเรตพฺโพ   
<span class="LineNumber"> 002 </span>น    สีสมโย    ปตฺโต    ธาเรตพฺโพ    น    ตมฺพโลหมโย   ปตฺโต  
<span class="LineNumber"> 003 </span>ธาเรตพฺโพ   โย   ธาเรยฺย   อาปตฺติ   ทุกฺกฏสฺส  อนุชานามิ  ภิกฺขเว  
<span class="LineNumber"> 004 </span>เทฺว ปตฺเต อโยปตฺตํ มตฺติกาปตฺตนฺติ ฯ   
<span class="LineNumber"> 005 </span>     [๓๕]   เตน   โข   ปน  สมเยน  ปตฺตมูลํ  ฆํสิยติ  ฯ  ภควโต   
<span class="LineNumber"> 006 </span>เอตมตฺถํ อาโรเจสุํ ฯ อนุชานามิ ภิกฺขเว ปตฺตมณฺฑลนฺติ ฯ   
<span class="LineNumber"> 007 </span>     [๓๖]   เตน   โข  ปน  สมเยน  ฉพฺพคฺคิยา  ภิกฺขู  อุจฺจาวจานิ  
<span class="LineNumber"> 008 </span>ปตฺตมณฺฑลานิ   ธาเรนฺติ   โสวณฺณมยํ   รูปิยมยํ  ฯ  มนุสฺสา  อุชฺฌายนฺติ   
<span class="LineNumber"> 009 </span>ขียนฺติ   วิปาเจนฺติ   ฯเปฯ   เสยฺยถาปิ   คิหี   กามโภคิโนติ   ฯเปฯ   
<span class="LineNumber"> 010 </span>ภควโต    เอตมตฺถํ   อาโรเจสุํ   ฯเปฯ   น   ภิกฺขเว   อุจฺจาวจานิ   
<span class="LineNumber"> 011 </span>ปตฺตมณฺฑลานิ    ธาเรตพฺพานิ    โย    ธาเรยฺย   อาปตฺติ   ทุกฺกฏสฺส  
<span class="LineNumber"> 012 </span>อนุชานามิ    ภิกฺขเว    เทฺว   ปตฺตมณฺฑลานิ   ติปุมยํ   สีสมยนฺติ   ฯ   
<span class="LineNumber"> 013 </span>พหลานิ   ปตฺตมณฺฑลานิ   ๑   น   อจฺฉุปิยนฺติ   ฯ  ภควโต  เอตมตฺถํ  
<span class="LineNumber"> 014 </span>อาโรเจสุํ  ฯ  อนุชานามิ  ภิกฺขเว  ลิขิตุนฺติ  ฯ  วลี  ๒  โหนฺติ ฯเปฯ  
<span class="LineNumber"> 015 </span>อนุชานามิ ภิกฺขเว มกรทนฺตกํ ฉินฺทิตุนฺติ ฯะ   
<span class="LineNumber"> 016 </span>     [๓๗]   เตน   โข   ปน   สมเยน   ฉพฺพคฺคิยา  ภิกฺขู  จิตฺรานิ  
<span class="LineNumber"> 017 </span>ปตฺตมณฺฑลานิ    ธาเรนฺติ   รูปกากิณฺณานิ   ภิตฺติกมฺมกตานิ   ๓   ตานิ  
<span class="LineNumber"> 018 </span>รถิกายปิ   ทสฺเสนฺตา   อาหิณฺฑนฺติ   ฯ   มนุสฺสา   อุชฺฌายนฺติ   ขียนฺติ  
<span class="LineNumber"> 019 </span>วิปาเจนฺติ    ฯเปฯ    เสยฺยถาปิ   คิหี   กามโภคิโนติ   ฯ   ภควโต  
<span class="LineNumber"> 020 </span>#๑ ม. ยุ. มณฺฑลานิ ฯ ๒ ยุ. วลึ ฯ ๓ ยุ. รูปโกกิณฺณานิ ภติกมฺมกตานิ ฯ   
