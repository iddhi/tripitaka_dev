<span class="LineNumber"> 001 </span>กามสมฺมุทิตานํ  ปปาโต  วิย  ขายติ  ยทิทํ เนกฺขมฺมํ สุตเมตํ ภนฺเต อิมสฺมึ        
<span class="LineNumber"> 002 </span>ธมฺมวินเย  ทหรานํ  ทหรานํ  ภิกฺขูนํ  เนกฺขมฺเม  จิตฺตํ  ปกฺขนฺทติ  ปสีทติ       
<span class="LineNumber"> 003 </span>สนฺติฏฺ€ติ   วิมุจฺจติ   เอตํ   สนฺตนฺติ   ปสฺสโต   ตยิทํ   ภนฺเต  อิมสฺมึ      
<span class="LineNumber"> 004 </span>ธมฺมวินเย  ภิกฺขูนํ  พหุนา  ชเนน  วิสภาโค  ยทิทํ  เนกฺขมฺมนฺติ  ฯ อตฺถิ         
<span class="LineNumber"> 005 </span>โข  เอตํ  คหปติ  กถาปาภตํ  ภควนฺตํ  ทสฺสนาย  อายาม  คหปติ  เยน    
<span class="LineNumber"> 006 </span>ภควา     เตนุปสงฺกมิสฺสาม     อุปสงฺกมิตฺวา     ภควโต    เอตมตฺถํ   
<span class="LineNumber"> 007 </span>อาโรเจสฺสาม  ยถา  โน  ภควา  พฺยากริสฺสติ  ตถา  กริสฺสามาติ ๑ ฯ   
<span class="LineNumber"> 008 </span>เอวํ  ภนฺเตติ  โข  ตปุสฺโส  คหปติ  อายสฺมโต  อานนฺทสฺส ปจฺจสฺโสสิ ฯ   
<span class="LineNumber"> 009 </span>อถโข   อายสฺมา   อานนฺโท   ตปุสฺเสน  คหปตินา  สทฺธึ  เยน  ภควา    
<span class="LineNumber"> 010 </span>เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ         
<span class="LineNumber"> 011 </span>เอกมนฺตํ   นิสินฺโน   โข  อายสฺมา  อานนฺโท  ภควนฺตํ  เอตทโวจ  อยํ   
<span class="LineNumber"> 012 </span>ภนฺเต  ตปุสฺโส  คหปติ  เอวมาห  มยํ  ภนฺเต  อานนฺท  คิหี กามโภคิโน   
<span class="LineNumber"> 013 </span>กามารามา   กามรตา   กามสมฺมุทิตา   เตสํ   โน   ภนฺเต   อมฺหากํ    
<span class="LineNumber"> 014 </span>คิหีนํ  กามโภคีนํ  กามารามานํ  กามรตานํ  กามสมฺมุทิตานํ  ปปาโต  วิย   
<span class="LineNumber"> 015 </span>ขายติ    ยทิทํ    เนกฺขมฺมํ    สุตเมตํ    ภนฺเต   อิมสฺมึ   ธมฺมวินเย           
<span class="LineNumber"> 016 </span>ทหรานํ   ทหรานํ  ภิกฺขูนํ  เนกฺขมฺเม  จิตฺตํ  ปกฺขนฺทติ  ปสีทติ  สนฺติฏฺ€ติ     
<span class="LineNumber"> 017 </span>วิมุจฺจติ    เอตํ    สนฺตนฺติ    ปสฺสโต    ตยิทํ    ภนฺเต   ธมฺมวินเย           
<span class="LineNumber"> 018 </span>ภิกฺขูนํ พหุนา ชเนน วิสภาโค ยทิทํ เนกฺขมฺมนฺติ ฯ        
<span class="LineNumber"> 019 </span>     เอวเมตํ  อานนฺท  เอวเมตํ  อานนฺท  มยฺหมฺปิ โข อานนฺท ปุพฺเพว   
<span class="LineNumber"> 020 </span>สมฺโพธา    อนภิสมฺพุทฺธสฺส   โพธิสตฺตสฺเสว   สโต   เอตทโหสิ   สาธุ    
<span class="LineNumber"> 021 </span>#๑ ม. ธาเรสฺสามีติ ฯ            
