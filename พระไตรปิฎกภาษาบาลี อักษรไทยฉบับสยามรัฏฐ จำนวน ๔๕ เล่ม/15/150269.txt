<span class="LineNumber"> 001 </span>เตนุปสงฺกมิ อุปสงฺกมิตฺวา ปฺตฺเต อาสเน นิสีทิ ฯ  
<span class="LineNumber"> 002 </span>	[๗๒๑]  อถ  โข  สงฺครโว  พฺราหฺมโณ  เยน  ภควา เตนุปสงฺกมิ  
<span class="LineNumber"> 003 </span>อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ  
<span class="LineNumber"> 004 </span>วีติสาเรตฺวา   เอกมนฺตํ   นิสีทิ   ฯ   เอกมนฺตํ   นิสินฺนํ  โข  สงฺครวํ  
<span class="LineNumber"> 005 </span>พฺราหฺมณํ   ภควา   เอตทโวจ   สจฺจํ  กิร  ตฺวํ  พฺราหฺมณ  อุทกสุทฺธิโก  
<span class="LineNumber"> 006 </span>อุทเกน     สุทฺธึ    ปจฺเจสิ    สายปาตํ    อุทโกโรหณานุโยคมนุยุตฺโต  
<span class="LineNumber"> 007 </span>วิหรสีติ   ฯ   เอวํ   โภ   โคตมาติ   ฯ   กึ   ปน   ตฺวํ  พฺราหฺมณ  
<span class="LineNumber"> 008 </span>อตฺถวสํ   สมฺปสฺสมาโน   อุทกสุทฺธิโก  อุทเกน  สุทฺธึ  ปจฺเจสิ  สายปาตํ  
<span class="LineNumber"> 009 </span>อุทโกโรหณานุโยคมนุยุตฺโต   วิหรสีติ   ฯ   อิธ   เม   โภ  โคตม  ยํ  
<span class="LineNumber"> 010 </span>ทิวา    ปาปกมฺมํ   กตํ   โหติ   ตํ   สยํ   นฺหาเนน   ปวาเหมิ   ยํ  
<span class="LineNumber"> 011 </span>รตฺตึ   ปาปกมฺมํ   กตํ   โหติ   ตํ  ปาตํ  นฺหาเนน  ปวาเหมิ  อิมํ  จ  
<span class="LineNumber"> 012 </span>ขฺวาหํ   โภ   โคตม   อตฺถวสํ   สมฺปสฺสมาโน   อุทกสุทฺธิโก   อุทเกน  
<span class="LineNumber"> 013 </span>สุทฺธึ ปจฺเจมิ สายปาตํ อุทโกโรหณานุโยคมนุยุตฺโต วิหรามีติ ฯ  
<span class="LineNumber"> 014 </span>		[๗๒๒] ธมฺโม รหโท พฺราหฺมณ สีลติตฺโถ  
<span class="LineNumber"> 015 </span>		อนาวิโล สพฺภิ สตํ ปสตฺโถ  
<span class="LineNumber"> 016 </span>		ยตฺถ หเว เวทคุโน สินาตา  
<span class="LineNumber"> 017 </span>		อนลฺลคตฺตาว ตรนฺติ ปารนฺติ ฯ  
<span class="LineNumber"> 018 </span>	[๗๒๓]   เอวํ  วุตฺเต  สงฺครโว  พฺราหฺมโณ  ภควนฺตํ  เอตทโวจ  
<span class="LineNumber"> 019 </span>อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ  อุปาสกํ  มํ  
<span class="LineNumber"> 020 </span>ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ  
