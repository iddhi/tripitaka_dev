<span class="LineNumber"> 001 </span>สพฺพเจตโส สมนฺนาหริตฺวา โอหิตโสตา ธมฺมํ สุณนฺติ ฯ  
<span class="LineNumber"> 002 </span>   [๘๒๓] อถ โข ปุนพฺพสุมาตา       ยกฺขินี ปุตฺตกํ ๑ เอวํ โตเสสิ  
<span class="LineNumber"> 003 </span>		ตุณฺหี อุตฺตริเก โหหิ        ตุณฺหี โหหิ ปุนพฺพสุ  
<span class="LineNumber"> 004 </span>		ยาวาหํ พุทฺธเสฏฺ€สฺส       ธมฺมํ โสสฺสามิ สตฺถุโน  
<span class="LineNumber"> 005 </span>		นิพฺพานํ ภควา อาห        สพฺพคนฺถปฺปโมจนํ  
<span class="LineNumber"> 006 </span>		อติเวลา จ เม โหติ       อสฺมึ ธมฺเม ปิยายนา  
<span class="LineNumber"> 007 </span>		ปิโย โลเก สโก ปุตฺโต     ปิโย โลเก สโก ปติ  
<span class="LineNumber"> 008 </span>		ตโต ปิยตรํ ๒ มยฺหํ       อสฺส ธมฺมสฺส มคฺคนา  
<span class="LineNumber"> 009 </span>		น หิ ปุตฺโต ปติ วาปิ       ปิโย ทุกฺขา ปโมจเย  
<span class="LineNumber"> 010 </span>		ยถา สทฺธมฺมสฺสวนํ         ทุกฺขา โมเจติ ปาณินํ  
<span class="LineNumber"> 011 </span>		โลเก ทุกฺขปเรตสฺมึ        ชรามรณสํยุเต  
<span class="LineNumber"> 012 </span>		ชรามรณโมกฺขาย          ยํ ธมฺมํ อภิสมฺพุธํ  
<span class="LineNumber"> 013 </span>		ตํ ธมฺมํ โสตุมิจฺฉามิ        ตุณฺหี โหหิ ปุนพฺพสูติ ฯ  
<span class="LineNumber"> 014 </span>   [๘๒๔] อมฺม ๓ น พฺยาหริสฺสามิ    ตุณฺหีภูตายมุตฺตรา  
<span class="LineNumber"> 015 </span>		ธมฺมเมว นิสาเมหิ         สทฺธมฺมสฺสวนํ สุขํ  
<span class="LineNumber"> 016 </span>		สทฺธมฺมสฺส อนฺาย        อมฺม ๔ ทุกฺขํ จรามเส  
<span class="LineNumber"> 017 </span>		เอส เทวมนุสฺสานํ         สมฺมูฬฺหานํ ปภงฺกโร  
<span class="LineNumber"> 018 </span>		พุทฺโธ อนฺติมสารีโร        ธมฺมํ เทเสติ จกฺขุมาติ ฯ  
<span class="LineNumber"> 019 </span>   [๘๒๕] สาธุ โข ปณฺฑิโต นาม      ปุตฺโต ชาโต อุเร สโย ๕  
<span class="LineNumber"> 020 </span>		ปุตฺโต เม พุทฺธเสฏฺ€สฺส     ธมฺมสุทฺธํ ปิยายติ  
<span class="LineNumber"> 021 </span>#๑ โป. ม. ยุ. ปุตฺตเก ฯ ๒ ม. ยุ. ปิยตรา ฯ ๓-๔ ม. อมฺมา ฯ ๕ ยุ. เสยฺโย ฯ  
