<span class="LineNumber"> 001 </span>		โยธ ปุฺฺจ ปาปฺจ      ปวาเหตฺวา ๑ พฺรหฺมจริยํ  
<span class="LineNumber"> 002 </span>		สงฺขาย โลเก จรติ       ส เว ภิกฺขูติ วุจฺจตีติ ฯ  
<span class="LineNumber"> 003 </span>	[๗๑๘]   เอวํ   วุตฺเต  ภิกฺขโก  พฺราหฺมโณ  ภควนฺตํ  เอตทโวจ  
<span class="LineNumber"> 004 </span>อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ  อุปาสกํ  มํ  
<span class="LineNumber"> 005 </span>ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ  
<span class="LineNumber"> 006 </span>			เอกาทสมํ สงฺครวสุตฺตํ  
<span class="LineNumber"> 007 </span>	[๗๑๙]   สาวตฺถีนิทานํ   ฯ   เตน  โข  ปน  สมเยน  สงฺครโว  
<span class="LineNumber"> 008 </span>นาม   พฺราหฺมโณ   สาวตฺถิยํ  ปฏิวสติ  อุทกสุทฺธิโก  อุทเกน  สุทฺธึ  ๒  
<span class="LineNumber"> 009 </span>ปจฺเจติ   สายปาตํ   อุทโกโรหณานุโยคมนุยุตฺโต   วิหรติ   ฯ  อถ  โข  
<span class="LineNumber"> 010 </span>อายสฺมา    อานนฺโท    ปุพฺพณฺหสมยํ    นิวาเสตฺวา    ปตฺตจีวรมาทาย  
<span class="LineNumber"> 011 </span>สาวตฺถิยํ   ปิณฺฑาย   ปาวิสิ   สาวตฺถิยํ   ปิณฺฑาย   จริตฺวา  ปจฺฉาภตฺตํ  
<span class="LineNumber"> 012 </span>ปิณฺฑปาตปฏิกฺกนฺโต     เยน     ภควา    เตนุปสงฺกมิ    อุปสงฺกมิตฺวา  
<span class="LineNumber"> 013 </span>ภควนฺตํ อภิวาเทตฺวา เอกมนฺตํ นิสีทิ ฯ  
<span class="LineNumber"> 014 </span>	[๗๒๐]   เอกมนฺตํ   นิสินฺโน   โข  อายสฺมา  อานนฺโท  ภควนฺตํ  
<span class="LineNumber"> 015 </span>เอตทโวจ    อิธ    ภนฺเต   สงฺครโว   นาม   พฺราหฺมโณ   สาวตฺถิยํ  
<span class="LineNumber"> 016 </span>ปฏิวสติ     อุทกสุทฺธิโก     อุทเกน     สุทฺธึ    ปจฺเจติ    สายปาตํ  
<span class="LineNumber"> 017 </span>อุทโกโรหณานุโยคมนุยุตฺโต    วิหรติ    สาธุ    ภนฺเต   ภควา   เยน  
<span class="LineNumber"> 018 </span>สงฺครวสฺส  พฺราหฺมณสฺส  นิเวสนํ  เตนุปสงฺกมตุ  อนุกมฺปํ  อุปาทายาติ  ฯ  
<span class="LineNumber"> 019 </span>อธิวาเสสิ   ภควา   ตุณฺหีภาเวน   ฯ   อถ   โข  ภควา  ปุพฺพณฺหสมยํ  
<span class="LineNumber"> 020 </span>นิวาเสตฺวา   ปตฺตจีวรมาทาย   เยน   สงฺครวสฺส  พฺราหฺมณสฺส  นิเวสนํ  
<span class="LineNumber"> 021 </span>#๑ ม. ยุ. พาหิตฺวา ฯ ๒ ม. ปริสุทฺธึ ฯ  
