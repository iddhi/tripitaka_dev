<span class="LineNumber"> 001 </span>ปาเทสุ   วา   คเหตฺวา   ปารคงฺคาย   ขิปิสฺสามีติ   ฯ  น  ขฺวาหนฺตํ  
<span class="LineNumber"> 002 </span>อาวุโส  ปสฺสามิ  สเทวเก  โลเก สมารเก สพฺรหฺมเก สสฺสมณพฺราหฺมณิยา  
<span class="LineNumber"> 003 </span>ปชาย     สเทวมนุสฺสาย     โย     เม    จิตฺตํ    วา    ขิเปยฺย  
<span class="LineNumber"> 004 </span>หทยํ  วา  ผาเลยฺย  ปาเทสุ  วา  คเหตฺวา  ปารคงฺคาย  ตีเร ขิเปยฺย  
<span class="LineNumber"> 005 </span>อปิจ ตฺวํ อาวุโส ปุจฺฉ ยทากงฺขสีติ ฯ  
<span class="LineNumber"> 006 </span>		[๘๐๙] ราโค จ โทโส จ กุโตนิทานา  
<span class="LineNumber"> 007 </span>		อรตี รติ โลมหํโส กุโตชา  
<span class="LineNumber"> 008 </span>		กุโต สมุฏฺ€าย มโนวิตกฺกา  
<span class="LineNumber"> 009 </span>		กุมารกา ธงฺกมิโวสฺสชนฺตีติ ฯ  
<span class="LineNumber"> 010 </span>		[๘๑๐] ราโค จ โทโส จ อิโตนิทานา  
<span class="LineNumber"> 011 </span>		อรตี รติ โลมหํโส อิโตชา  
<span class="LineNumber"> 012 </span>		อิโต สมุฏฺ€าย มโนวิตกฺกา  
<span class="LineNumber"> 013 </span>		กุมารกา ธงฺกมิโวสฺสชนฺติ  
<span class="LineNumber"> 014 </span>		เสฺนหชา อตฺตสมฺภูตา       นิโคฺรธสฺเสว ขนฺธชา  
<span class="LineNumber"> 015 </span>		ปุถู วิสตฺตา กาเมสุ        มาลุวา วิตฺถตา วเน  
<span class="LineNumber"> 016 </span>		เย นํ ปชานนฺติ ยโตนิทานํ ๑  
<span class="LineNumber"> 017 </span>		เต นํ วิโนเทนฺติ สุโณหิ ยกฺข  
<span class="LineNumber"> 018 </span>		เต ทุตฺตรํ โอฆมิมํ ตรนฺติ  
<span class="LineNumber"> 019 </span>		อติณฺณปุพฺพํ อปุนพฺภวายาติ ฯ  
<span class="LineNumber"> 020 </span>#๑ สี. ยโตนิทานา ฯ  
