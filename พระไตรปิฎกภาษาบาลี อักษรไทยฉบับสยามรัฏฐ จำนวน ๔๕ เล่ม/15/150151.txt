<span class="LineNumber"> 001 </span>		อนตฺถสฺหิตํ ตฺวา         ยงฺกิฺจิ อปรํ ๑ ตปํ  
<span class="LineNumber"> 002 </span>		สพฺพํ นตฺถาวหํ ๒ โหติ     ปิยาริตฺตํว ธมฺมนิ  
<span class="LineNumber"> 003 </span>		สีลํ สมาธึ ปฺฺจ         มคฺคํ โพธาย ภาวยํ  
<span class="LineNumber"> 004 </span>		ปตฺโตสฺมิ ปรมํ สุทฺธึ        นิหโต ตฺวมสิ อนฺตกาติ ฯ  
<span class="LineNumber"> 005 </span>อถ   โข   มาโร   ปาปิมา  ชานาติ  มํ  ภควา  ชานาติ  มํ  สุคโตติ  
<span class="LineNumber"> 006 </span>ทุกฺขี ทุมฺมโน ตตฺเถวนฺตรธายีติ ฯ  
<span class="LineNumber"> 007 </span>			ทุติยํ นาคสุตฺตํ  
<span class="LineNumber"> 008 </span>	[๔๑๙]   เอวมฺเม   สุตํ  เอกํ  สมยํ  ภควา  อุรุเวลายํ  วิหรติ  
<span class="LineNumber"> 009 </span>นชฺชา   เนรฺชราย   ตีเร  อชปาลนิโคฺรเธ  ป€มาภิสมฺพุทฺโธ  ฯ  เตน  
<span class="LineNumber"> 010 </span>โข   ปน   สมเยน   ภควา   รตฺตนฺธการติมิสายํ  อชฺโฌกาเส  นิสินฺโน  
<span class="LineNumber"> 011 </span>โหติ ฯ เทโว จ เอกเมกํ ผุสายติ ฯ  
<span class="LineNumber"> 012 </span>	[๔๒๐]  อถ  โข  มาโร  ปาปิมา  ภควโต  ภยํ ฉมฺภิตตฺตํ โลมหํสํ  
<span class="LineNumber"> 013 </span>อุปฺปาเทตุกาโม   มหนฺตํ   หตฺถิราชวณฺณํ   อภินิมฺมินิตฺวา   เยน   ภควา  
<span class="LineNumber"> 014 </span>เตนุปสงฺกมิ   ฯ   เสยฺยถาปิ   นาม  มหาอริฏฺ€โก  มณิ  เอวมสฺส  สีสํ  
<span class="LineNumber"> 015 </span>โหติ   ฯ   เสยฺยถาปิ  นาม  สุทฺธํ  รูปิยํ  เอวมสฺส  ทนฺตา  โหนฺติ  ฯ  
<span class="LineNumber"> 016 </span>เสยฺยถาปิ นาม มหตี นงฺคลีสา เอวมสฺส โสณฺโฑ โหติ ฯ  
<span class="LineNumber"> 017 </span>	[๔๒๑]   อถ   โข   ภควา  มาโร  อยํ  ปาปิมา  อิติ  วิทิตฺวา  
<span class="LineNumber"> 018 </span>มารํ ปาปิมนฺตํ คาถาย อชฺฌภาสิ  
<span class="LineNumber"> 019 </span>		สํสารํ ๓ ทีฆมทฺธานํ       วณฺณํ กตฺวา สุภาสุภํ  
<span class="LineNumber"> 020 </span>		อลนฺเต เตน ปาปิม        นิหโต ตฺวมสิ อนฺตกาติ ฯ  
<span class="LineNumber"> 021 </span>#๑ ม. อมรํ ฯ ๒ ยุ. สพฺพา นตฺถาวหํ โหติ ฯ ๓ โป. ม. สํสรํ ฯ  
