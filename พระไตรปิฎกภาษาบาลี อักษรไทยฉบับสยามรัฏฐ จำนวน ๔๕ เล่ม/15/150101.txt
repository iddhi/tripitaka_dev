<span class="LineNumber"> 001 </span>อาจิกฺเขยฺย   อนฺธกาเร  วา  เตลปชฺโชตํ  ธาเรยฺย  จกฺขุมนฺโต  รูปานิ  
<span class="LineNumber"> 002 </span>ทกฺขนฺตีติ    เอวเมว    ภควตา   อเนกปริยาเยน   ธมฺโม   ปกาสิโต  
<span class="LineNumber"> 003 </span>เอสาหํ    ภนฺเต    ภควนฺตํ   สรณํ   คจฺฉามิ   ธมฺมฺจ   ภิกฺขุสงฺฆฺจ  
<span class="LineNumber"> 004 </span>อุปาสกํ มํ [๑]- ภควา ธาเรตุ อชฺชตคฺเค ปาณุเปตํ สรณงฺคตนฺติ ฯ  
<span class="LineNumber"> 005 </span>			ทุติยํ ปุริสสุตฺตํ  
<span class="LineNumber"> 006 </span>	[๓๒๘]  สาวตฺถิยํ  อาราเม  ...  อถ  โข ราชา ปเสนทิโกสโล  
<span class="LineNumber"> 007 </span>เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  
<span class="LineNumber"> 008 </span>เอกมนฺตํ   นิสีทิ   ฯ   เอกมนฺตํ   นิสินฺโน  โข  ราชา  ปเสนทิโกสโล  
<span class="LineNumber"> 009 </span>ภควนฺตํ   เอตทโวจ   กติ   นุ   โข  ภนฺเต  ปุริสสฺส  ธมฺมา  อชฺฌตฺตํ  
<span class="LineNumber"> 010 </span>อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายาติ ฯ  
<span class="LineNumber"> 011 </span>	[๓๒๙]  ตโย  โข  มหาราช  ปุริสสฺส ธมฺมา อชฺฌตฺตํ อุปฺปชฺชมานา  
<span class="LineNumber"> 012 </span>อุปฺปชฺชนฺติ     อหิตาย    ทุกฺขาย    อผาสุวิหาราย    กตเม    ตโย  
<span class="LineNumber"> 013 </span>โลโภ    โข    มหาราช   ปุริสสฺส   ธมฺโม   อชฺฌตฺตํ   อุปฺปชฺชมาโน  
<span class="LineNumber"> 014 </span>อุปฺปชฺชติ   อหิตาย   ทุกฺขาย   อผาสุวิหาราย   โทโส   โข  มหาราช  
<span class="LineNumber"> 015 </span>ปุริสสฺส   ธมฺโม   อชฺฌตฺตํ   อุปฺปชฺชมาโน   อุปฺปชฺชติ  อหิตาย  ทุกฺขาย  
<span class="LineNumber"> 016 </span>อผาสุวิหาราย    โมโห   โข   มหาราช   ปุริสสฺส   ธมฺโม   อชฺฌตฺตํ  
<span class="LineNumber"> 017 </span>อุปฺปชฺชมาโน   อุปฺปชฺชติ   อหิตาย   ทุกฺขาย  อผาสุวิหาราย  อิเม  โข  
<span class="LineNumber"> 018 </span>มหาราช   ตโย   ปุริสสฺส   ธมฺมา   อชฺฌตฺตํ  อุปฺปชฺชมานา  อุปฺปชฺชนฺติ  
<span class="LineNumber"> 019 </span>อหิตาย ทุกฺขาย อผาสุวิหารายาติ ฯ  
<span class="LineNumber"> 020 </span>	[๓๓๐] อิทมโวจ ฯเปฯ  
<span class="LineNumber"> 021 </span>#๑ ม. ยุ. เอตฺถนฺตเร ภนฺเตติ อตฺถิ ฯ  
