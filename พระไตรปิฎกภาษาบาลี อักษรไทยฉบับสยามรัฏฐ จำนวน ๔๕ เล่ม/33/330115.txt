<span class="LineNumber"> 001 </span>	ยถา โกมุทิเก มาเส        พหู ปุปฺผนฺติ ปาทปา  
<span class="LineNumber"> 002 </span>	ตเถวาหมฺปิ สมเย          ปุปฺผิโตมฺหิ มเหสินา ๑ ฯ  
<span class="LineNumber"> 003 </span>	วิริยํ เม ธุรโธรยฺหํ         โยคกฺเขมาธิวาหนํ  
<span class="LineNumber"> 004 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 005 </span>	สตสหสฺเส อิโต กปฺเป       ยํ พุทฺธมภิกิตฺตยึ  
<span class="LineNumber"> 006 </span>	ทุคฺคตึ นาภิชานามิ          กิตฺตนาย อิทํ ผลํ ฯ  
<span class="LineNumber"> 007 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 008 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 009 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 010 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ  
<span class="LineNumber"> 011 </span>	ปฏิสมฺภิทา จตสฺโส          วิโมกฺขาปิจ อฏฺ€ิเม  
<span class="LineNumber"> 012 </span>	ฉฬภิฺา สจฺฉิกตา          กตํ พุทฺธสฺส สาสนนฺติ ฯ  
<span class="LineNumber"> 013 </span>  อิตฺถํ สุทํ อายสฺมา ปุฬินุปฺปาทโก เถโร อิมา คาถาโย อภาสิตฺถาติ ฯ  
<span class="LineNumber"> 014 </span>		ปุฬินุปฺปาทกตฺเถรสฺส อปทานํ สมตฺตํ ฯ  
<span class="LineNumber"> 015 </span>		 อฏฺ€มํ ตรณิยตฺเถราปทานํ (๔๘๘)  
<span class="LineNumber"> 016 </span>	[๗๘] อตฺถทสฺสี ตุ ภควา          สยมฺภู โลกนายโก  
<span class="LineNumber"> 017 </span>	วินตานทิยา ๒ ตีเร ๓     อุปคฺฉิ ตถาคโต ฯ  
<span class="LineNumber"> 018 </span>	อุทกา อภินิกฺขมฺม           กจฺฉโป วาริโคจโร  
<span class="LineNumber"> 019 </span>	พุทฺธํ ตริตุกาโมหํ ๔        อุเปสึ โลกนายกํ ฯ  
<span class="LineNumber"> 020 </span>#๑ โป. ยุ. มเหสิโน ฯ ๒ ยุ. จินตานทิยา ฯ ๓ ม. ตีรํ ฯ ๔ ม. ตาเรตุกาโมหํ ฯ  
