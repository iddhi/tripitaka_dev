<span class="LineNumber"> 001 </span>	นววสฺสสหสฺสานิ             อคารํ อชฺฌาวสิ โส  
<span class="LineNumber"> 002 </span>	สิริ อุปสิริ จนฺโท ๑         ตโย ปาสาทมุตฺตมา ฯ  
<span class="LineNumber"> 003 </span>	เตวีสติสหสฺสานิ             นาริโย สมลงฺกตา  
<span class="LineNumber"> 004 </span>	สิรินนฺทา นาม นารี          อุปเสโน นาม อตฺรโช ฯ  
<span class="LineNumber"> 005 </span>	นิมิตฺเต จตุโร ทิสฺวา         อสฺสยาเนน นิกฺขมิ  
<span class="LineNumber"> 006 </span>	อนูนนวมาสานิ              ปธานํ ปทหี ชิโน ฯ  
<span class="LineNumber"> 007 </span>	พฺรหฺมุนา ยาจิโต สนฺโต       สุชาโต ๒ โลกนายโก  
<span class="LineNumber"> 008 </span>	วตฺตจกฺโก มหาวีโร          สุมงฺคลุยฺยานมุตฺตเม ฯ  
<span class="LineNumber"> 009 </span>	สุทสฺสโน สุเทโว จ          อเหสุํ อคฺคสาวกา  
<span class="LineNumber"> 010 </span>	นารโท นามุปฏฺ€าโก         สุชาตสฺส มเหสิโน ฯ  
<span class="LineNumber"> 011 </span>	นาคา ๓ นาคสมานา จ      อเหสุํ อคฺคสาวิกา  
<span class="LineNumber"> 012 </span>	โพธิ ตสฺส ภควโต           มหาเวฬูติ วุจฺจติ ฯ  
<span class="LineNumber"> 013 </span>	โส จ รุกฺโข ฆนกฺขนฺโธ ๔    อจฺฉิทฺโท โหติ ปตฺติโก  
<span class="LineNumber"> 014 </span>	อุชุ วํโส พฺรหา โหติ         ทสฺสเนยฺโย มโนรโม ฯ  
<span class="LineNumber"> 015 </span>	เอกกฺขนฺโธ ปวฑฺฒิตฺวา        ตโต สาขา จ ๕ ภิชฺชติ  
<span class="LineNumber"> 016 </span>	ยถา สุพนฺโธ โมรหตฺโถ       เอวํ โสภติ โส ทุโม ฯ  
<span class="LineNumber"> 017 </span>	น ตสฺส กณฺ€กา โหนฺติ        นาปิ ฉิทฺทํ มหา อหุ  
<span class="LineNumber"> 018 </span>	วิติณฺณสาโข อวิรโฬ          สนฺทจฺฉาโย ๖ มโนรโม ฯ  
<span class="LineNumber"> 019 </span>	สุทตฺโต เจว จิตฺโต จ        อเหสุํ อคฺคุปฏฺ€กา  
<span class="LineNumber"> 020 </span>	สุภทฺทา เจว ปทุมา จ        อเหสุํ อคฺคุปฏฺ€ิกา ฯ  
<span class="LineNumber"> 021 </span>#๑ ม. นนฺโท ฯ ยุ. นนฺทา ฯ ๒ ยุ. สุชาเต ฯ ๓ ม. ยุ. นาคา จ นาคสมาลา จ ฯ  
<span class="LineNumber"> 022 </span>#๔ โป. ยุ. ฆนรุจิโร ฯ ๕ ม. ยุ. ปภิชฺชติ ฯ ๖ ยุ. สนฺนจฺฉาโย ฯ  
