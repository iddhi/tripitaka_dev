<span class="LineNumber"> 001 </span>	อิมมฺหิ ภทฺทเก กปฺเป        พฺรหฺมพนฺธุ มหายโส  
<span class="LineNumber"> 002 </span>	กสฺสโป นาม โคตฺเตน       อุปฺปชฺชิ วทตํ วโร ฯ  
<span class="LineNumber"> 003 </span>	สาสนํ โชตยิตฺวา โส        อภิภุยฺย กุติตฺถิเย  
<span class="LineNumber"> 004 </span>	วินยิตฺวาน เวเนยฺเย        นิพฺพุโต โส สสาวโก ฯ  
<span class="LineNumber"> 005 </span>	นิพฺพุเต ตมฺหิ โลกคฺเค       ปสนฺนา ชนตา พหู  
<span class="LineNumber"> 006 </span>	ปูชนตฺถาย พุทฺธสฺส          ถูปํ กุพฺพนฺติ สตฺถุโน ฯ  
<span class="LineNumber"> 007 </span>	สตฺตโยชนิกํ ถูปํ            สตฺตรตนภูสิตํ ๑  
<span class="LineNumber"> 008 </span>	กาเรสฺสาม มเหสิสฺส        อิจฺเจวํ มนฺตยนฺติ เต ฯ  
<span class="LineNumber"> 009 </span>	กิกิโน กาสิราชสฺส          ตทา เสนาย นายโก  
<span class="LineNumber"> 010 </span>	หุตฺวาหํ อปฺปมาณสฺส         ปมาณํ เจติเย วทึ ฯ  
<span class="LineNumber"> 011 </span>	ตทา เต มม วาเกฺยน       เจติยํ โยชนุคฺคตํ  
<span class="LineNumber"> 012 </span>	อกํสุ นรธีรสฺส             นานารตนภูสิตํ ฯ  
<span class="LineNumber"> 013 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 014 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 015 </span>	ปจฺฉิเม จ ภเว ทานิ        ชาโต เสฏฺ€ิกุเล อหํ  
<span class="LineNumber"> 016 </span>	สาวตฺถิยํ ปุรวเร           อิทฺเธ ผีเต มหทฺธเน ฯ  
<span class="LineNumber"> 017 </span>	ปุรปฺปเวเส สุคตํ           ทิสฺวา วิมฺหิตมานโส  
<span class="LineNumber"> 018 </span>	ปพฺพชิตฺวาน น จิรํ          อรหตฺตํ อปาปุณึ ฯ  
<span class="LineNumber"> 019 </span>	เจติยสฺส ปมาณํ ยํ          อกรึ เตน กมฺมุนา  
<span class="LineNumber"> 020 </span>	ลกุณฺฏกสรีโรหํ             ชาโต ปริพฺภวารโห ฯ  
<span class="LineNumber"> 021 </span>#๑ ยุ. สตฺตรตนวิภูสิตํ ฯ  
