<span class="LineNumber"> 001 </span>		นวมํ ปตฺโถทนทายกตฺเถราปทานํ (๔๑๙)  
<span class="LineNumber"> 002 </span>	[๙] วนจารี ปุเร อาสึ          สตตํ วนกมฺมิโก  
<span class="LineNumber"> 003 </span>	ปตฺโถทนํ คเหตฺวาน         กมฺมนฺตํ อคมาสหํ ฯ  
<span class="LineNumber"> 004 </span>	ตตฺถทฺทสาสึ สมฺพุทฺธํ         สยมฺภุํ อปราชิตํ  
<span class="LineNumber"> 005 </span>	วนา ปิณฺฑาย นิกฺขนฺตํ        ทิสฺวา จิตฺตํ ปสาทยึ ฯ  
<span class="LineNumber"> 006 </span>	ปรกมฺมายเน ยุตฺโต         ปุฺฺจ เม น วิชฺชติ  
<span class="LineNumber"> 007 </span>	อยํ ปตฺโถทโน อตฺถิ         โภชยิสฺสามิมํ มุนึ ฯ  
<span class="LineNumber"> 008 </span>	ปตฺโถทนํ คเหตฺวาน         สยมฺภุสฺส อทาสหํ  
<span class="LineNumber"> 009 </span>	มม นิชฺฌายมานสฺส          ปริภุฺชิ มหามุนิ ฯ  
<span class="LineNumber"> 010 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 011 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 012 </span>	ทฺวตฺตึสกฺขตฺตุํ ๑ เทวินฺโท    เทวรชฺชมการยึ  
<span class="LineNumber"> 013 </span>	เตตฺตึสกฺขตฺตุํ ราชา จ       จกฺกวตฺติ ภวิสฺสติ ๒ ฯ  
<span class="LineNumber"> 014 </span>	ปเทสรชฺชํ วิปุลํ            คณนาโต อสงฺขยํ  
<span class="LineNumber"> 015 </span>	สุขิโต ยสวา โหมิ          ปตฺโถทนสฺสิทํ ผลํ ฯ  
<span class="LineNumber"> 016 </span>	ภวาภเว สํสรนฺโต          ลภามิ อมิตํ ธนํ  
<span class="LineNumber"> 017 </span>	โภเค เม อูนตา นตฺถิ       ปตฺโถทนสฺสิทํ ผลํ ฯ  
<span class="LineNumber"> 018 </span>	นทีโสตปฏิภาคา            โภคา นิพฺพตฺตเร มม  
<span class="LineNumber"> 019 </span>	ปริเมตุํ น สกฺโกมิ          ปตฺโถทนสฺสิทํ ผลํ ฯ  
<span class="LineNumber"> 020 </span>#๑ ม. ยุ. ฉตฺตึสกฺขตฺตุํ ฯ ๒ ม. ยุ. อโหสหํ ฯ  
