<span class="LineNumber"> 001 </span>	เอเกกํ ๑ มํ วิหรนฺตํ       พุทฺธเสฏฺโ€ อุปาคมิ  
<span class="LineNumber"> 002 </span>	นาหํ ชานามิ พุทฺโธติ        อกาสึ ปฏิสนฺถรํ ฯ  
<span class="LineNumber"> 003 </span>	กริตฺวา ปฏิสนฺถารํ          นามโคตฺตํ อปุจฺฉหํ  
<span class="LineNumber"> 004 </span>	เทวตา นุสิ คนฺธพฺโพ        อาทู ๒ สกฺโก ปุรินฺทโท ฯ  
<span class="LineNumber"> 005 </span>	โก วา ตฺวํ กสฺส วา ปุตฺโต   มหาพฺรหฺมา อิธาคโต  
<span class="LineNumber"> 006 </span>	วิโรจสิ ทิสา สพฺพา         อุทยํ สุริโย ยถา ฯ  
<span class="LineNumber"> 007 </span>	สหสฺสารานิ จกฺกานิ         ปาเท ทิสฺสนฺติ มาริส  
<span class="LineNumber"> 008 </span>	โก วา ตฺวํ กสฺส วา ปุตฺโต   กถํ ชาเนมุ ตํ มยํ ฯ  
<span class="LineNumber"> 009 </span>	นามโคตฺตํ ปเวเทหิ         สํสยํ อปเนหิ เม  
<span class="LineNumber"> 010 </span>	นมฺหิ เทโว น คนฺธพฺโพ      นมฺหิ สกฺโก ปุรินฺทโท ฯ  
<span class="LineNumber"> 011 </span>	พฺรหฺมภาโว จ เม นตฺถิ      เอเตสํ อุตฺตโม อหํ  
<span class="LineNumber"> 012 </span>	อตีโต วิสยํ เตสํ           ทาลยึ กามพนฺธนํ ฯ  
<span class="LineNumber"> 013 </span>	สพฺเพ กิเลเส ฌาเปตฺวา     ปตฺโต สมฺโพธิมุตฺตมํ  
<span class="LineNumber"> 014 </span>	ตสฺส วาจํ สุณิตฺวาหํ         อิทํ วจนมพฺรวึ ฯ  
<span class="LineNumber"> 015 </span>	ยทิ พุทฺโธสิ สพฺพฺู         นิสีท ตฺวํ มหามุนิ  
<span class="LineNumber"> 016 </span>	ตมหํ ปูชยิสฺสามิ            ทุกฺขสฺสนฺตกโร ตุวํ ฯ  
<span class="LineNumber"> 017 </span>	ปตฺถริตฺวา ชินจมฺมํ          อทาสิ สตฺถุโน อหํ  
<span class="LineNumber"> 018 </span>	นิสีทิ ตตฺถ ภควา           สีโหว คิริคพฺภเร ฯ  
<span class="LineNumber"> 019 </span>	ขิปฺปํ ปพฺพตมารุยฺห          อมฺพสฺส ผลมคฺคหึ  
<span class="LineNumber"> 020 </span>	สาลกลฺยาณิกํ ปุปฺผํ          จนฺทนฺจ มหารหํ ฯ  
<span class="LineNumber"> 021 </span>#๑ ม. เอกกํ ฯ ยุ. เอกกมฺมํ ฯ ๒ ยุ. อุท ฯ  
