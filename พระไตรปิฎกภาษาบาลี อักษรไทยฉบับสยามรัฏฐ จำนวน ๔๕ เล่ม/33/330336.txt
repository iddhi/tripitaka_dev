<span class="LineNumber"> 001 </span>	ตโต มํ สุคโต อาห         ฆนนินฺนาทสุสฺสุโร ๑  
<span class="LineNumber"> 002 </span>	มมุปฏฺ€านนิรตา ๒         สสงฺฆปริเวสิกา ฯ  
<span class="LineNumber"> 003 </span>	สทฺธมฺมสฺสวเน ยุตฺตา        คุณวฑฺฒิตมานสา  
<span class="LineNumber"> 004 </span>	ภทฺเท ภวสฺสุ มุทิตา         ลจฺฉเสตํ ๓ ปณิธิผลํ ฯ  
<span class="LineNumber"> 005 </span>	สตสหสฺเส อิโต กปฺเป       โอกฺกากกุลสมฺภโว  
<span class="LineNumber"> 006 </span>	โคตโม นาม นาเมน        สตฺถา โลเก ภวิสฺสติ ฯ  
<span class="LineNumber"> 007 </span>	ตสฺส ธมฺเมสุ ทายาทา       โอรสา ธมฺมนิมฺมิตา  
<span class="LineNumber"> 008 </span>	ธมฺมทินฺนาติ นาเมน         เหสฺสติ สตฺถุสาวิกา ฯ  
<span class="LineNumber"> 009 </span>	ตํ สุตฺวา มุทิตา หุตฺวา       ยาวชีวํ มหามุนึ  
<span class="LineNumber"> 010 </span>	เมตฺตจิตฺตา ปริจรึ          ปจฺจเยหิ วินายกํ ฯ  
<span class="LineNumber"> 011 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 012 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 013 </span>	อิมมฺหิ ภทฺทเก กปฺเป        พฺรหฺมพนฺธุ มหายโส  
<span class="LineNumber"> 014 </span>	กสฺสโป นาม นาเมน        อุปฺปชฺชิ วทตํ วโร ฯ  
<span class="LineNumber"> 015 </span>	อุปฏฺ€าโก มเหสิสฺส         ตทา อาสิ นริสฺสโร  
<span class="LineNumber"> 016 </span>	กาสิราชา กิกี นาม         พาราณสิปุรุตฺตเม ฯ  
<span class="LineNumber"> 017 </span>	ฉฏฺ€า ตสฺส ๔ อหํ ธีตา     สุธมฺมา อิติ วิสฺสุตา  
<span class="LineNumber"> 018 </span>	ธมฺมํ สุตฺวา ชินคฺคสฺส        ปพฺพชฺชํ สมโรจยึ ฯ  
<span class="LineNumber"> 019 </span>	อนุชานิ น โน ตาโต        อคาเรว ตทา มยํ  
<span class="LineNumber"> 020 </span>	วีสํ วสฺสสหสฺสานิ           วิจริมฺห อตนฺทิตา ฯ  
<span class="LineNumber"> 021 </span>		       ตติยํ ภาณวารํ ฯ  
<span class="LineNumber"> 022 </span>#๑ ม. ยุ. ... สุสฺสโร ฯ ๒ ม. ยุ. มมุปฏฺ€านนิรเต สสงฺฆปริเวสิเก ฯ  
<span class="LineNumber"> 023 </span>#มมุปฏฺ€านยุตฺเต สสงฺฆปริมานเส ฯ ๓ ม. ยุ. ลจฺฉเส ฯ ๔ ม. ยุ. ตสฺสาสหํ ฯ  
