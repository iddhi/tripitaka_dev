<span class="LineNumber"> 001 </span>		     ฉจตฺตาฬีโส ชคติวคฺโค  
<span class="LineNumber"> 002 </span>		ป€มํ ชคติทายกตฺเถราปทานํ (๔๕๑)  
<span class="LineNumber"> 003 </span>	[๔๑] ธมฺมทสฺสิสฺส มุนิโน          โพธิยา ปาทปุตฺตเม  
<span class="LineNumber"> 004 </span>	ปสนฺนจิตฺโต สุมโน          ชคตึ การยึ อหํ ฯ  
<span class="LineNumber"> 005 </span>	ทริโต ปพฺพตาโต วา        รุกฺขโต ปติโต อหํ  
<span class="LineNumber"> 006 </span>	จุโต ปติฏฺ€ํ วินฺทามิ ๑      ชคติยา อิทํ ผลํ ฯ  
<span class="LineNumber"> 007 </span>	น เม โจรา วิเหสนฺติ ๒    นาติมฺนฺติ ขตฺติยา  
<span class="LineNumber"> 008 </span>	สพฺพามิตฺเตติกฺกมามิ         ชคติยา อิทํ ผลํ ฯ  
<span class="LineNumber"> 009 </span>	ยํ ยํ โยนูปปชฺชามิ          เทวตฺตํ อถ มานุสํ  
<span class="LineNumber"> 010 </span>	สพฺพตฺถ ปูชิโต โหมิ         ชคติยา อิทํ ผลํ ฯ  
<span class="LineNumber"> 011 </span>	อฏฺ€ารเส กปฺปสเต         ชคตึ การยึ อหํ  
<span class="LineNumber"> 012 </span>	ทุคฺคตึ นาภิชานามิ          ชคติทานสฺสิทํ ผลํ ฯ  
<span class="LineNumber"> 013 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 014 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 015 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 016 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ  
<span class="LineNumber"> 017 </span>	ปฏิสมฺภิทา จตสฺโส          วิโมกฺขาปิจ อฏฺ€ิเม  
<span class="LineNumber"> 018 </span>	ฉฬภิฺา สจฺฉิกตา          กตํ พุทฺธสฺส สาสนนฺติ ฯ  
<span class="LineNumber"> 019 </span>#๑ ยุ. ลภามิ ฯ ๒ ยุ. ปสหนฺติ ฯ  
