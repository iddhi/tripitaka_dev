<span class="LineNumber"> 001 </span>	ตสฺส ธมฺเมสุ ทายาทา       โอรสา ธมฺมนิมฺมิตา  
<span class="LineNumber"> 002 </span>	โสณาติ นาม นาเมน        เหสฺสติ สตฺถุสาวิกา ฯ  
<span class="LineNumber"> 003 </span>	ตํ สุตฺวา มุทิตา หุตฺวา       ยาวชีวํ ตถา ชินํ  
<span class="LineNumber"> 004 </span>	เมตฺตจิตฺตา ปริจรึ          ปจฺจเยหิ วินายกํ ฯ  
<span class="LineNumber"> 005 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 006 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 007 </span>	ปจฺฉิเม จ ภเว ทานิ        ชาตา เสฏฺ€ิกุเล อหํ  
<span class="LineNumber"> 008 </span>	สาวตฺถิยํ ปุรวเร           อิทฺเธ ผีเต มหทฺธเน ฯ  
<span class="LineNumber"> 009 </span>	ยทา จ โยพฺพนํ ปตฺตา       คนฺตฺวา ปติกุลํ อหํ  
<span class="LineNumber"> 010 </span>	ทส ปุตฺตานิ อชนึ           สุรูปานิ วิเสสโต ฯ  
<span class="LineNumber"> 011 </span>	สุเข €ิตา จ เต สพฺเพ      ชนเนตฺตมโนหรา  
<span class="LineNumber"> 012 </span>	อมิตฺตานมฺปิ รุจิตา          มม ๑ ปเคว เต ปิยา ฯ  
<span class="LineNumber"> 013 </span>	ตโต มยฺหํ อกามาย         ทสปุตฺตปุรกฺขโต  
<span class="LineNumber"> 014 </span>	ปพฺพชิตฺถ ส เม ภตฺตา       เทวเทวสฺส สาสเน ฯ  
<span class="LineNumber"> 015 </span>	ตเทกิกา วิจินฺเตสึ          ชีวิเตนาลมตฺถุ เม  
<span class="LineNumber"> 016 </span>	ชินาย ๒ ปติปุตฺเตหิ        พุทฺธายปิ ๓ วรากิยา ฯ  
<span class="LineNumber"> 017 </span>	อหํปิ ตตฺถ คจฺฉิสฺสํ          สมฺปตฺโต ยตฺถ เม ปติ  
<span class="LineNumber"> 018 </span>	เอวาหํ จินฺตยิตฺวาน         ปพฺพชึ อนคาริยํ ฯ  
<span class="LineNumber"> 019 </span>	ตโต มมํ ๔ ภิกฺขุนิโย       เอกํ ภิกฺขุนุปสฺสเย  
<span class="LineNumber"> 020 </span>	วิหาย คฺฉุโมวาทํ          ตาเปหิ อุทกํ อิติ ฯ  
<span class="LineNumber"> 021 </span>#๑ ยุ. มมํ ปาเคว ฯ ๒ ม. จตฺตาย ฯ ๓ ม. ยุ. วุฑฺฒาย จ ฯ ๔ ม. ยุ. จ มํ ฯ  
