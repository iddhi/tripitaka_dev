<span class="LineNumber"> 001 </span>	ชาตา สุรูปา ๑ ทยิตา      ปูชนียา ๒ ชนสฺส จ ฯ  
<span class="LineNumber"> 002 </span>	อุปคนฺตฺวา มหาวีรํ          วิปสฺสึ โลกนายกํ  
<span class="LineNumber"> 003 </span>	ธมฺมํ สุตฺวาน สรณํ          อุเปสึ นรนายกํ ฯ  
<span class="LineNumber"> 004 </span>	สีเลสุ สํวุตา หุตฺวา         นิพฺพุเต จ นรุตฺตเม  
<span class="LineNumber"> 005 </span>	ธาตุถูปสฺส อุปริ            โสณฺณฉตฺตํ อปูชยึ ฯ  
<span class="LineNumber"> 006 </span>	มุตฺตจาคา สีลวตี           ยาวชีวํ ตโต จุตา  
<span class="LineNumber"> 007 </span>	ชหิตฺวา มานุสํ เทหํ         ตาวตึสํ ๓ อคฺฉหํ ฯ  
<span class="LineNumber"> 008 </span>	ตทา ทสหิ €าเนหิ          อภิโภตฺวา ๔ อเสสโต  
<span class="LineNumber"> 009 </span>	รูปสทฺเทหิ คนฺเธหิ          รเสหิ ผุสฺสเนหิ จ ฯ  
<span class="LineNumber"> 010 </span>	อายุนาปิจ ๕ วณฺเณน       สุเขน ยสสาปิจ  
<span class="LineNumber"> 011 </span>	ตเถวาธิปเตยฺเยน          อธิคยฺห วิโรจหํ ฯ  
<span class="LineNumber"> 012 </span>	ปจฺฉิเม จ ภเว ทานิ        ชาตาหํ กปิลวฺหเย  
<span class="LineNumber"> 013 </span>	ธีตา เขมกสกฺกสฺส ๖       นนฺทา นาเมน วิสฺสุตา ฯ  
<span class="LineNumber"> 014 </span>	อภิรูปสมฺปทมฺปิ             อาหุ เมกนฺติ สูจกํ  
<span class="LineNumber"> 015 </span>	ยทาหํ โยพฺพนํ ปตฺตา        รูปวณฺณวิภูสิตา ฯ  
<span class="LineNumber"> 016 </span>	อิธ ๗ มมตฺเต สกฺยานํ      วิวาโท สุมหา อหุ  
<span class="LineNumber"> 017 </span>	ปพฺพาเชสิ ตโต ตาโต       มา สกฺยา วินสฺสุํ ๘ อิติ ฯ  
<span class="LineNumber"> 018 </span>	ปพฺพชิตฺวาน ๙ ตถาคตํ      รูปเทสฺสึ นรุตฺตมํ  
<span class="LineNumber"> 019 </span>	สุตฺวาน โนปคจฺฉามิ         มม รูเปน คพฺภิตา ฯ  
<span class="LineNumber"> 020 </span>#๑ โป. ยุ. สุรูปทสฺสิตา ฯ ๒ โป. สชนสฺส จหํ สทา ฯ ยุ. สชนสฺสา-ชนสฺส จ ฯ  
<span class="LineNumber"> 021 </span>#๓ ม. ตาวตึสูปคา อหํ ฯ ๔ ม. ยุ. อภิโภตฺวาน เสสเก ฯ ๕ โป. ยากาสิ ปฺจวณฺเณน ฯ  
<span class="LineNumber"> 022 </span>#๖ โป. สุขสกฺกสฺส ฯ ๗ ม. ตทา มมตฺเถ ฯ ยุ อิทํ เม มตฺเถสกฺยานํ ฯ สกฺยานํ ฯ  
<span class="LineNumber"> 023 </span>#๘ ม. วินสฺสึ สุติ ฯ ๙ ม. ปพฺพชิตฺวา ตถาคตํ ฯ ยุ. ปพฺพชิตฺวา ตถาจาหํ ฯ  
