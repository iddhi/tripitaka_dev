<span class="LineNumber"> 001 </span>	อปริเมยฺเย อิโต กปฺเป       พุทฺโธ ๑ โลเก ภวิสฺสติ ฯ  
<span class="LineNumber"> 002 </span>	อหุ กปิลวฺหยา รมฺมา         นิกฺขมิตฺวา ตถาคโต  
<span class="LineNumber"> 003 </span>	ปธานํ ปทหิตฺวาน            กตฺวา ทุกฺกรการิกํ ฯ  
<span class="LineNumber"> 004 </span>	อชปาลรุกฺขมูลสฺมึ            นิสีทิตฺวา ตถาคโต  
<span class="LineNumber"> 005 </span>	ตตฺถ ปายาสํ ปคฺคยฺห         เนรฺชรมุเปหิติ ฯ  
<span class="LineNumber"> 006 </span>	เนรฺชราย ตีรมฺหิ           ปายาสํ อทิ โส ชิโน  
<span class="LineNumber"> 007 </span>	ปฏิยตฺต วรมคฺเคน           โพธิมูลมฺหิ เอหิติ ฯ  
<span class="LineNumber"> 008 </span>	ตโต ปทกฺขิณํ กตฺวา          โพธิมณฺฑํ อนุตฺตรํ  
<span class="LineNumber"> 009 </span>	อสฺสตฺถรุกฺขมูลมฺหิ            พุชฺฌิสฺสติ มหายโส ฯ  
<span class="LineNumber"> 010 </span>	อิมสฺส ชนิกา มาตา          มายา นาม ภวิสฺสติ  
<span class="LineNumber"> 011 </span>	ปิตา สุทฺโธทโน นาม         อยํ เหสฺสติ โคตโม ฯ  
<span class="LineNumber"> 012 </span>	อนาสวา วีตราคา           สนฺตจิตฺตา สมาหิตา  
<span class="LineNumber"> 013 </span>	โกลิโต อุปติสฺโส จ          อคฺคา เหสฺสนฺติ สาวกา  
<span class="LineNumber"> 014 </span>	อานนฺโท นามุปฏฺ€าโก        อุปฏฺ€ิสฺสติมํ ชินํ ฯ  
<span class="LineNumber"> 015 </span>	เขมา อุปฺปลวณฺณา จ         อคฺคา เหสฺสนฺติ สาวิกา  
<span class="LineNumber"> 016 </span>	อนาสวา วีตราคา           สนฺตจิตฺตา สมาหิตา ฯ  
<span class="LineNumber"> 017 </span>	โพธิ ตสฺส ภควโต           อสฺสตฺโถติ ปวุจฺจติ  
<span class="LineNumber"> 018 </span>	จิตฺโต จ หตฺถาฬวโก         อคฺคา เหสฺสนฺตุปฏฺ€กา ฯ  
<span class="LineNumber"> 019 </span>	นนฺทมาตา จ อุตฺตรา         อคฺคา เหสฺสนฺตุปฏฺ€ิกา  
<span class="LineNumber"> 020 </span>	อายุ วสฺสสตํ ตสฺส           โคตมสฺส ยสสฺสิโน ฯ  
<span class="LineNumber"> 021 </span>#๑ ม. ยุ. อยํ พุทฺโธ ภวิสฺสติ ฯ  
