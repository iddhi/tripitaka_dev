<span class="LineNumber"> 001 </span>		ฉฏฺ€ํ กลมฺพทายกตฺเถราปทานํ (๔๓๖)  
<span class="LineNumber"> 002 </span>	[๒๖] โรมโส นาม สมฺพุทฺโธ       วสติ ปพฺพตนฺตเร  
<span class="LineNumber"> 003 </span>	กลมฺพํ ตสฺส ปาทาสึ         ปสนฺโน เสหิ ปาณิภิ ฯ  
<span class="LineNumber"> 004 </span>	จตุนวุเต อิโต กปฺเป        ยํ ทานมททึ ตทา  
<span class="LineNumber"> 005 </span>	ทุคฺคตึ นาภิชานามิ          กลมฺพสฺส อิทํ ผลํ ฯ  
<span class="LineNumber"> 006 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 007 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 008 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 009 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ  
<span class="LineNumber"> 010 </span>	ปฏิสมฺภิทา จตสฺโส          วิโมกฺขาปิจ อฏฺ€ิเม  
<span class="LineNumber"> 011 </span>	ฉฬภิฺา สจฺฉิกตา          กตํ พุทฺธสฺส สาสนนฺติ ฯ  
<span class="LineNumber"> 012 </span>  อิตฺถํ สุทํ อายสฺมา กลมฺพทายโก เถโร อิมา คาถาโย อภาสิตฺถาติ ฯ  
<span class="LineNumber"> 013 </span>		กลมฺพทายกตฺเถรสฺส อปทานํ สมตฺตํ ฯ  
<span class="LineNumber"> 014 </span>		สตฺตมํ อมฺพาฏกทายกตฺเถราปทานํ (๔๓๗)  
<span class="LineNumber"> 015 </span>	[๒๗] ปวเน พุทฺธํ ทิสฺวาน         สยมฺภุํ อปราชิตํ  
<span class="LineNumber"> 016 </span>	อมฺพาฏกํ คเหตฺวาน         สยมฺภุสฺส อทาสหํ ฯ  
<span class="LineNumber"> 017 </span>	เอกตฺตึเส อิโต กปฺเป       ยํ ผลํ อททึ ตทา  
<span class="LineNumber"> 018 </span>	ทุคฺคตึ นาภิชานามิ          ผลทานสฺสิทํ ผลํ ฯ  
