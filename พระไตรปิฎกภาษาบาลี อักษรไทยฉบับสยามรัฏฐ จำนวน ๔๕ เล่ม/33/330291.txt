<span class="LineNumber"> 001 </span>	ตทาติวิมฺหิตา ๑ สพฺพา      ปริสา สา กตฺชลี  
<span class="LineNumber"> 002 </span>	อโวจยฺเย กตํ อาสิ         อตุลิทฺธิ ปรกฺกเม ฯ  
<span class="LineNumber"> 003 </span>	ปทุมุตฺตโร นาม ชิโน        สพฺพธมฺเมสุ จกฺขุมา  
<span class="LineNumber"> 004 </span>	อิโต สตสหสฺสมฺหิ           กปฺเป อุปฺปชฺชิ นายโก ฯ  
<span class="LineNumber"> 005 </span>	ตทาหํ หํสวติยา            ชาตามจฺจกุเล อหุ  
<span class="LineNumber"> 006 </span>	สพฺโพปการสมฺปนฺเน         อิทฺเธ ผีเต มหทฺธเน ฯ  
<span class="LineNumber"> 007 </span>	กทาจิ ปิตุนา สทฺธึ          ทาสีคณปุรกฺขตา  
<span class="LineNumber"> 008 </span>	มหตา ปริวาเรน           ตํ อุเปจฺจ นราสภํ ฯ  
<span class="LineNumber"> 009 </span>	วาสวํ วิย วสฺสนฺตํ          ธมฺมเมฆมนาสวํ  
<span class="LineNumber"> 010 </span>	สรทาทิจฺจสทิสํ             รํสิมาลากุลํ ๒ ชินํ ฯ  
<span class="LineNumber"> 011 </span>	ทิสฺวา จิตฺตํ ปสาเทตฺวา      สุตฺวา จสฺส สุภาสิตํ  
<span class="LineNumber"> 012 </span>	มาตุจฺฉํ ภิกฺขุนึ อคฺเค        €เปนฺตํ นรนายกํ ฯ  
<span class="LineNumber"> 013 </span>	สุตฺวา ทตฺวา มหาทานํ       สตฺตาหํ ตสฺส ตาทิโน  
<span class="LineNumber"> 014 </span>	สสงฺฆสฺส นรคฺคสฺส          ปจฺจยานิ พหูนิ จ ฯ  
<span class="LineNumber"> 015 </span>	นิปจฺจ ปาทมูลมฺหิ           ตํ €านํ อภิปตฺถยึ  
<span class="LineNumber"> 016 </span>	ตโต มหาปริสติ            อโวจ อิสิสตฺตโม ฯ  
<span class="LineNumber"> 017 </span>	ยา สสงฺฆํ อโภเชสิ         สตฺตาหํ โลกนายกํ  
<span class="LineNumber"> 018 </span>	ตมหํ กิตฺตยิสฺสามิ           สุณาถ มม ภาสโต ฯ  
<span class="LineNumber"> 019 </span>	สตสหสฺเส อิโต กปฺเป       โอกฺกากกุลสมฺภโว  
<span class="LineNumber"> 020 </span>	โคตโม นาม นาเมน        สตฺถา โลเก ภวิสฺสติ ฯ  
<span class="LineNumber"> 021 </span>#๑ ยุ. ตทา หิ ฯ ๒ ม. รํสิชาลชมุชฺชลํ ฯ ยุ. รํสิชาลากุลฺชินํ ฯ  
