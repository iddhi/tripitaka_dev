<span class="LineNumber"> 001 </span>อปายโลโก   ฯ   ติริยํ   วาปิ   มชฺเฌติ   มนุสฺสโลโก   ฯ   อุทฺธนฺติ    
<span class="LineNumber"> 002 </span>สุขา   เวทนา   ฯ   อโธติ  ทุกฺขา  เวทนา  ฯ  ติริยํ  วาปิ  มชฺเฌติ    
<span class="LineNumber"> 003 </span>อทุกฺขมสุขา   เวทนา   ฯ  อุทฺธนฺติ  อรูปธาตุ  ฯ  อโธติ  กามธาตุ  ฯ   
<span class="LineNumber"> 004 </span>ติริยํ   วาปิ   มชฺเฌติ   รูปธาตุ   ฯ   อุทฺธนฺติ   อุทฺธํ   ปาทตลา  ฯ  
<span class="LineNumber"> 005 </span>อโธติ   อโธ   เกสมตฺถกา   ฯ   ติริยํ   วาปิ   มชฺเฌติ   เวมชฺเฌติ    
<span class="LineNumber"> 006 </span>อุทฺธํ อโธ ติริยํ วาปิ มชฺเฌ ฯ     
<span class="LineNumber"> 007 </span>     [๔๒๖]   ยํ   ยํ   หิ   โลกสฺมึ  อุปาทิยนฺตีติ  ยํ  ยํ  หิ  รูปคตํ  
<span class="LineNumber"> 008 </span>เวทนาคตํ   สฺาคตํ   สงฺขารคตํ   วิฺาณคตํ   อาทิยนฺติ   อุปาทิยนฺติ  
<span class="LineNumber"> 009 </span>คณฺหนฺติ   ปรามสนฺติ   อภินิวิสนฺติ   ฯ   โลกสฺมินฺติ  อปายโลเก  ฯเปฯ   
<span class="LineNumber"> 010 </span>อายตนโลเกติ ยํ ยํ หิ โลกสฺมึ อุปาทิยนฺติ ฯ   
<span class="LineNumber"> 011 </span>     [๔๒๗]  เตเนว มาโร อนฺเวติ ชนฺตุนฺติ เตเนว กมฺมาภิสงฺขารวเสน   
<span class="LineNumber"> 012 </span>ปฏิสนฺธิโก  ขนฺธมาโร  ธาตุมาโร  อายตนมาโร  คติมาโร  อุปปตฺติมาโร   
<span class="LineNumber"> 013 </span>ปฏิสนฺธิมาโร   ภวมาโร   สํสารมาโร   วฏฺฏมาโร   อนฺเวติ  อนุคจฺฉติ    
<span class="LineNumber"> 014 </span>อนฺวายิโก  โหติ  ฯ  ชนฺตุนฺติ  สตฺตํ  นรํ  มานวํ  ๑  โปสํ  ปุคฺคลํ ชีวํ  
<span class="LineNumber"> 015 </span>ชาตุํ   ๒   ชนฺตุํ  อินฺทคุํ  มนุชนฺติ  เตเนว  มาโร  อนฺเวติ  ชนฺตุํ  ฯ   
<span class="LineNumber"> 016 </span>เตนาห ภควา     
<span class="LineNumber"> 017 </span>                อาทานตณฺหํ วินเยถ สพฺพํ (ภทฺราวุธาติ ภควา)   
<span class="LineNumber"> 018 </span>                อุทฺธํ อโธ ติริยํ วาปิ มชฺเฌ  
<span class="LineNumber"> 019 </span>                ยํ ยํ หิ โลกสฺมึ อุปาทิยนฺติ  
<span class="LineNumber"> 020 </span>                เตเนว มาโร อนฺเวติ ชนฺตุนฺติ ฯ  
<span class="LineNumber"> 021 </span>#๑ ม. มาณวํ ฯ ๒ ม. ชาคุํ ฯ เอวมุปริปิ ฯ  
