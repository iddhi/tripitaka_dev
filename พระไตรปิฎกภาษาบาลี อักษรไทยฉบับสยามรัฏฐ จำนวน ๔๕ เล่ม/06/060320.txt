<span class="LineNumber"> 001 </span>     [๖๐๕]   กตมานิ   ตีณิ   ธมฺมิกานิ   อมูฬฺหวินยสฺส   ทานานิ  ฯ  
<span class="LineNumber"> 002 </span>อิธ   ปน   ภิกฺขเว   ภิกฺขุ   อุมฺมตฺตโก   โหติ   จิตฺตวิปริยาสกโต  ฯ  
<span class="LineNumber"> 003 </span>เตน   อุมฺมตฺตเกน   จิตฺตวิปริยาสกเตน   พหุํ   อสฺสามณกํ   อชฺฌาจิณฺณํ  
<span class="LineNumber"> 004 </span>โหติ   ภาสิตปริกฺกนฺตํ   ฯ   ตเมนํ   โจเทติ   สงฺโฆ   วา  สมฺพหุลา  
<span class="LineNumber"> 005 </span>วา   เอกปุคฺคโล   วา  สรตายสฺมา  เอวรูปึ  อาปตฺตึ  อาปชฺชิตาติ  ฯ  
<span class="LineNumber"> 006 </span>โส   อสรมาโน   ว   เอวํ   วเทติ   น   โข  อหํ  อาวุโส  สรามิ  
<span class="LineNumber"> 007 </span>เอวรูปึ   อาปตฺตึ   อาปชฺชิตาติ  ฯ  ตสฺส  สงฺโฆ  อมูฬฺหวินยํ  เทติ  ฯ  
<span class="LineNumber"> 008 </span>ธมฺมิกํ อมูฬฺหวินยสฺส ทานํ ฯ  
<span class="LineNumber"> 009 </span>     [๖๐๖]    อิธ    ปน    ภิกฺขเว    ภิกฺขุ    อุมฺมตฺตโก   โหติ  
<span class="LineNumber"> 010 </span>จิตฺตวิปริยาสกโต    ฯ   เตน   อุมฺมตฺตเกน   จิตฺตวิปริยาสกเตน   พหุํ  
<span class="LineNumber"> 011 </span>อสฺสามณกํ   อชฺฌาจิณฺณํ   โหติ   ภาสิตปริกฺกนฺตํ   ฯ   ตเมนํ   โจเทติ  
<span class="LineNumber"> 012 </span>สงฺโฆ   วา   สมฺพหุลา   วา   เอกปุคฺคโล  วา  สรตายสฺมา  เอวรูปึ  
<span class="LineNumber"> 013 </span>อาปตฺตึ   อาปชฺชิตาติ   ฯ   โส   อสรมาโน  ว  เอวํ  วเทติ  สรามิ  
<span class="LineNumber"> 014 </span>โข   อหํ   อาวุโส   ยถาสุปินนฺเตนาติ   ฯ   ตสฺส  สงฺโฆ  อมูฬฺหวินยํ  
<span class="LineNumber"> 015 </span>เทติ ฯ ธมฺมิกํ อมูฬฺหวินยสฺส ทานํ ฯ  
<span class="LineNumber"> 016 </span>    [๖๐๗]  อิธ  ปน  ภิกฺขเว ภิกฺขุ อุมฺมตฺตโก โหติ จิตฺตวิปริยาสกโต ฯ  
<span class="LineNumber"> 017 </span>เตน      อุมฺมตฺตเกน      จิตฺตวิปริยาสกเตน     พหุํ     อสฺสามณกํ  
<span class="LineNumber"> 018 </span>อชฺฌาจิณฺณํ    โหติ    ภาสิตปริกฺกนฺตํ    ฯ   ตเมนํ   โจเทติ   สงฺโฆ  
<span class="LineNumber"> 019 </span>วา   สมฺพหุลา   วา   เอกปุคฺคโล  วา  สรตายสฺมา  เอวรูปึ  อาปตฺตึ  
<span class="LineNumber"> 020 </span>อาปชฺชิตาติ    ฯ    โส   อุมฺมตฺตโก   อุมฺมตฺตกาลยํ   กโรติ   อหมฺปิ  
