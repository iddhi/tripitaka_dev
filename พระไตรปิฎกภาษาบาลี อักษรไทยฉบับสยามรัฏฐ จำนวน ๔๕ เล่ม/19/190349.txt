<span class="LineNumber"> 001 </span>     [๑๑๖๒]  เอวมฺเม  สุตํ  เอกํ  สมยํ  อายสฺมา อานนฺโท โกสมฺพิยํ  
<span class="LineNumber"> 002 </span>วิหรติ   โฆสิตาราเม   ฯ  อถ  โข  อุณฺณาโภ  พฺราหฺมโณ  เยนายสฺมา  
<span class="LineNumber"> 003 </span>อานนฺโท   เตนุปสงฺกมิ   อุปสงฺกมิตฺวา   อายสฺมตา   อานนฺเทน   สทฺธึ  
<span class="LineNumber"> 004 </span>สมฺโมทิ   สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  
<span class="LineNumber"> 005 </span>เอกมนฺตํ   นิสินฺโน   โข   อุณฺณาโภ   พฺราหฺมโณ   อายสฺมนฺตํ  อานนฺทํ  
<span class="LineNumber"> 006 </span>เอตทโวจ  
<span class="LineNumber"> 007 </span>     [๑๑๖๓]  กิมตฺถิยํ  นุ  โข  โภ  อานนฺท สมเณ โคตเม พฺรหฺมจริยํ  
<span class="LineNumber"> 008 </span>วุสฺสตีติ    ฯ    ฉนฺทปฺปหานตฺถํ   โข   พฺราหฺมณ   ภควติ   พฺรหฺมจริยํ  
<span class="LineNumber"> 009 </span>วุสฺสตีติ ฯ  
<span class="LineNumber"> 010 </span>     [๑๑๖๔]   อตฺถิ   ปน   โภ   อานนฺท   มคฺโค   อตฺถิ  ปฏิปทา  
<span class="LineNumber"> 011 </span>เอตสฺส   ฉนฺทสฺส   ปหานายาติ   ฯ   อตฺถิ   โข   พฺราหฺมณ   มคฺโค  
<span class="LineNumber"> 012 </span>อตฺถิ ปฏิปทา เอตสฺส ฉนฺทสฺส ปหานายาติ ฯ  
<span class="LineNumber"> 013 </span>     [๑๑๖๕]   กตโม   ปน   โภ   อานนฺท  มคฺโค  กตมา  ปฏิปทา  
<span class="LineNumber"> 014 </span>เอตสฺส   ฉนฺทสฺส   ปหานายาติ   ฯ  อิธ  พฺราหฺมณ  ภิกฺขุ  ฉนฺทสมาธิ-  
<span class="LineNumber"> 015 </span>ปธานสงฺขารสมนฺนาคตํ   อิทฺธิปาทํ   ภาเวติ  ฯ  วิริยสมาธิ  จิตฺตสมาธิ  
<span class="LineNumber"> 016 </span>วีมํสาสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ   อยํ   โข  
<span class="LineNumber"> 017 </span>พฺราหฺมณ มคฺโค อยํ ปฏิปทา เอตสฺส ฉนฺทสฺส ปหานายาติ ฯ  
<span class="LineNumber"> 018 </span>     [๑๑๖๖]  เอวํ  สนฺเต  โภ  ๑  อานนฺท สนฺตกํ โหติ โน อสนฺตกํ  
<span class="LineNumber"> 019 </span>ฉนฺเทเนว  ๒  ฉนฺทํ ปชหิสฺสตีติ เนตํ €านํ วิชฺชตีติ ๓ ฯ เตนหิ พฺราหฺมณ  
<span class="LineNumber"> 020 </span>ตฺเเวตฺถ ปฏิปุจฺฉิสฺสามิ ยถา เต ขเมยฺย ตถา ตํ พฺยากเรยฺยาสิ ฯ  
<span class="LineNumber"> 021 </span>#๑ ยุ. โข ฯ ๒ ยุ. ฉนฺเทน จ ฯ ๓ ม. อิติสทฺโท นตฺถิ ฯ  
