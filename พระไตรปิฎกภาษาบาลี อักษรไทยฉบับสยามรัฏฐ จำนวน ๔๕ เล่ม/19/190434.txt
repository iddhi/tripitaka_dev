<span class="LineNumber"> 001 </span>อริยกนฺเตหิ  สีเลหิ สมนฺนาคโต โหติ อกฺขณฺเฑหิ ฯเปฯ สมาธิสํวตฺตนิเกหิ ฯ  
<span class="LineNumber"> 002 </span>อิเมสํ     โข     อาวุโส     จตุนฺนํ     ธมฺมานํ    สมนฺนาคมนเหตุ  
<span class="LineNumber"> 003 </span>เอวมยํ   ปชา   ภควตา  พฺยากตา  โสตาปนฺนา  อวินิปาตธมฺมา  นิยตา  
<span class="LineNumber"> 004 </span>สมฺโพธิปรายนาติ ฯ  
<span class="LineNumber"> 005 </span>     [๑๔๒๗]  อถ  โข  อายสฺมา  สารีปุตฺโต  เยน ภควา เตนุปสงฺกมิ  
<span class="LineNumber"> 006 </span>อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ  
<span class="LineNumber"> 007 </span>นิสินฺนํ   โข   อายสฺมนฺตํ   สารีปุตฺตํ  ภควา  เอตทโวจ  โสตาปตฺติยงฺคํ  
<span class="LineNumber"> 008 </span>โสตาปตฺติยงฺคนฺติ   หิทํ   สารีปุตฺต   วุจฺจติ   กตมํ   นุ  โข  สารีปุตฺต  
<span class="LineNumber"> 009 </span>โสตาปตฺติยงฺคนฺติ ฯ  
<span class="LineNumber"> 010 </span>     [๑๔๒๘]  สปฺปุริสสํเสโว  หิ  ภนฺเต  โสตาปตฺติยงฺคํ  สทฺธมฺมสฺสวนํ  
<span class="LineNumber"> 011 </span>โสตาปตฺติยงฺคํ    โยนิโสมนสิกาโร   โสตาปตฺติยงฺคํ   ธมฺมานุธมฺมปฏิปตฺติ  
<span class="LineNumber"> 012 </span>โสตาปตฺติยงฺคนฺติ ฯ  
<span class="LineNumber"> 013 </span>     [๑๔๒๙]   สาธุ   สาธุ   สารีปุตฺต  สปฺปุริสสํเสโว  หิ  สารีปุตฺต  
<span class="LineNumber"> 014 </span>โสตาปตฺติยงฺคํ     สทฺธมฺมสฺสวนํ     โสตาปตฺติยงฺคํ    โยนิโสมนสิกาโร  
<span class="LineNumber"> 015 </span>โสตาปตฺติยงฺคํ ธมฺมานุธมฺมปฏิปตฺติ โสตาปตฺติยงฺคํ ฯ  
<span class="LineNumber"> 016 </span>     [๑๔๓๐]  โสโต  โสโตติ  ๑  หิทํ  สารีปุตฺต  วุจฺจติ  กตโม  นุ  
<span class="LineNumber"> 017 </span>โข   สารีปุตฺต   โสโตติ   ฯ   อยเมว  หิ  ภนฺเต  อริโย  อฏฺ€งฺคิโก  
<span class="LineNumber"> 018 </span>มคฺโค  โสโต  ฯ  เสยฺยถีทํ  ฯ  สมฺมาทิฏฺ€ิ  สมฺมาสงฺกปฺโป  สมฺมาวาจา  
<span class="LineNumber"> 019 </span>สมฺมากมฺมนฺโต       สมฺมาอาชีโว       สมฺมาวายาโม      สมฺมาสติ  
<span class="LineNumber"> 020 </span>สมฺมาสมาธีติ ฯ  
<span class="LineNumber"> 021 </span>#๑ ยุ. ... โสโตติห สารีปุตฺต ฯ  
