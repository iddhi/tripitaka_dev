<span class="LineNumber"> 001 </span>อิทมโวจ    ภควา    ฯ    อตฺตมนา   เต   ภิกฺขู   ภควโต   ภาสิตํ  
<span class="LineNumber"> 002 </span>อภินนฺทุนฺติ ฯ  
<span class="LineNumber"> 003 </span>     [๖๘๒]   เอกํ  สมยํ  ภควา  เวสาลิยํ  วิหรติ  อมฺพปาลิวเน  ฯ  
<span class="LineNumber"> 004 </span>ตตฺร   โข   ภควา   ภิกฺขู   อามนฺเตสิ   ภิกฺขโวติ  ฯ  ภทนฺเตติ  เต  
<span class="LineNumber"> 005 </span>ภิกฺขู   ภควโต   ปจฺจสฺโสสุํ   ฯ   ภควา   เอตทโวจ   สโต  ภิกฺขเว  
<span class="LineNumber"> 006 </span>ภิกฺขุ วิหเรยฺย สมฺปชาโน อยํ โว อมฺหากํ อนุสาสนีติ ๑ ฯ  
<span class="LineNumber"> 007 </span>     [๖๘๓]   กถฺจ   ภิกฺขเว   ภิกฺขุ  สโต  โหติ  ฯ  อิธ  ภิกฺขเว  
<span class="LineNumber"> 008 </span>ภิกฺขุ    กาเย    กายานุปสฺสี   วิหรติ   อาตาปี   สมฺปชาโน   สติมา  
<span class="LineNumber"> 009 </span>วิเนยฺย   โลเก   อภิชฺฌาโทมนสฺสํ   ฯ   เวทนาสุ   ฯเปฯ  จิตฺเต  ฯ  
<span class="LineNumber"> 010 </span>ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา  วิเนยฺย  
<span class="LineNumber"> 011 </span>โลเก อภิชฺฌาโทมนสฺสํ ฯ เอวํ โข ภิกฺขเว ภิกฺขุ สโต โหติ ฯ  
<span class="LineNumber"> 012 </span>     [๖๘๔]  กถฺจ  ภิกฺขเว  ภิกฺขุ  สมฺปชาโน  โหติ  ฯ  อิธ ภิกฺขเว  
<span class="LineNumber"> 013 </span>ภิกฺขุ    อภิกฺกนฺเต    ปฏิกฺกนฺเต    สมฺปชานการี    โหติ   อาโลกิเต  
<span class="LineNumber"> 014 </span>วิโลกิเต   สมฺปชานการี   โหติ   สมฺมิฺชิเต   ปสาริเต   สมฺปชานการี  
<span class="LineNumber"> 015 </span>โหติ    สงฺฆาฏิปตฺตจีวรธารเณ    สมฺปชานการี   โหติ   อสิเต   ปีเต  
<span class="LineNumber"> 016 </span>ขายิเต  สายิเต  สมฺปชานการี  โหติ  อุจฺจารปสฺสาวกมฺเม  สมฺปชานการี  
<span class="LineNumber"> 017 </span>โหติ   คเต   €ิเต   นิสินฺเน   สุตฺเต   ชาคริเต  ภาสิเต  ตุณฺหีภาเว  
<span class="LineNumber"> 018 </span>สมฺปชานการี   โหติ   ฯ   เอวํ   โข  ภิกฺขเว  ภิกฺขุ  สมฺปชาโน  ๒  
<span class="LineNumber"> 019 </span>โหติ   ฯ   สโต   ภิกฺขเว   ภิกฺขุ   วิหเรยฺย   สมฺปชาโน   อยํ  โว  
<span class="LineNumber"> 020 </span>อมฺหากํ อนุสาสนีติ ฯ  
<span class="LineNumber"> 021 </span>#๑ ม. อิติสทฺโท นตฺถิ ฯ ๒ ม. สมฺปชานการี ฯ  
