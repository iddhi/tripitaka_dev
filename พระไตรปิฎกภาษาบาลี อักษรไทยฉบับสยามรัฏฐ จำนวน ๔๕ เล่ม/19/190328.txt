<span class="LineNumber"> 001 </span>เต   จตุนฺนํ   อิทฺธิปาทานํ   ภาวิตตฺตา  พหุลีกตตฺตา  ฯ  เย  หิ  เกจิ  
<span class="LineNumber"> 002 </span>ภิกฺขเว    เอตรหิ    สมณา    วา    พฺราหฺมณา   วา   อิทฺธิปฺปเทสํ  
<span class="LineNumber"> 003 </span>อภินิปฺผาเทนฺติ    สพฺเพ    เต    จตุนฺนํ    อิทฺธิปาทานํ    ภาวิตตฺตา  
<span class="LineNumber"> 004 </span>พหุลีกตตฺตา    ฯ    กตเมสํ    จตุนฺนํ    ฯ    อิธ   ภิกฺขเว   ภิกฺขุ  
<span class="LineNumber"> 005 </span>ฉนฺทสมาธิปธานสงฺขารสมนฺนาคตํ    อิทฺธิปาทํ   ภาเวติ   ฯ   วิริยสมาธิ  
<span class="LineNumber"> 006 </span>จิตฺตสมาธิ วีมํสาสมาธิปธานสงฺขารสมนฺนาคตํ อิทฺธิปาทํ ภาเวติ ฯ  
<span class="LineNumber"> 007 </span>     [๑๑๑๓]  เย  หิ  เกจิ  ภิกฺขเว อตีตมทฺธานํ สมณา วา พฺราหฺมณา  
<span class="LineNumber"> 008 </span>วา    อิทฺธิปฺปเทสํ   อภินิปฺผาเทสุํ   สพฺเพ   เต   อิเมสํเยว   จตุนฺนํ  
<span class="LineNumber"> 009 </span>อิทฺธิปาทานํ   ภาวิตตฺตา   พหุลีกตตฺตา   ฯ   เย   หิ   เกจิ  ภิกฺขเว  
<span class="LineNumber"> 010 </span>อนาคตมทฺธานํ     สมณา     วา    พฺราหฺมณา    วา    อิทฺธิปฺปเทสํ  
<span class="LineNumber"> 011 </span>อภินิปฺผาเทสฺสนฺติ    สพฺเพ    เต    อิเมสํเยว   จตุนฺนํ   อิทฺธิปาทานํ  
<span class="LineNumber"> 012 </span>ภาวิตตฺตา   พหุลีกตตฺตา   ฯ   เย  หิ  เกจิ  ภิกฺขเว  เอตรหิ  สมณา  
<span class="LineNumber"> 013 </span>วา    พฺราหฺมณา    วา   อิทฺธิปฺปเทสํ   อภินิปฺผาเทนฺติ   สพฺเพ   เต  
<span class="LineNumber"> 014 </span>อิเมสํเยว จตุนฺนํ อิทฺธิปาทานํ ภาวิตตฺตา พหุลีกตตฺตาติ ฯ  
<span class="LineNumber"> 015 </span>     [๑๑๑๔]  เย  หิ  เกจิ  ภิกฺขเว อตีตมทฺธานํ สมณา วา พฺราหฺมณา  
<span class="LineNumber"> 016 </span>วา   สมตฺตํ   อิทฺธึ   อภินิปฺผาเทสุํ   สพฺเพ   เต  จตุนฺนํ  อิทฺธิปาทานํ  
<span class="LineNumber"> 017 </span>ภาวิตตฺตา   พหุลีกตตฺตา   ฯ   เย   หิ  เกจิ  ภิกฺขเว  อนาคตมทฺธานํ  
<span class="LineNumber"> 018 </span>สมณา   วา   พฺราหฺมณา   วา  สมตฺตํ  อิทฺธึ  อภินิปฺผาเทสฺสนฺติ  สพฺเพ  
<span class="LineNumber"> 019 </span>เต   จตุนฺนํ   อิทฺธิปาทานํ   ภาวิตตฺตา  พหุลีกตตฺตา  ฯ  เย  หิ  เกจิ  
<span class="LineNumber"> 020 </span>ภิกฺขเว    เอตรหิ    สมณา   วา   พฺราหฺมณา   วา   สมตฺตํ   อิทฺธึ  
