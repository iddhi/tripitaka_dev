<span class="LineNumber"> 001 </span>มุทุปฺปสนฺนา  โหติ  ฯ  สา  เอวํทิฏฺ€ิกา  โหติ  ยา  เมถุนํ  ธมฺมํ  เทติ  
<span class="LineNumber"> 002 </span>สา  อคฺคทานํ  เทตีติ  ฯ  สา  ภิกฺขุํ  ปสฺสิตฺวา  เอตทโวจ  เอหิ  
<span class="LineNumber"> 003 </span>ภนฺเต  เมถุนํ  ธมฺมํ  ปฏิเสวาติ  ฯ  อลํ  ภคินิ  เนตํ  กปฺปตีติ  ฯ  
<span class="LineNumber"> 004 </span>เอหิ  ภนฺเต  นาภิยํ  ฆฏฺเฏหิ  ฯเปฯ  เอหิ  ภนฺเต  อุทรวฏฺฏิยํ  
<span class="LineNumber"> 005 </span>ฆฏฺเฏหิ  ฯเปฯ  เอหิ  ภนฺเต  อุปกจฺฉเก  ฆฏฺเฏหิ  ฯเปฯ  
<span class="LineNumber"> 006 </span>เอหิ  ภนฺเต  คีวายํ  ฆฏฺเฏหิ  ฯเปฯ  เอหิ  ภนฺเต  กณฺณจฺฉิทฺเท  
<span class="LineNumber"> 007 </span>ฆฏฺเฏหิ  ฯเปฯ  เอหิ  ภนฺเต  เกสวฏฺฏิยํ  ฆฏฺเฏหิ  ฯเปฯ  เอหิ  
<span class="LineNumber"> 008 </span>ภนฺเต  องฺคุลนฺตริกาย  ฆฏฺเฏหิ  ฯเปฯ  เอหิ  ภนฺเต  หตฺเถน  
<span class="LineNumber"> 009 </span>อุปกฺกมิตฺวา  โมเจสฺสามิ  เอวนฺเต  อนาปตฺติ  ภวิสฺสตีติ  ฯ  โส  
<span class="LineNumber"> 010 </span>ภิกฺขุ  ตถา  อกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  
<span class="LineNumber"> 011 </span>ภิกฺขุ ปาราชิกสฺส อาปตฺติ สงฺฆาทิเสสสฺสาติ ๑ฯ  
<span class="LineNumber"> 012 </span>	[๗๕]  เตน โข ปน สมเยน เวสาลิยํ ลิจฺฉวิกุมารกา ภิกฺขุํ คเหตฺวา  
<span class="LineNumber"> 013 </span>ภิกฺขุนิยา  วิปฺปฏิปาเทสุํ  ฯ  อุโภ  สาทิยึสุ  อุโภ  นาเสตพฺพา  ฯ  อุโภ  
<span class="LineNumber"> 014 </span>น  สาทิยึสุ  อุภินฺนํ  อนาปตฺติ  ฯ  เตน  โข  ปน  สมเยน  เวสาลิยํ  
<span class="LineNumber"> 015 </span>ลิจฺฉวิกุมารกา  ภิกฺขุํ  คเหตฺวา  สิกฺขมานาย  วิปฺปฏิปาเทสุํ  ฯเปฯ  
<span class="LineNumber"> 016 </span>สามเณริยา  วิปฺปฏิปาเทสุํ  ฯ  อุโภ  สาทิยึสุ  อุโภ  นาเสตพฺพา  ฯ  
<span class="LineNumber"> 017 </span>อุโภ น สาทิยึสุ อุภินฺนํ อนาปตฺติ ฯ  
<span class="LineNumber"> 018 </span>	[๗๖]  เตน  โข  ปน  สมเยน  เวสาลิยํ  ลิจฺฉวิกุมารกา  ภิกฺขุํ  
<span class="LineNumber"> 019 </span>คเหตฺวา  เวสิยา  วิปฺปฏิปาเทสุํ  ฯเปฯ  ปณฺฑเก  วิปฺปฏิปาเทสุํ  
<span class="LineNumber"> 020 </span>#๑ ยถา ปุริเมสุ วตฺถูสุ วิสทิสตา ทิสฺสติ ตถา อิเมสุปิ วตฺถูสุ ฯ  
