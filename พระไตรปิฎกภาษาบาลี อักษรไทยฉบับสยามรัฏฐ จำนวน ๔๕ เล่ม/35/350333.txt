<span class="LineNumber"> 001 </span>วุจฺจติ  โคจโร  ฯ  อิติ  อิมินา  จ อาจาเรน อิมินา จ โคจเรน อุเปโต  
<span class="LineNumber"> 002 </span>โหติ ฯเปฯ สมนฺนาคโต เตน วุจฺจติ อาจารโคจรสมฺปนฺโนติ ฯ  
<span class="LineNumber"> 003 </span>	[๖๐๕]  อณุมตฺเตสุ  วชฺเชสุ  ภยทสฺสาวีติ  ตตฺถ  กตเม  อณุมตฺตา  
<span class="LineNumber"> 004 </span>วชฺชา   ยานิ   ตานิ   วชฺชานิ   อปฺปมตฺตกานิ   โอรมตฺตกานิ  ลหุสานิ  
<span class="LineNumber"> 005 </span>ลหุสมฺมตานิ     สฺมกรณียานิ     สํวรกรณียานิ     จิตฺตุปฺปาทกรณียานิ  
<span class="LineNumber"> 006 </span>มนสิการปฏิพทฺธานิ    อิเม    วุจฺจนฺติ    อณุมตฺตา    วชฺชา    อิเมสุ  
<span class="LineNumber"> 007 </span>อณุมตฺเตสุ  วชฺเชสุ  วชฺชทสฺสาวี  จ  โหติ  ภยทสฺสาวี  จ อาทีนวทสฺสาวี  
<span class="LineNumber"> 008 </span>จ นิสฺสรณทสฺสาวี จ เตน วุจฺจติ อณุมตฺเตสุ วชฺเชสุ ภยทสฺสาวีติ ฯ  
<span class="LineNumber"> 009 </span>	[๖๐๖]   สมาทาย   สิกฺขติ   สิกฺขาปเทสูติ  ตตฺถ  กตมา  สิกฺขา  
<span class="LineNumber"> 010 </span>จตสฺโส   สิกฺขา   ภิกฺขูนํ  ภิกฺขุสิกฺขา  ภิกฺขุนีนํ  ภิกฺขุนีสิกฺขา  อุปาสกานํ 
<span class="LineNumber"> 011 </span>อุปาสกสิกฺขา   อุปาสิกานํ   อุปาสิกาสิกฺขา   อิมา   วุจฺจนฺติ   สิกฺขาโย  
<span class="LineNumber"> 012 </span>อิมาสุ  สิกฺขาสุ  สพฺเพน  สพฺพํ  สพฺพถา  สพฺพํ  อเสสํ  นิสฺเสสํ สมาทาย  
<span class="LineNumber"> 013 </span>วตฺตติ เตน วุจฺจติ สมาทาย สิกฺขติ สิกฺขาปเทสูติ ฯ  
<span class="LineNumber"> 014 </span>	[๖๐๗]  อินฺทฺริเยสุ  คุตฺตทฺวาโรติ  อตฺถิ  อินฺทฺริเยสุ  คุตฺตทฺวารตา  
<span class="LineNumber"> 015 </span>อตฺถิ    อินฺทฺริเยสุ    อคุตฺตทฺวารตา   ฯ   ตตฺถ   กตมา   อินฺทฺริเยสุ  
<span class="LineNumber"> 016 </span>อคุตฺตทฺวารตา   อิเธกจฺโจ   จกฺขุนา   รูปํ   ทิสฺวา  นิมิตฺตคฺคาหี  โหติ  
<span class="LineNumber"> 017 </span>อนุพฺยฺชนคฺคาหี     ยตฺวาธิกรณเมนํ    จกฺขุนฺทฺริยํ    อสํวุตํ    วิหรนฺตํ  
<span class="LineNumber"> 018 </span>อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส  
<span class="LineNumber"> 019 </span>สํวราย   น   ปฏิปชฺชติ   น  รกฺขติ  จกฺขุนฺทฺริยํ  จกฺขุนฺทฺริเย  น  สํวรํ  
<span class="LineNumber"> 020 </span>อาปชฺชติ   โสเตน   สทฺทํ   สุตฺวา   ฯเปฯ   ฆาเนน  คนฺธํ  ฆายิตฺวา  
