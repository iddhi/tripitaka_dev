<span class="LineNumber"> 001 </span>	[๙๓๕]    ตตฺถ   กตมา   อปราปิ   ติสฺโส   ตณฺหา   รูปตณฺหา  
<span class="LineNumber"> 002 </span>อรูปตณฺหา   นิโรธตณฺหา   ฯ  ตตฺถ  กตมา  รูปตณฺหา  รูปธาตุปฏิสํยุตฺโต  
<span class="LineNumber"> 003 </span>ราโค   สาราโค  ฯเปฯ  จิตฺตสฺส  สาราโค  อยํ  วุจฺจติ  รูปตณฺหา  ฯ  
<span class="LineNumber"> 004 </span>ตตฺถ    กตมา    อรูปตณฺหา    อรูปธาตุปฏิสํยุตฺโต   ราโค   สาราโค  
<span class="LineNumber"> 005 </span>ฯเปฯ    จิตฺตสฺส    สาราโค   อยํ   วุจฺจติ   อรูปตณฺหา   ฯ   ตตฺถ  
<span class="LineNumber"> 006 </span>กตมา    นิโรธตณฺหา   อุจฺเฉททิฏฺ€ิสหคโต   ราโค   สาราโค   ฯเปฯ  
<span class="LineNumber"> 007 </span>จิตฺตสฺส สาราโค อยํ วุจฺจติ นิโรธตณฺหา ฯ อิมา ติสฺโส ตณฺหา ฯ  
<span class="LineNumber"> 008 </span>	[๙๓๖]   ตตฺถ   กตมา   ติสฺโส   เอสนา  กาเมสนา  ภเวสนา  
<span class="LineNumber"> 009 </span>พฺรหฺมจริเยสนา  ฯ  ตตฺถ  กตมา  กาเมสนา  โย  กาเมสุ  กามจฺฉนฺโท  
<span class="LineNumber"> 010 </span>ฯเปฯ   กามชฺโฌสานํ   อยํ   วุจฺจติ   กาเมสนา   ฯ   ตตฺถ   กตมา  
<span class="LineNumber"> 011 </span>ภเวสนา   โย   ภเวสุ   ภวจฺฉนฺโท   ฯเปฯ  ภวชฺโฌสานํ  อยํ  วุจฺจติ  
<span class="LineNumber"> 012 </span>ภเวสนา   ฯ   ตตฺถ   กตมา   พฺรหฺมจริเยสนา  สสฺสโต  โลโกติ  วา  
<span class="LineNumber"> 013 </span>อสสฺสโต   โลโกติ   วา   ฯเปฯ  เนว  โหติ  น  น  โหติ  ตถาคโต  
<span class="LineNumber"> 014 </span>ปรมฺมรณาติ  วา  ยา  เอวรูปา  ทิฏฺ€ิ  ทิฏฺ€ิคตํ  ฯเปฯ  วิปริเยสคฺคาโห  
<span class="LineNumber"> 015 </span>อยํ   วุจฺจติ   พฺรหฺมจริเยสนา  ฯ  ตตฺถ  กตมา  กาเมสนา  กามราโค  
<span class="LineNumber"> 016 </span>ตเทกฏฺ€ํ    อกุสลํ    กายกมฺมํ    วจีกมฺมํ    มโนกมฺมํ   อยํ   วุจฺจติ  
<span class="LineNumber"> 017 </span>กาเมสนา   ฯ   ตตฺถ   กตมา   ภเวสนา  ภวราโค  ตเทกฏฺ€ํ  อกุสลํ  
<span class="LineNumber"> 018 </span>กายกมฺมํ   วจีกมฺมํ   มโนกมฺมํ  อยํ  วุจฺจติ  ภเวสนา  ฯ  อนฺตคฺคาหิกา  
<span class="LineNumber"> 019 </span>ทิฏฺ€ิ   ตเทกฏฺ€ํ   อกุสลํ   กายกมฺมํ   วจีกมฺมํ   มโนกมฺมํ  อยํ  วุจฺจติ  
<span class="LineNumber"> 020 </span>พฺรหฺมจริเยสนา ฯ อิมา ติสฺโส เอสนา ฯ  
