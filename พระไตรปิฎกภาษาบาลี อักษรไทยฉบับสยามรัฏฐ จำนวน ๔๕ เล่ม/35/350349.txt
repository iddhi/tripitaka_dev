<span class="LineNumber"> 001 </span>	[๖๖๔]   ปีติสุขนฺติ   อตฺถิ   ปีติ   อตฺถิ   สุขํ  ฯ  ตตฺถ  กตมา  
<span class="LineNumber"> 002 </span>ปีติ   ยา   ปีติ   ปาโมชฺชํ   ฯเปฯ   อตฺตมนตา  จิตฺตสฺส  อยํ  วุจฺจติ  
<span class="LineNumber"> 003 </span>ปีติ   ฯ   ตตฺถ   กตมํ  สุขํ  ยํ  เจตสิกํ  สาตํ  ฯเปฯ  สุขา  เวทนา  
<span class="LineNumber"> 004 </span>อิทํ   วุจฺจติ   สุขํ  ฯ  อิทํ  สุขํ  อิมาย  ปีติยา  สหคตํ  โหติ  สหชาตํ  
<span class="LineNumber"> 005 </span>สํสฏฺ€ํ สมฺปยุตฺตํ เตน วุจฺจติ ปีติสุขนฺติ ฯ  
<span class="LineNumber"> 006 </span>	[๖๖๕]     ทุติยนฺติ     คณนานุปุพฺพโต    ทุติยํ    อิทํ    ทุติยํ  
<span class="LineNumber"> 007 </span>สมาปชฺชตีติ ทุติยํ ฯ  
<span class="LineNumber"> 008 </span>	[๖๖๖] ฌานนฺติ สมฺปสาโท ปีติ สุขํ จิตฺตสฺส เอกคฺคตา ฯ  
<span class="LineNumber"> 009 </span>	[๖๖๗]   อุปสมฺปชฺชาติ   โย  ทุติยสฺส  ฌานสฺส  ลาโภ  ปฏิลาโภ  
<span class="LineNumber"> 010 </span>ปตฺติ สมฺปตฺติ ผุสนา สจฺฉิกิริยา อุปสมฺปทา ฯ  
<span class="LineNumber"> 011 </span>	[๖๖๘] วิหรตีติ อิริยติ ฯเปฯ วิหรติ เตน วุจฺจติ วิหรตีติ ฯ  
<span class="LineNumber"> 012 </span>	[๖๖๙]   ปีติยา   จ   วิราคาติ   ตตฺถ   กตมา  ปีติ  ยา  ปีติ  
<span class="LineNumber"> 013 </span>ปาโมชฺชํ    อาโมทนา   ปโมทนา   หาโส   ปหาโส   วิตฺติ   โอทคฺยํ  
<span class="LineNumber"> 014 </span>อตฺตมนตา   จิตฺตสฺส   อยํ   วุจฺจติ   ปีติ   อยํ   ปีติ   สนฺตา   โหติ  
<span class="LineNumber"> 015 </span>สมิตา    วูปสนฺตา    อตฺถงฺคตา    อพฺภตฺถงฺคตา   อปฺปิตา   พฺยปฺปิตา  
<span class="LineNumber"> 016 </span>โสสิตา วิโสสิตา พฺยนฺตีกตา เตน วุจฺจติ ปีติยา จ วิราคาติ ฯ  
<span class="LineNumber"> 017 </span>	[๖๗๐]   อุเปกฺขโกติ   ตตฺถ   กตมา   อุเปกฺขา  ยา  อุเปกฺขา  
<span class="LineNumber"> 018 </span>อุเปกฺขนา   อชฺฌุเปกฺขนา   มชฺฌตฺตตา   จิตฺตสฺส  อยํ  วุจฺจติ  อุเปกฺขา  
<span class="LineNumber"> 019 </span>อิมาย   อุเปกฺขาย   อุเปโต   โหติ  ฯเปฯ  สมนฺนาคโต  เตน  วุจฺจติ  
<span class="LineNumber"> 020 </span>อุเปกฺขโกติ ฯ  
