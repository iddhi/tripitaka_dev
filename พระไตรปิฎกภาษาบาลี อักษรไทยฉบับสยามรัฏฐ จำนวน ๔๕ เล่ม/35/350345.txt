<span class="LineNumber"> 001 </span>กงฺขายนา    กงฺขายิตตฺตํ    วิมติ   วิจิกิจฺฉา   เทฺวฬฺหกํ   เทฺวธาปโถ  
<span class="LineNumber"> 002 </span>สํสโย     อเนกํสคาโห     อาสปฺปนา    ปริสปฺปนา    อปริโยคาหนา  
<span class="LineNumber"> 003 </span>ถมฺภิตตฺตํ   จิตฺตสฺส   มโนวิเลโข  อยํ  วุจฺจติ  วิจิกิจฺฉา  อยํ  วิจิกิจฺฉา  
<span class="LineNumber"> 004 </span>สนฺตา   โหติ   สมิตา   วูปสนฺตา   อตฺถงฺคตา   อพฺภตฺถงฺคตา  อปฺปิตา  
<span class="LineNumber"> 005 </span>พฺยปฺปิตา    โสสิตา   วิโสสิตา   พฺยนฺตีกตา   เตน   วุจฺจติ   วิจิกิจฺฉํ  
<span class="LineNumber"> 006 </span>ปหายาติ ฯ  
<span class="LineNumber"> 007 </span>	[๖๔๔]   ติณฺณวิจิกิจฺโฉติ   อิมํ   วิจิกิจฺฉํ  ติณฺโณ  โหติ  อุตฺติณฺโณ  
<span class="LineNumber"> 008 </span>นิตฺติณฺโณ       ปารคโต       ปารมนุปฺปตฺโต      เตน      วุจฺจติ  
<span class="LineNumber"> 009 </span>ติณฺณวิจิกิจฺโฉติ ฯ  
<span class="LineNumber"> 010 </span>	[๖๔๕] วิหรตีติ อิริยติ ฯเปฯ วิหรติ เตน วุจฺจติ วิหรตีติ ฯ  
<span class="LineNumber"> 011 </span>	[๖๔๖]  อกถงฺกถี  กุสเลสุ  ธมฺเมสูติ  อิมาย  วิจิกิจฺฉาย  กุสเลสุ  
<span class="LineNumber"> 012 </span>ธมฺเมสุ   น   กงฺขติ    น   วิจิกิจฺฉติ   อกถงฺกถี   โหติ  นิกฺกถงฺกโถ  
<span class="LineNumber"> 013 </span>วิคตกถงฺกโถ เตน วุจฺจติ อกถงฺกถี กุสเลสุ ธมฺเมสูติ ฯ  
<span class="LineNumber"> 014 </span>	[๖๔๗]   วิจิกิจฺฉาย   จิตฺตํ  ปริโสเธตีติ  ตตฺถ  กตมา  วิจิกิจฺฉา          
<span class="LineNumber"> 015 </span>ยา    กงฺขา   กงฺขายนา   กงฺขายิตตฺตํ   ฯเปฯ   ถมฺภิตตฺตํ   จิตฺตสฺส  
<span class="LineNumber"> 016 </span>มโนวิเลโข   อยํ   วุจฺจติ   วิจิกิจฺฉา   ฯ   ตตฺถ   กตมํ   จิตฺตํ   ยํ  
<span class="LineNumber"> 017 </span>จิตฺตํ   มโน   มานสํ   ฯเปฯ   ตชฺชา   มโนวิฺาณธาตุ   อิทํ  วุจฺจติ  
<span class="LineNumber"> 018 </span>จิตฺตํ   ฯ  อิทํ  จิตฺตํ  อิมาย  วิจิกิจฺฉาย  โสเธติ  วิโสเธติ  ปริโสเธติ  
<span class="LineNumber"> 019 </span>โมเจติ    วิโมเจติ    ปริโมเจติ   เตน   วุจฺจติ   วิจิกิจฺฉาย   จิตฺตํ  
<span class="LineNumber"> 020 </span>ปริโสเธตีติ ฯ  
