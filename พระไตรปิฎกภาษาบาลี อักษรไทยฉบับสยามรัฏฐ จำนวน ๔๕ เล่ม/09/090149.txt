<span class="LineNumber"> 001 </span>สปริโส   สามจฺโจ   ปาเณหิ   สรณงฺคโต   สมณํ   ขลุ   โภ   โคตมํ  
<span class="LineNumber"> 002 </span>ราชา   ปเสนทิโกสโล   สปุตฺโต   สภริโย  สปริโส  สามจฺโจ  ปาเณหิ  
<span class="LineNumber"> 003 </span>สรณงฺคโต   สมณํ   ขลุ   โภ  โคตมํ  พฺราหฺมโณ  โปกฺขรสาติ  สปุตฺโต  
<span class="LineNumber"> 004 </span>สภริโย   สปริโส   สามจฺโจ   ปาเณหิ   สรณงฺคโต   สมโณ  ขลุ  โภ  
<span class="LineNumber"> 005 </span>โคตโม   รฺโ   มาคธสฺส   เสนิยสฺส   พิมฺพิสารสฺส  สกฺกโต  ครุกโต  
<span class="LineNumber"> 006 </span>มานิโต  ปูชิโต  อปจิโต  สมโณ  ขลุ  โภ โคตโม รฺโ ปเสนทิโกสลสฺส  
<span class="LineNumber"> 007 </span>สกฺกโต     ครุกโต    มานิโต    ปูชิโต    อปจิโต    สมโณ    ขลุ  
<span class="LineNumber"> 008 </span>โภ   โคตโม   พฺราหฺมณสฺส   โปกฺขรสาติสฺส  สกฺกโต  ครุกโต  มานิโต  
<span class="LineNumber"> 009 </span>ปูชิโต   อปจิโต   สมโณ  ขลุ  โภ  โคตโม  จมฺปํ  อนุปฺปตฺโต  จมฺปายํ  
<span class="LineNumber"> 010 </span>วิหรติ   คคฺคราย  โปกฺขรณิยา  ตีเร  เย  โข  ปน  โภ  เกจิ  สมณา  
<span class="LineNumber"> 011 </span>วา   พฺราหฺมณา   วา   อมฺหากํ  คามกฺเขตฺตํ  อาคจฺฉนฺติ  อติถิโน  เต  
<span class="LineNumber"> 012 </span>โหนฺติ    อติถิโน   ปนเมฺหหิ   สกฺกาตพฺพา   ครุกาตพฺพา   มาเนตพฺพา  
<span class="LineNumber"> 013 </span>ปูเชตพฺพา   อปเจตพฺพา   ยมฺปิ  โภ  สมโณ  โคตโม  จมฺปํ  อนุปฺปตฺโต  
<span class="LineNumber"> 014 </span>จมฺปายํ   วิหรติ   คคฺคราย   โปกฺขรณิยา   ตีเร   อติถิสฺมากํ   สมโณ  
<span class="LineNumber"> 015 </span>โคตโม   อติถิ   โข   ปนเมฺหหิ  สกฺกาตพฺโพ  ครุกาตพฺโพ  มาเนตพฺโพ  
<span class="LineNumber"> 016 </span>ปูเชตพฺโพ   อปจิตพฺโพ   อิมินา  จงฺเคน  น  อรหติ  โส  ภวํ  โคตโม  
<span class="LineNumber"> 017 </span>อมฺหากํ   ทสฺสนาย   อุปสงฺกมิตุํ   อถโข   มยเมว  อรหาม  ตํ  ภวนฺตํ  
<span class="LineNumber"> 018 </span>โคตมํ   ทสฺสนาย   อุปสงฺกมิตุํ   เอตฺตเก   โข  อหํ  โภโต  โคตมสฺส  
<span class="LineNumber"> 019 </span>วณฺเณ   ปริยาปุณามิ   โน   จ   โข  โส  ภวํ  โคตโม  เอตฺตกวณฺโณ  
<span class="LineNumber"> 020 </span>อปริมาณวณฺโณ หิ โส ภวํ โคตโมติ ฯ  
