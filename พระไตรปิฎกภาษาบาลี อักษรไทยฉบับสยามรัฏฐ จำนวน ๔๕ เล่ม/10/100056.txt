<span class="LineNumber"> 001 </span>นิกฺขนฺตานิ   โข  มาริสา  เทฺว  วสฺสานิ  จตฺตารีทานิ  วสฺสานิ  เสสานิ  
<span class="LineNumber"> 002 </span>จตุนฺนํ    วสฺสานํ    อจฺจเยน    พนฺธุมตี    ราชธานี   อุปสงฺกมิตพฺพา  
<span class="LineNumber"> 003 </span>ปาติโมกฺขุทฺเทสายาติ    ฯ    ตีสุ    วสฺเสสุ    นิกฺขนฺเตสุ    เทวตา  
<span class="LineNumber"> 004 </span>สทฺทมนุสฺสาเวสุํ   นิกฺขนฺตานิ   โข   มาริสา   ตีณิ   วสฺสานิ   ตีณีทานิ  
<span class="LineNumber"> 005 </span>วสฺสานิ    เสสานิ    ติณฺณํ   วสฺสานํ   อจฺจเยน   พนฺธุมตี   ราชธานี  
<span class="LineNumber"> 006 </span>อุปสงฺกมิตพฺพา   ปาติโมกฺขุทฺเทสายาติ   ฯ   จตูสุ   วสฺเสสุ  นิกฺขนฺเตสุ  
<span class="LineNumber"> 007 </span>เทวตา   สทฺทมนุสฺสาเวสุํ   นิกฺขนฺตานิ   โข  มาริสา  จตฺตาริ  วสฺสานิ  
<span class="LineNumber"> 008 </span>เทฺวทานิ    วสฺสานิ   เสสานิ   ทฺวินฺนํ   วสฺสานํ   อจฺจเยน   พนฺธุมตี  
<span class="LineNumber"> 009 </span>ราชธานี   อุปสงฺกมิตพฺพา   ปาติโมกฺขุทฺเทสายาติ   ฯ   ปฺจสุ  วสฺเสสุ  
<span class="LineNumber"> 010 </span>นิกฺขนฺเตสุ   เทวตา   สทฺทมนุสฺสาเวสุํ   นิกฺขนฺตานิ  โข  มาริสา  ปฺจ  
<span class="LineNumber"> 011 </span>วสฺสานิ   เอกํทานิ   วสฺสํ   เสสํ  เอกสฺส  วสฺสสฺส  อจฺจเยน  พนฺธุมตี  
<span class="LineNumber"> 012 </span>ราชธานี    อุปสงฺกมิตพฺพา   ปาติโมกฺขุทฺเทสายาติ   ฯ   ฉสุ   วสฺเสสุ  
<span class="LineNumber"> 013 </span>นิกฺขนฺเตสุ    เทวตา    สทฺทมนุสฺสาเวสุํ    นิกฺขนฺตานิ   โข   มาริสา  
<span class="LineNumber"> 014 </span>ฉพฺพสฺสานิ    สมโยทานิ    พนฺธุมตี    ๑   ราชธานี   อุปสงฺกมิตพฺพา  
<span class="LineNumber"> 015 </span>ปาติโมกฺขุทฺเทสายาติ   ฯ   อถโข   เต   ภิกฺขเว   ภิกฺขู  อปฺเปกจฺเจ  
<span class="LineNumber"> 016 </span>สเกน อิทฺธานุภาเวน อปฺเปกจฺเจ เทวตานํ ๒ อิทฺธานุภาเวน เอกาเหเนว  
<span class="LineNumber"> 017 </span>พนฺธุมตึ ราชธานึ อุปสงฺกมึสุ ปาติโมกฺขุทฺเทสายาติ ฯ  
<span class="LineNumber"> 018 </span>     [๕๔]   ตตฺร  สุทํ  ภิกฺขเว  วิปสฺสี  ภควา  อรหํ  สมฺมาสมฺพุทฺโธ  
<span class="LineNumber"> 019 </span>ภิกฺขุสงฺเฆ เอวํ ปาติโมกฺขํ อุทฺทิสฺสติ ๓  
<span class="LineNumber"> 020 </span>#๑ ม. ยุ. พนฺธุมตึ ราชธานึ อุปสงฺกมิตุํ ฯ ๒ ยุ. เทวานํ ฯ ๓ ม. ยุ. อุทฺทิสติ ฯ  
