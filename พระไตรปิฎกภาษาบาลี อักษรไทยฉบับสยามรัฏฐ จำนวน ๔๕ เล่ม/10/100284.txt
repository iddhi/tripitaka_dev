<span class="LineNumber"> 001 </span>พฺราหฺมโณ   คามํ   วา   นิคมํ   วา  อุปสงฺกมติ  ตตฺถ  ราชาว  โหติ  
<span class="LineNumber"> 002 </span>รฺํ  พฺรหฺมาว  พฺราหฺมณานํ  เทวตาว  คหปติกานํ  ฯ  เย  [๑]  โข  
<span class="LineNumber"> 003 </span>ปน   โภ   เตน   สมเยน  มนุสฺสา  ขิปนฺติ  วา  อุปกฺขลนฺติ  วา  เต  
<span class="LineNumber"> 004 </span>เอวมาหํสุ  นมตฺถุ  มหาโควินฺทสฺส  พฺราหฺมณสฺส นมตฺถุ สตฺตปุโรหิตสฺสาติ ฯ  
<span class="LineNumber"> 005 </span>มหาโควินฺโท     [๒]     พฺราหฺมโณ     เมตฺตาสหคเตน    เจตสา  
<span class="LineNumber"> 006 </span>อเวเรน   อพฺยาปชฺเฌน  เอกํ  ทิสํ  ผริตฺวา  วิหาสิ  ตถา  ทุติยํ  ตถา  
<span class="LineNumber"> 007 </span>ตติยํ    ตถา   จตุตฺถํ   อิติ   อุทฺธมโธ   ติริยํ   สพฺพธิ   สพฺพตฺตตาย  
<span class="LineNumber"> 008 </span>สพฺพาวนฺตํ    โลกํ    เมตฺตาสหคเตน   เจตสา   วิปุเลน   มหคฺคเตน  
<span class="LineNumber"> 009 </span>อปฺปมาเณน   อเวเรน   อพฺยาปชฺเฌน   ผริตฺวา  วิหาสิ  กรุณาสหคเตน  
<span class="LineNumber"> 010 </span>เจตสา   ฯเปฯ   มุทิตาสหคเตน   เจตสา   ฯเปฯ   อุเปกฺขาสหคเตน  
<span class="LineNumber"> 011 </span>เจตสา      ฯเปฯ     สาวกานฺจ     พฺรหฺมโลกสหพฺยตาย     มคฺคํ  
<span class="LineNumber"> 012 </span>เทเสสิ  ฯ  เย  โข  ปน  โภ  เตน สมเยน มหาโควินฺทสฺส พฺราหฺมณสฺส  
<span class="LineNumber"> 013 </span>สาวกา   สพฺเพน   สพฺพํ   สาสนํ  อาชานึสุ  เต  กายสฺส  เภทา  ปรํ  
<span class="LineNumber"> 014 </span>มรณา   สุคตึ  พฺรหฺมโลกํ  อุปปชฺชึสุ  ฯ  เย  น  สพฺเพน  สพฺพํ  สาสนํ  
<span class="LineNumber"> 015 </span>อาชานึสุ  เต  กายสฺส  เภทา  ปรํ  มรณา อปฺเปกจฺเจ ปรนิมฺมิตวสวตฺตีนํ  
<span class="LineNumber"> 016 </span>เทวานํ      สหพฺยตํ      อุปปชฺชึสุ      อปฺเปกจฺเจ     นิมฺมานรตีนํ  
<span class="LineNumber"> 017 </span>เทวานํ   สหพฺยตํ   อุปปชฺชึสุ   อปฺเปกจฺเจ   ตุสิตานํ  เทวานํ  สหพฺยตํ  
<span class="LineNumber"> 018 </span>อุปปชฺชึสุ    อปฺเปกจฺเจ    ยามานํ    เทวานํ    สหพฺยตํ    อุปปชฺชึสุ  
<span class="LineNumber"> 019 </span>อปฺเปกจฺเจ    ตาวตึสานํ   เทวานํ   สหพฺยตํ   อุปปชฺชึสุ   อปฺเปกจฺเจ  
<span class="LineNumber"> 020 </span>จาตุมฺมหาราชิกานํ  เทวานํ  สหพฺยตํ  อุปปชฺชึสุ ฯ เย [๓] สพฺพนิหีนกายํ  
<span class="LineNumber"> 021 </span>#๑ ยุ. เย จ โข ปน ฯ ม. เย โข ปน โภติ อิเม ปา€า นตฺถิ ฯ ๒ ม. ยุ. โภ ฯ  
<span class="LineNumber"> 022 </span>#๓ ยุ. สพฺเพ ฯ  
