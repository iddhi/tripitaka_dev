<span class="LineNumber"> 001 </span>โจรํ   อาคุจารึ  คเหตฺวา  ทสฺเสนฺติ  อยนฺเต  ภนฺเต  โจโร  อาคุจารี  
<span class="LineNumber"> 002 </span>อิมสฺส   ยํ   อิจฺฉสิ   ตํ   ทณฺฑํ   วเทหีติ   ๑  ตฺยาหํ  เอวํ  วทามิ  
<span class="LineNumber"> 003 </span>เตนหิโภ   อิมํ   ปุริสํ   ชีวนฺตํเยว  กุมฺภิยา  ปกฺขิปิตฺวา  มุขํ  ปิทหิตฺวา  
<span class="LineNumber"> 004 </span>อลฺเลน   จมฺเมน   โอนทฺธิตฺวา   อลฺลาย   มตฺติกาย  พหลวิเลปนํ  ๒  
<span class="LineNumber"> 005 </span>กริตฺวา   อุทฺธนํ   อาโรเปตฺวา   อคฺคึ   เทถาติ   เต   เม   สาธูติ  
<span class="LineNumber"> 006 </span>ปฏิสฺสุตฺวา   ตํ   ปุริสํ   ชีวนฺตํเยว  กุมฺภิยา  ปกฺขิปิตฺวา  มุขํ  ปิทหิตฺวา  

<span class="LineNumber"> 007 </span>อลฺเลน   จมฺเมน  โอนทฺธิตฺวา  อลฺลาย  มตฺติกาย  พหลวิเลปนํ  กริตฺวา  
<span class="LineNumber"> 008 </span>อุทฺธนํ   อาโรเปตฺวา   อคฺคึ  เทนฺติ  ฯ  ยทา  มยํ  ชานาม  กาลกโต  
<span class="LineNumber"> 009 </span>โส   ปุริโสติ  อถ  ตํ  กุมฺภึ  โอโรเปตฺวา  อุพฺภินฺทิตฺวา  มุขํ  วิวริตฺวา  
<span class="LineNumber"> 010 </span>สณิกํ   วิโลเกม   ๓   อปฺเปวนามสฺส   ชีวํ  นิกฺขมนฺตํ  ปสฺเสยฺยามาติ  
<span class="LineNumber"> 011 </span>เนวสฺส   มยํ   ชีวํ   นิกฺขมนฺตํ   ปสฺสาม  ฯ  อยมฺปิ  โข  โภ  กสฺสป  
<span class="LineNumber"> 012 </span>ปริยาโย   เยน   เม   ปริยาเยน   เอวํ   โหติ   อิติปิ  นตฺถิ  ปโร  
<span class="LineNumber"> 013 </span>โลโก    นตฺถิ   สตฺตา   โอปปาติกา   นตฺถิ   สุกตทุกฺกฏานํ   กมฺมานํ  
<span class="LineNumber"> 014 </span>ผลํ    วิปาโกติ    ฯ   เตนหิ   ราชฺ   ตฺเเวตฺถ   ปฏิปุจฺฉิสฺสามิ  
<span class="LineNumber"> 015 </span>ยถา   เต  ขเมยฺย  ตถา  นํ  พฺยากเรยฺยาสิ  ฯ  อภิชานาสิ  โน  ตฺวํ  
<span class="LineNumber"> 016 </span>ราชฺ   ทิวาเสยฺยํ  อุปคโต  สุปินกํ  ปสฺสิตฺวา  ๔  อารามรามเณยฺยกํ  
<span class="LineNumber"> 017 </span>วนรามเณยฺยกํ   ภูมิรามเณยฺยกํ   โปกฺขรณีรามเณยฺยกนฺติ  ฯ  อภิชานามหํ  
<span class="LineNumber"> 018 </span>โภ   กสฺสป   ทิวาเสยฺยํ  อุปคโต  สุปินกํ  ปสฺสิตฺวา  อารามรามเณยฺยกํ  
<span class="LineNumber"> 019 </span>วนรามเณยฺยกํ    ภูมิรามเณยฺยกํ   โปกฺขรณีรามเณยฺยกนฺติ   ฯ   รกฺขนฺติ  
<span class="LineNumber"> 020 </span>#๑ ม. ยุ. ปเณหีติ ฯ อิโต ปรํ อีทิสเมว ฯ ๒ สี. ม. ยุ. พหลาวเลปนํ ฯ  
<span class="LineNumber"> 021 </span>#อิโต ปรํ อีทิสเมว ฯ ๓ ม. ยุ. นิลฺโลเกม ฯ ๔ ม. ปสฺสิตา ฯ อิโต ปรํ อีทิสเมว ฯ  
