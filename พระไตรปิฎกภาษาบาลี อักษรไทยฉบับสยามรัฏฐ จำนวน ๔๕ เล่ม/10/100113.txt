<span class="LineNumber"> 001 </span>สมฺมิฺชิเต    ปสาริเต    สมฺปชานการี   โหติ   สงฺฆาฏิปตฺตจีวรธารเณ  
<span class="LineNumber"> 002 </span>สมฺปชานการี   โหติ   อสิเต   ปีเต   ขายิเต   สายิเต  สมฺปชานการี  
<span class="LineNumber"> 003 </span>โหติ    อุจฺจารปสฺสาวกมฺเม    สมฺปชานการี    โหติ    คเต    €ิเต  
<span class="LineNumber"> 004 </span>นิสินฺเน   สุตฺเต  ชาคริเต  ภาสิเต  ตุณฺหีภาเว  สมฺปชานการี  โหติ  ฯ  
<span class="LineNumber"> 005 </span>เอวํ   โข   ภิกฺขเว  ภิกฺขุ  สมฺปชาโน  โหติ  ฯ  สโต  ภิกฺขเว  ภิกฺขุ  
<span class="LineNumber"> 006 </span>วิหเรยฺย สมฺปชาโน อยํ โว อมฺหากํ อนุสาสนีติ ฯ  
<span class="LineNumber"> 007 </span>     [๙๑]   อสฺโสสิ   โข   อมฺพปาลี   คณิกา  ภควา  กิร  เวสาลึ  
<span class="LineNumber"> 008 </span>อนุปฺปตฺโต   เวสาลิยํ   วิหรติ   มยฺหํ  อมฺพวเนติ  ฯ  อถโข  อมฺพปาลี  
<span class="LineNumber"> 009 </span>คณิกา   ภทฺทานิ   ภทฺทานิ   ยานานิ   โยชาเปตฺวา  ภทฺทํ  ภทฺทํ  ยานํ  
<span class="LineNumber"> 010 </span>อภิรุหิตฺวา   ภทฺเทหิ   ภทฺเทหิ   ยาเนหิ   เวสาลิยา   นิยฺยาสิ   เยน  
<span class="LineNumber"> 011 </span>สโก   อาราโม   เตน   ปายาสิ   ยาวติกา   ยานสฺส   ภูมิ  ยาเนน  
<span class="LineNumber"> 012 </span>คนฺตฺวา  ยานา  ปจฺโจโรหิตฺวา  ปตฺติกา  ๑  เยน  ภควา  เตนุปสงฺกมิ  
<span class="LineNumber"> 013 </span>อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ  
<span class="LineNumber"> 014 </span>นิสินฺนํ   โข   อมฺพปาลึ   คณิกํ   ภควา   ธมฺมิยา   กถาย  สนฺทสฺเสสิ  
<span class="LineNumber"> 015 </span>สมาทเปสิ   สมุตฺเตเชสิ   สมฺปหํเสสิ   ฯ   อถโข   อมฺพปาลี   คณิกา  
<span class="LineNumber"> 016 </span>ภควตา  ธมฺมิยา  กถาย  สนฺทสฺสิตา  สมาทปิตา  สมุตฺเตชิตา  สมฺปหํสิตา  
<span class="LineNumber"> 017 </span>ภควนฺตํ   เอตทโวจ   อธิวาเสตุ  เม  ภนฺเต  ภควา  สฺวาตนาย  ภตฺตํ  
<span class="LineNumber"> 018 </span>สทฺธึ   ภิกฺขุสงฺเฆนาติ   ฯ   อธิวาเสสิ  ภควา  ตุณฺหีภาเวน  ฯ  อถโข  
<span class="LineNumber"> 019 </span>อมฺพปาลี   คณิกา   ภควโต   อธิวาสนํ  วิทิตฺวา  อุฏฺ€ายาสนา  ภควนฺตํ  
<span class="LineNumber"> 020 </span>อภิวาเทตฺวา ปทกฺขิณํ กตฺวา ปกฺกามิ ฯ  
<span class="LineNumber"> 021 </span>#๑ ม. ยุ. ปตฺติกาว ฯ  
