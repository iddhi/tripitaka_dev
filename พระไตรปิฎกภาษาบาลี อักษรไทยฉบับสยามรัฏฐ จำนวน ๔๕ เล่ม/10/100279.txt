<span class="LineNumber"> 001 </span>สมจินฺเตสุํ   อิเม   โข  โภ  ๑  พฺราหฺมณา  นาม  อิตฺถีลุทฺธา  ยนฺนูน  
<span class="LineNumber"> 002 </span>มยํ  มหาโควินฺทํ  พฺราหฺมณํ  อิตฺถีหิ  สิกฺเขยฺยามาติ  ฯ  เต  มหาโควินฺทํ  
<span class="LineNumber"> 003 </span>พฺราหฺมณํ     อุปสงฺกมิตฺวา     เอวมาหํสุ     สํวิชฺชนฺติ    โข    โภ  
<span class="LineNumber"> 004 </span>อิเมสุ   สตฺตสุ   รชฺเชสุ   ปหูตา   อิตฺถิโย   ตโต  โภโต  ยาวติกาหิ  
<span class="LineNumber"> 005 </span>อตฺโถ  ตาวติกา  อานียตาติ  ๒  ฯ  อลํ  โภ  มมปีมา  ๓ จตฺตารีสา  
<span class="LineNumber"> 006 </span>ภริยา   สาทิสิโย   ตาวาหํ   ๔  สพฺพา  ปหาย  อคารสฺมา  อนคาริยํ  
<span class="LineNumber"> 007 </span>ปพฺพชิสฺสามิ    ยถา    โข   ปน   เม   สุตํ   พฺรหฺมุโน   อามคนฺเธ  
<span class="LineNumber"> 008 </span>ภาสมานสฺส   เต   น   สุนิมฺมทยา   อคารํ  อชฺฌาวสตา  ปพฺพชิสฺสามหํ  
<span class="LineNumber"> 009 </span>โภ   อคารสฺมา   อนคาริยนฺติ   ฯ   สเจ   ภวํ  โควินฺโท  อคารสฺมา  
<span class="LineNumber"> 010 </span>อนคาริยํ    ปพฺพชิสฺสติ    มยมฺปิ   อคารสฺมา   อนคาริยํ   ปพฺพชิสฺสาม  
<span class="LineNumber"> 011 </span>อถ ยา เต คติ สา โน คติ ภวิสฺสตีติ ฯ  
<span class="LineNumber"> 012 </span>     [๒๓๓] สเจ ปชหถ กามานิ        ยตฺถ สตฺโต ปุถุชฺชโน  
<span class="LineNumber"> 013 </span>           อารมฺภโวฺห ทฬฺหา โหถ     ขนฺตีพลสมาหิตา ฯ  
<span class="LineNumber"> 014 </span>           เอส มคฺโค อุชุมคฺโค       เอส มคฺโค อนุตฺตโร  
<span class="LineNumber"> 015 </span>           สทฺธมฺโม สพฺภิ รกฺขิโต      พฺรหฺมโลกูปปตฺติยาติ ฯ  
<span class="LineNumber"> 016 </span>     [๒๓๔]   เตนหิ   ภวํ   มหาโควินฺโท   สตฺต  วสฺสานิ  อาคเมตุ  
<span class="LineNumber"> 017 </span>สตฺตนฺนํ   วสฺสานํ   อจฺจเยน  มยมฺปิ  อคารสฺมา  อนคาริยํ  ปพฺพชิสฺสาม  
<span class="LineNumber"> 018 </span>อถ   ยา   เต   คติ   สา  โน  คติ  ภวิสฺสตีติ  ฯ  อติจิรํ  โข  โภ  
<span class="LineNumber"> 019 </span>สตฺต   วสฺสานิ   นาหํ   สกฺโกมิ   ภวนฺเต   สตฺต   วสฺสานิ  อาคเมตุํ  
<span class="LineNumber"> 020 </span>#๑ ม. ยุ. โภสทฺโท นตฺถิ ฯ ๒ ม. ยุ. อานียตนฺติ ฯ ๓ ม. มมปิตา ฯ ๔ สี.  
<span class="LineNumber"> 021 </span>#ตาปหํ ฯ ม. ยุ. ตาปาหํ ฯ  
