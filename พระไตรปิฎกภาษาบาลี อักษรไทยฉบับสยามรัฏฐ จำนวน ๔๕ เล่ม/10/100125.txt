<span class="LineNumber"> 001 </span>ภควโตติ   ฯ   เอวํ   วุตฺเต   ภควา   มารํ   ปาปิมนฺตํ   เอตทโวจ  
<span class="LineNumber"> 002 </span>อปฺโปสฺสุกฺโก   ตฺวํ   ปาปิม   โหหิ   น   จิรํ   ตถาคตสฺส  ปรินิพฺพานํ  
<span class="LineNumber"> 003 </span>ภวิสฺสติ   อิโต  ติณฺณํ  มาสานํ  อจฺจเยน  ตถาคโต  ปรินิพฺพายิสฺสตีติ  ฯ  
<span class="LineNumber"> 004 </span>อถโข    ภควา    ปาวาลเจติเย    สโต    สมฺปชาโน   อายุสงฺขารํ  
<span class="LineNumber"> 005 </span>โอสฺสชฺชิ  ๑  ฯ  โอสฺสฏฺเ€  จ ภควตา ๒ อายุสงฺขาเร มหา ภูมิจาโล  
<span class="LineNumber"> 006 </span>อโหสิ  ภึสนโก  โลมหํโส  ๓  เทวทุนฺทภิโย  จ  ผลึสุ  ฯ อถโข ภควา  
<span class="LineNumber"> 007 </span>เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ  
<span class="LineNumber"> 008 </span>     [๙๖] ตุลมตุลฺจ สมฺภวํ  
<span class="LineNumber"> 009 </span>          ภวสงฺขารมวสฺสชฺชิ มุนิ  
<span class="LineNumber"> 010 </span>          อชฺฌตฺตรโต สมาหิโต  
<span class="LineNumber"> 011 </span>          อภินฺทิ ๔ กวจมิวตฺตสมฺภวนฺติ ฯ  
<span class="LineNumber"> 012 </span>     [๙๗]   อถโข   อายสฺมโต  อานนฺทสฺส  เอตทโหสิ  อจฺฉริยํ  วต  
<span class="LineNumber"> 013 </span>โภ   อพฺภูตํ   วต   โภ   มหา   วตายํ   ภูมิจาโล   สุมหา   วตายํ  
<span class="LineNumber"> 014 </span>ภูมิจาโล  ภึสนโก  โลมหํโส  ๕  เทวทุนฺทภิโย  ๖  จ ผลึสุ โก นุ โข  
<span class="LineNumber"> 015 </span>เหตุ   โก   ปจฺจโย   มหโต   ภูมิจาลสฺส   ปาตุภาวายาติ  ฯ  อถโข  
<span class="LineNumber"> 016 </span>อายสฺมา    อานนฺโท    เยน    ภควา    เตนุปสงฺกมิ   อุปสงฺกมิตฺวา  
<span class="LineNumber"> 017 </span>ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข  
<span class="LineNumber"> 018 </span>อายสฺมา   อานนฺโท   ภควนฺตํ   เอตทโวจ   อจฺฉริยํ   ภนฺเต   อพฺภูตํ  
<span class="LineNumber"> 019 </span>ภนฺเต    มหา   วตายํ   ภนฺเต   ภูมิจาโล   สุมหา   วตายํ   ภนฺเต  
<span class="LineNumber"> 020 </span>ภูมิจาโล   ภึสนโก   โลมหํโส   เทวทุนฺทภิโย   จ  ผลึสุ  โก  นุ  โข  
<span class="LineNumber"> 021 </span>#๑ ม. ยุ. โอสฺสชิ ฯ ๒ ยุ. ภควโต ฯ ๓ ม. สโลมหํโส ฯ ๔ ยุ. อภิท ฯ  
<span class="LineNumber"> 022 </span>#๕ ม ยุ. สโลมหํโส ฯ อิโต ปรํ อีทิสเมว ฯ ๖ ม. ยุ. เทวทุนฺทุภิโย ฯ อิโต ปรํ  
<span class="LineNumber"> 023 </span>#อีทิสเมว ฯ  
