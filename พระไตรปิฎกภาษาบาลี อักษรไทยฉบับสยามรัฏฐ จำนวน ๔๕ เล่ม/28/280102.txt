<span class="LineNumber"> 001 </span>			ตสฺสา สุสมฺพนฺธสิรํ กุสามยํ   
<span class="LineNumber"> 002 </span>			สุจึ สุคนฺธํ อชินูปเสวิตํ     
<span class="LineNumber"> 003 </span>			อตฺริจฺฉโกจฺฉํ ๑ หิริเมตทพฺรวิ        
<span class="LineNumber"> 004 </span>			นิสีท กลฺยาณิ สุขยิทมาสนํ ฯ   
<span class="LineNumber"> 005 </span>			ตสฺสา ตทา โกจฺฉคตาย โกสิโย    
<span class="LineNumber"> 006 </span>			ยทิจฺฉมานาย ชฏาชุตินฺธโร ๒   
<span class="LineNumber"> 007 </span>			นเวหิ ปตฺเตหิ สยํ สหูทกํ      
<span class="LineNumber"> 008 </span>			สุธาภิหาสี ตุริโต มหามุนิ ฯ   
<span class="LineNumber"> 009 </span>			สา ตํ ปฏิคฺคยฺห อุโภหิ ปาณิภิ   
<span class="LineNumber"> 010 </span>			อิจฺจาพฺรวี อตฺตมนา ชฏาธรํ    
<span class="LineNumber"> 011 </span>			หนฺทาหํ เอตรหิ ปูชิตา ตยา     
<span class="LineNumber"> 012 </span>			คจฺเฉยฺยํ พฺรหฺเม ติทิวํ ชิตาวินี ฯ    
<span class="LineNumber"> 013 </span>			สา โกสิเยนานุมตา ชุตีมตา      
<span class="LineNumber"> 014 </span>			อุทีริตา วณฺณมเทน มตฺตา   
<span class="LineNumber"> 015 </span>			สกาเส คนฺตฺวาน สหสฺสจกฺขุโน   
<span class="LineNumber"> 016 </span>			อยํ สุธา วาสว เทหิ เม ชยํ ฯ   
<span class="LineNumber"> 017 </span>			ตเมนํ สกฺโกปิ ตทา อปูชยิ      
<span class="LineNumber"> 018 </span>			สหินฺทเทวา ๓ สุรกฺมุตฺตมํ    
<span class="LineNumber"> 019 </span>			สา ปฺชลี เทวมนุสฺสปูชิตา     
<span class="LineNumber"> 020 </span>			นวมฺหิ โกจฺฉมฺหิ ยทา อุปาวิสิ ฯ        
<span class="LineNumber"> 021 </span>#๑ ม. อตฺริจฺจ โกจฺฉํ ฯ  ๒ ม. ชฏาชินนฺธโร ฯ  ๓ สี. ยุ. สหินฺทา จ เทวา ฯ         
