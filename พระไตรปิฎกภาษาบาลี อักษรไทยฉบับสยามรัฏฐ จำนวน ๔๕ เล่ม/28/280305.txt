<span class="LineNumber"> 001 </span>		นิลุฺจิโต ชโว ภโทฺร        โยคฺคํ วุฬฺหํ จิรํ มยา    
<span class="LineNumber"> 002 </span>		ตสฺส กมฺมสฺส นิสฺสนฺโท       ปรทารคมนสฺส เม ฯ    
<span class="LineNumber"> 003 </span>		ตโต จุตาหํ เวเทห         วชฺชีสุ กุลมาคมา        
<span class="LineNumber"> 004 </span>		เนวิตฺถี น ปุมา อาสึ        มนุสฺสตฺเต สุทุลฺลเภ   
<span class="LineNumber"> 005 </span>		ตสฺส กมฺมสฺส นิสฺสนฺโท       ปรทารคมนสฺส เม ฯ    
<span class="LineNumber"> 006 </span>		ตโต จุตาหํ เวเทห         อชายึ นนฺทเน วเน        
<span class="LineNumber"> 007 </span>		ภวเน ตาวตึสาหํ           อจฺฉรา กามวณฺณินี ฯ     
<span class="LineNumber"> 008 </span>		วิจิตฺรวตฺถาภรณา           อามุตฺตมณิกุณฺฑลา     
<span class="LineNumber"> 009 </span>		กุสลา นจฺจคีตสฺส           สกฺกสฺส ปริจาริกา ฯ   
<span class="LineNumber"> 010 </span>		ตตฺถ €ิตาหํ เวเทห         สรามิ ชาติโย อิมา      
<span class="LineNumber"> 011 </span>		อนาคเตปิ สตฺเตว          ยา คมิสฺสํ อิโต จุตา ฯ    
<span class="LineNumber"> 012 </span>		ปริยาคตนฺตํ กุสลํ           ยํ เม โกสมฺพิยํ กตํ    
<span class="LineNumber"> 013 </span>		เทเว เจว มนุสฺเส จ       สนฺธาวิสฺสํ อิโต จุตา ฯ   
<span class="LineNumber"> 014 </span>		สตฺต ชจฺจา ๑ มหาราช     นิจฺจํ สกฺกตปูชิตา      
<span class="LineNumber"> 015 </span>		อิตฺถีภาวา ๒ น มุจฺจิสฺสํ     ฉฏฺ€าว คติโย ๓ อิมา ฯ   
<span class="LineNumber"> 016 </span>		สตฺตมี จ คติ เทว          เทวปุตฺโต มหิทฺธิโก    
<span class="LineNumber"> 017 </span>		ปุมา เทโว ภวิสฺสามิ        เทวกายสฺมิมุตฺตโม ฯ   
<span class="LineNumber"> 018 </span>		อชฺชาปิ สนฺตานมยํ          มาลํ คนฺเถนฺติ นนฺทเน   
<span class="LineNumber"> 019 </span>		เทวปุตฺโต ชโว นาม        โย เม มาลํ ปฏิจฺฉติ ฯ   
<span class="LineNumber"> 020 </span>		มุหุตฺโต วิย โส ทิโพฺย       อิธ วสฺสานิ โสฬส    
<span class="LineNumber"> 021 </span>#๑ ม. ชจฺโจ ฯ  ๒ ม. ถีภาวา ฯ   ๓ ม. ฉฏฺ€า นิคติโย ฯ       
