<span class="LineNumber"> 001 </span>		กทาหํ อสฺสคุมฺเพ จ         สพฺพาลงฺการภูสิเต     
<span class="LineNumber"> 002 </span>		อาชานีเยว ชาติยา         สินฺธเว สีฆวาหเน        
<span class="LineNumber"> 003 </span>		อารุเฬฺห คามนีเยภิ         อินฺทิยาจาปธาริภิ ๑    
<span class="LineNumber"> 004 </span>		ปหาย ปพฺพชิสฺสามิ          ตํ กทา สุ ภวิสฺสติ ฯ    
<span class="LineNumber"> 005 </span>		กทาหํ รถเสนิโย           สนฺนทฺเธ อุสฺสิตทฺธเช   
<span class="LineNumber"> 006 </span>		ทีเป อโถปิ เวยฺยคฺเฆ       สพฺพาลงฺการภูสิเต     
<span class="LineNumber"> 007 </span>		อารุเฬฺห คามนีเยภิ         จาปหตฺเถหิ จมฺมิภิ ๒   
<span class="LineNumber"> 008 </span>		ปหาย ปพฺพชิสฺสามิ          ตํ กทา สุ ภวิสฺสติ ฯ    
<span class="LineNumber"> 009 </span>		กทาหํ โสวณฺณรเถ          สนฺนทฺเธ อุสฺสิตทฺธเช   
<span class="LineNumber"> 010 </span>		ทีเป อโถปิ เวยฺยคฺเฆ       สพฺพาลงฺการภูสิเต     
<span class="LineNumber"> 011 </span>		อารุเฬฺห คามนีเยภิ         จาปหตฺเถหิ จมฺมิภิ    
<span class="LineNumber"> 012 </span>		ปหาย ปพฺพชิสฺสามิ          ตํ กทา สุ ภวิสฺสติ ฯ    
<span class="LineNumber"> 013 </span>		กทาหํ สชฺฌุรเถ จ          สนฺนทฺเธ อุสฺสิตทฺธเช    
<span class="LineNumber"> 014 </span>		ทีเป อโถปิ เวยฺยคฺเฆ       สพฺพาลงฺการภูสิเต     
<span class="LineNumber"> 015 </span>		อารุเฬฺห คามนีเยภิ         จาปหตฺเถหิ จมฺมิภิ    
<span class="LineNumber"> 016 </span>		ปหาย ปพฺพชิสฺสามิ          ตํ กทา สุ ภวิสฺสติ ฯ    
<span class="LineNumber"> 017 </span>		กทาหํ อสฺสรเถ จ          สนฺนทฺเธ อุสฺสิตทฺธเช   
<span class="LineNumber"> 018 </span>		ทีเป อโถปิ เวยฺยคฺเฆ       สพฺพาลงฺการภูสิเต     
<span class="LineNumber"> 019 </span>		อารุเฬฺห คามนีเยภิ         จาปหตฺเถหิ จมฺมิภิ    
<span class="LineNumber"> 020 </span>		ปหาย ปพฺพชิสฺสามิ          ตํ กทา สุ ภวิสฺสติ ฯ    
<span class="LineNumber"> 021 </span>#๑ ม. อิลฺลิยาจาปธาริภิ ฯ  ๒ ม. วมฺมิภิ ฯ อิโต ปรํ อีทิสเมว ฯ    
