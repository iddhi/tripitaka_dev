<span class="LineNumber"> 001 </span>		รุกฺขคฺเคสุ มหานิธิ          โสฬเสเต มหานิธี     
<span class="LineNumber"> 002 </span>		สหสฺสถาโม ปลฺลงฺโก        สีวลาราธเนน จ ฯ        
<span class="LineNumber"> 003 </span>	[๔๕๐] อาสึเสเถว ๑ ปุริโส       น นิพฺพินฺเทยฺย ปณฺฑิโต     
<span class="LineNumber"> 004 </span>		ปสฺสามิ โวหํ อตฺตานํ        ยถา อิจฺฉึ ตถา อหุ ฯ   
<span class="LineNumber"> 005 </span>		อาสึเสเถว ๑ ปุริโส       น นิพฺพินฺเทยฺย ปณฺฑิโต     
<span class="LineNumber"> 006 </span>		ปสฺสามิ โวหํ อตฺตานํ        อุทกา ถลมุพฺภตํ ฯ    
<span class="LineNumber"> 007 </span>		วายเมเถว ปุริโส          น นิพฺพินฺเทยฺย ปณฺฑิโต   
<span class="LineNumber"> 008 </span>		ปสฺสามิ โวหํ อตฺตานํ        ยถา อิจฺฉึ ตถา อหุ ฯ   
<span class="LineNumber"> 009 </span>		วายเมเถว ปุริโส          น นิพฺพินฺเทยฺย ปณฺฑิโต   
<span class="LineNumber"> 010 </span>		ปสฺสามิ โวหํ อตฺตานํ        อุทกา ถลมุพฺภตํ ฯ    
<span class="LineNumber"> 011 </span>			ทุกฺขูปนีโตปิ นโร สปฺโ      
<span class="LineNumber"> 012 </span>			อาสํ น ฉินฺเทยฺย สุขาคมาย     
<span class="LineNumber"> 013 </span>			พหู หิ ผสฺสา อหิตา หิตา จ     
<span class="LineNumber"> 014 </span>			อวิตกฺกิตาโร มจฺจุมุปฺปชฺชนฺติ ๒ ฯ    
<span class="LineNumber"> 015 </span>		อจินฺติตมฺปิ ภวติ            จินฺติตมฺปิ วินสฺสติ     
<span class="LineNumber"> 016 </span>		น หิ จินฺตามยา โภคา       อิตฺถิยา ปุริสสฺส วา ฯ   
<span class="LineNumber"> 017 </span>	[๔๕๑] อโปราณํ ๓ วต โภ ราชา   สพฺพภุมฺโม ทิสํปติ       
<span class="LineNumber"> 018 </span>		นาชฺช นจฺเจ นิสาเมติ       น คีเต กุรุเต มโน ฯ   
<span class="LineNumber"> 019 </span>		น มิเค นปิ อุยฺยาเน        นปิ หํเส อุทิกฺขติ    
<span class="LineNumber"> 020 </span>		มูโคว ตุณฺหีมาสีโน          น อตฺถมนุสาสติ ฯ     
<span class="LineNumber"> 021 </span>#๑ ม. อาสีเสเถว ฯ  ๒ ม. อวิตกฺกิตา มจฺจุมุปพฺพชนฺติ ฯ   ๓ สี. ยุ. อปุราณํ ฯ     
