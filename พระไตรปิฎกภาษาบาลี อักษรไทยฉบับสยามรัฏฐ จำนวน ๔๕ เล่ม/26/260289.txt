<span class="LineNumber"> 001 </span> [๒๖๓] ๖ ยทาหํ ธมฺมมสฺโสสึ        ภาสมานสฺส สตฺถุโน  
<span class="LineNumber"> 002 </span>	  น กงฺขมภิชานามิ         สพฺพฺู อปราชิเต   
<span class="LineNumber"> 003 </span>	  สตฺถวาเห มหาวีเร       สารถีนํ วรุตฺตเม   
<span class="LineNumber"> 004 </span>	  มคฺเค ปฏิปทายํ วา       กงฺขา มยฺหํ น วิชฺชตีติ ฯ   
<span class="LineNumber"> 005 </span>		   เมฬชิโน เถโร ฯ   
<span class="LineNumber"> 006 </span> [๒๖๔] ๗ ยถา อคารํ ทุจฺฉนฺนํ       วุฏฺ€ิ สมติวิชฺฌติ  
<span class="LineNumber"> 007 </span>	  เอวํ อภาวิตํ จิตฺตํ        ราโค สมติวิชฺฌติ ฯ   
<span class="LineNumber"> 008 </span>	  ยถา อคารํ สุจฺฉนฺนํ       วุฏฺ€ิ น สมติวิชฺฌติ ฯ  
<span class="LineNumber"> 009 </span>	  เอวํ สุภาวิตํ จิตฺตํ        ราโค น สมติวิชฺฌตีติ ฯ  
<span class="LineNumber"> 010 </span>		    ราโธ เถโร ฯ   
<span class="LineNumber"> 011 </span> [๒๖๕] ๘ ขีณา หิ มยฺหํ ชาติ        วุสิตํ ชินสาสนํ   
<span class="LineNumber"> 012 </span>	  ปหีโน ชาลสงฺขาโต       ภวเนตฺติ สมูหตา ฯ  
<span class="LineNumber"> 013 </span>	  ยสฺสตฺถาย ปพฺพชิโต       อคารสฺมา อนคาริยํ  
<span class="LineNumber"> 014 </span>	  โส เม อตฺโถ อนุปฺปตฺโต   สพฺพสํโยชนกฺขโยติ ฯ  
<span class="LineNumber"> 015 </span>		   สุราโธ เถโร ฯ  
<span class="LineNumber"> 016 </span>  [๒๖๖] ๙ สุขํ สุปนฺติ มุนโย         เย อิตฺถีสุ น พชฺฌเร   
<span class="LineNumber"> 017 </span>	  สทา เว รกฺขิตพฺพาสุ      ยาสุ สจฺจํ สุทุลฺลภํ ฯ   
<span class="LineNumber"> 018 </span>	  วธํ จริมฺห เต กาม       อนณาทานิ เต มยํ   
<span class="LineNumber"> 019 </span>	  คจฺฉามทานิ นิพฺพานํ       ยตฺถ คนฺตฺวา น โสจตีติ ฯ  
<span class="LineNumber"> 020 </span>		   โคตโม เถโร ฯ   
