<span class="LineNumber"> 001 </span>โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ  
<span class="LineNumber"> 002 </span>ปพฺพเชยฺยนฺติ    ปพฺพาเชตุ   มํ   ภนฺเต   อยฺโย   มหากจฺจาโนติ   ฯ  
<span class="LineNumber"> 003 </span>ทุติยมฺปิ    โข   อายสฺมา   มหากจฺจาโน   โสณํ   อุปาสกํ   โกฏิกณฺณํ  
<span class="LineNumber"> 004 </span>เอตทโวจ  ทุกฺกรํ  โข  โสณ  ยาวชีวํ  เอกภตฺตํ  เอกเสยฺยํ  พฺรหฺมจริยํ  
<span class="LineNumber"> 005 </span>อิงฺฆ   ตฺวํ   โสณ   ตตฺเถว   อคาริกภูโต   สมาโน   พุทฺธานํ  สาสนํ  
<span class="LineNumber"> 006 </span>อนุยุฺช   กาลยุตฺตํ   เอกภตฺตํ   เอกเสยฺยํ   พฺรหฺมจริยนฺติ  ฯ  ทุติยมฺปิ  
<span class="LineNumber"> 007 </span>โข   โสณสฺส   อุปาสกสฺส  โกฏิกณฺณสฺส  โย  อโหสิ  ปพฺพชฺชาภิสงฺขาโร  
<span class="LineNumber"> 008 </span>โส     ปฏิปสฺสมฺภิ     ฯ    ตติยมฺปิ    โข    โสณสฺส    อุปาสกสฺส  
<span class="LineNumber"> 009 </span>โกฏิกณฺณสฺส    รโหคตสฺส    ปฏิสลฺลีนสฺส   เอวํ   เจตโส   ปริวิตกฺโก  
<span class="LineNumber"> 010 </span>อุทปาทิ   ยถา   ยถา  โข  อยฺโย  มหากจฺจาโน  ธมฺมํ  เทเสติ  นยิทํ  
<span class="LineNumber"> 011 </span>สุกรํ   อคารํ   อชฺฌาวสตา   เอกนฺตปริปุณฺณํ   เอกนฺตปริสุทฺธํ  สงฺขลิขิตํ  
<span class="LineNumber"> 012 </span>พฺรหฺมจริยํ      จริตุํ      ยนฺนูนาหํ      เกสมสฺสุํ      โอหาเรตฺวา  
<span class="LineNumber"> 013 </span>กาสายานิ  วตฺถานิ  อจฺฉาเทตฺวา  อคารสฺมา  อนคาริยํ  ปพฺพเชยฺยนฺติ ฯ  
<span class="LineNumber"> 014 </span>ตติยมฺปิ     โข     โสโณ     อุปาสโก    โกฏิกณฺโณ    เยนายสฺมา  
<span class="LineNumber"> 015 </span>มหากจฺจาโน    เตนุปสงฺกมิ    อุปสงฺกมิตฺวา   อายสฺมนฺตํ   มหากจฺจานํ  
<span class="LineNumber"> 016 </span>อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺโน  โข  โสโณ  
<span class="LineNumber"> 017 </span>อุปาสโก    โกฏิกณฺโณ    อายสฺมนฺตํ    มหากจฺจานํ   เอตทโวจ   อิธ  
<span class="LineNumber"> 018 </span>มยฺหํ   ภนฺเต   รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก  
<span class="LineNumber"> 019 </span>อุทปาทิ   ยถา   ยถา  โข  อยฺโย  มหากจฺจาโน  ธมฺมํ  เทเสติ  นยิทํ  
<span class="LineNumber"> 020 </span>สุกรํ   อคารํ   อชฺฌาวสตา   เอกนฺตปริปุณฺณํ   เอกนฺตปริสุทฺธํ  สงฺขลิขิตํ  
