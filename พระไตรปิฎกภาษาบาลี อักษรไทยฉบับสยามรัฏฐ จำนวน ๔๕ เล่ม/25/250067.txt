<span class="LineNumber"> 001 </span>          โส อิมํ โลกํ ปภาเสติ      อพฺภา มุตฺโตว จนฺทิมา ฯ  
<span class="LineNumber"> 002 </span>                   ภิกฺขุวคฺโค ปฺจวีสติโม ฯ  
<span class="LineNumber"> 003 </span>                      ______________  
<span class="LineNumber"> 004 </span>             ธมฺมปทคาถาย ฉพฺพีสติโม พฺราหฺมณวคฺโค  
<span class="LineNumber"> 005 </span>  [๓๖] ๒๖ ฉินฺท โสตํ ปรกฺกมฺม        กาเม ปนูท พฺราหฺมณ  
<span class="LineNumber"> 006 </span>          สงฺขารานํ ขยํ ตฺวา       อกตฺูสิ พฺราหฺมณ ฯ  
<span class="LineNumber"> 007 </span>          ยทา ทฺวเยสุ ธมฺเมสุ       ปารคู โหติ พฺราหฺมโณ  
<span class="LineNumber"> 008 </span>          อถสฺส สพฺเพ สํโยคา       อตฺถํ คจฺฉนฺติ ชานโต ฯ  
<span class="LineNumber"> 009 </span>          ยสฺส ปารํ อปารํ วา       ปาราปารํ น วิชฺชติ  
<span class="LineNumber"> 010 </span>          วีตทฺทรํ วิสฺุตฺตํ          ตมหํ พฺรูมิ พฺราหฺมณํ ฯ  
<span class="LineNumber"> 011 </span>          ฌายึ วิรชมาสีนํ           กตกิจฺจํ อนาสวํ  
<span class="LineNumber"> 012 </span>          อุตฺตมตฺถํ อนุปฺปตฺตํ         ตมหํ พฺรูมิ พฺราหฺมณํ ฯ  
<span class="LineNumber"> 013 </span>          ทิวา ตปติ อาทิจฺโจ        รตฺติมาภาติ จนฺทิมา  
<span class="LineNumber"> 014 </span>          สนฺนทฺโธ ขตฺติโย ตปติ      ฌายี ตปติ พฺราหฺมโณ  
<span class="LineNumber"> 015 </span>          อถ สพฺพมโหรตฺตึ          พุทฺโธ ตปติ เตชสา ฯ  
<span class="LineNumber"> 016 </span>               พาหิตปาโป หิ พฺราหฺมโณ  
<span class="LineNumber"> 017 </span>               สมจริยา สมโณติ วุจฺจติ  
<span class="LineNumber"> 018 </span>               ปพฺพาชยมตฺตโน มลํ  
<span class="LineNumber"> 019 </span>               ตสฺมา ปพฺพชิโตติ วุจฺจติ ฯ 
