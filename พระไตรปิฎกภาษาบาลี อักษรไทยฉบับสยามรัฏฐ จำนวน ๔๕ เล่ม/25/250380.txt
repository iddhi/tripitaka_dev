<span class="LineNumber"> 001 </span>           ชีวิตํ ตสฺส ปาปิโย         รชํ วฑฺเฒติ อตฺตโน ฯ  
<span class="LineNumber"> 002 </span>           กลหาภิรโต ภิกฺขุ          โมหธมฺเมน อาวุโต ๑  
<span class="LineNumber"> 003 </span>           อกฺขาตมฺปิ น ชานาติ       ธมฺมํ พุทฺเธน เทสิตํ ฯ  
<span class="LineNumber"> 004 </span>           วิเหสํ ภาวิตตฺตานํ         อวิชฺชาย ปุรกฺขโต  
<span class="LineNumber"> 005 </span>           สงฺกิเลสํ น ชานาติ        มคฺคํ นิรยคามินํ  
<span class="LineNumber"> 006 </span>           วินิปาตํ สมาปนฺโน         คพฺภา คพฺภํ ตมา ตมํ  
<span class="LineNumber"> 007 </span>           ส เว ตาทิสโก ภิกฺขุ       เปจฺจ ทุกฺขํ นิคจฺฉติ ฯ  
<span class="LineNumber"> 008 </span>           คูธกูโป ๒ ยถา อสฺส      สมฺปุณฺโณ คณวสฺสิโก  
<span class="LineNumber"> 009 </span>           โย จ เอวรูโป อสฺส       ทุพฺพิโสโธ หิ สงฺคโณ ฯ  
<span class="LineNumber"> 010 </span>           ยํ เอวรูปํ ชานาถ         ภิกฺขโว เคหนิสฺสิตํ  
<span class="LineNumber"> 011 </span>           ปาปิจฺฉํ ปาปสงฺกปฺปํ        ปาปอาจารโคจรํ ฯ  
<span class="LineNumber"> 012 </span>           สพฺเพ สมคฺคา หุตฺวาน      อภินิพฺพิชฺชิยาถ ๓  นํ  
<span class="LineNumber"> 013 </span>           กรณฺฑํ ๔ ว นิทฺธมถ       กสมฺพพ อวกสฺสถ ๕  
<span class="LineNumber"> 014 </span>           ตโต ปลาเส ๖ วาเหถ    อสฺสมเณ สมณมานิเน ฯ  
<span class="LineNumber"> 015 </span>           นิทฺธมิตฺวาน ปาปิจฺเฉ       ปาปอาจารโคจเร  
<span class="LineNumber"> 016 </span>           สุทฺธา สุทฺเธหิ สํวาสํ       กปฺปยโวฺห ปติสฺสตา ๗  
<span class="LineNumber"> 017 </span>           ตโต สมคฺคา นิปกา        ทุกฺขสฺสนฺตํ กริสฺสถาติ ฯ  
<span class="LineNumber"> 018 </span>                     ธมฺมจริยสุตฺตํ ฉฏฺ€ํ ฯ  
<span class="LineNumber"> 019 </span>#๑ ยุ. อาวโฏ ฯ ๒ ม. ยุ. คูถกูโป ฯ ๓ ม. อภินิพฺพชฺชิยาถ ฯ ยุ. อภินิพฺพิชฺชยาถ ฯ  
<span class="LineNumber"> 020 </span>#๔ โป. การณฺฑํว ฯ ม. ยุ. การณฺฑวํ ฯ ๕ ม. ยุ. อปกสฺสถ ฯ ๖ ม. ยุ ปลาเป ฯ  
<span class="LineNumber"> 021 </span>#๗ โป. ปติสฺสวา ฯ  
