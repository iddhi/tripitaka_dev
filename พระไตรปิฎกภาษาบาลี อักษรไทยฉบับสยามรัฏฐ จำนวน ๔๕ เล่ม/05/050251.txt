<span class="LineNumber"> 001 </span>สมฺพหุลาปิ   เอกํ   อุกฺขิปนฺติ   สมฺพหุลาปิ   เทฺว  อุกฺขิปนฺติ  สมฺพหุลาปิ  
<span class="LineNumber"> 002 </span>สมฺพหุเล    อุกฺขิปนฺติ   สมฺพหุลาปิ   สงฺฆํ   อุกฺขิปนฺติ   สงฺโฆปิ   สงฺฆํ  
<span class="LineNumber"> 003 </span>อุกฺขิปติ   ฯ  เย  เต  ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ  
<span class="LineNumber"> 004 </span>วิปาเจนฺติ    กถํ   หิ   นาม   จมฺปายํ   ภิกฺขู   เอวรูปานิ   กมฺมานิ  
<span class="LineNumber"> 005 </span>กริสฺสนฺติ    อธมฺเมน   วคฺคกมฺมํ   กริสฺสนฺติ   ฯเปฯ   สงฺโฆปิ   สงฺฆํ  
<span class="LineNumber"> 006 </span>อุกฺขิปิสฺสตีติ   ฯ   อถโข  เต  ภิกฺขู  ภควโต  เอตมตฺถํ  อาโรเจสุํ  ฯ  
<span class="LineNumber"> 007 </span>สจฺจํ   กิร   ภิกฺขเว   จมฺปายํ   ภิกฺขู   เอวรูปานิ   กมฺมานิ  กโรนฺติ  
<span class="LineNumber"> 008 </span>อธมฺเมน  วคฺคกมฺมํ  กโรนฺติ  ฯเปฯ  สงฺโฆปิ  สงฺฆํ  อุกฺขิปตีติ  ฯ  สจฺจํ  
<span class="LineNumber"> 009 </span>ภควาติ   ๑  ฯ  วิครหิ  พุทฺโธ  ภควา  ฯเปฯ  วิครหิตฺวา  ธมฺมึ  กถํ  
<span class="LineNumber"> 010 </span>กตฺวา ภิกฺขู อามนฺเตสิ ฯ  
<span class="LineNumber"> 011 </span>     [๑๗๖]  ธมฺเมน  ๒  เจ  ภิกฺขเว วคฺคกมฺมํ อกมฺมํ น จ กรณียํ ฯ  
<span class="LineNumber"> 012 </span>อธมฺเมน  เจ  ภิกฺขเว  ๓  สมคฺคกมฺมํ  อกมฺมํ  น  จ กรณียํ ฯ ธมฺเมน  
<span class="LineNumber"> 013 </span>เจ  ภิกฺขเว  ๔  วคฺคกมฺมํ  อกมฺมํ  น  จ  กรณียํ ฯ ธมฺมปฏิรูปเกน เจ  
<span class="LineNumber"> 014 </span>ภิกฺขเว   ๕  วคฺคกมฺมํ  อกมฺมํ  น  จ  กรณียํ  ฯ  ธมฺมปฏิรูปเกน  เจ  
<span class="LineNumber"> 015 </span>ภิกฺขเว  ๖  สมคฺคกมฺมํ  อกมฺมํ  น  จ  กรณียํ  ฯ เอโกปิ เอกํ อุกฺขิปติ  
<span class="LineNumber"> 016 </span>อกมฺมํ   น   จ   กรณียํ   ฯ   เอโกปิ  เทฺว  อุกฺขิปติ  อกมฺมํ  น  จ  
<span class="LineNumber"> 017 </span>กรณียํ   ฯ   เอโกปิ   สมฺพหุเล   อุกฺขิปติ   อกมฺมํ  น  จ  กรณียํ  ฯ  
<span class="LineNumber"> 018 </span>เอโกปิ   สงฺฆํ   อุกฺขิปติ   อกมฺมํ   น   จ   กรณียํ  ฯ  เทฺวปิ  เอกํ  
<span class="LineNumber"> 019 </span>อุกฺขิปนฺติ   อกมฺมํ   น   จ  กรณียํ  ฯ  เทฺวปิ  เทฺว  อุกฺขิปนฺติ  อกมฺมํ  
<span class="LineNumber"> 020 </span>น  จ  กรณียํ  ฯ  เทฺวปิ  สมฺพหุเล  อุกฺขิปนฺติ  อกมฺมํ  น  จ  กรณียํ ฯ  
<span class="LineNumber"> 021 </span>#๑ ยุ. อิติสทฺโท น ทิสฺสติ ฯ ๒ โป. ม. อธมฺเมน ฯ ๓-๔-๕-๖ ม. เจ ภิกฺขเวติ  
<span class="LineNumber"> 022 </span>#น ทิสฺสติ ฯ  
