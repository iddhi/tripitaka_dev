<span class="LineNumber"> 001 </span>ภิกฺขูนํ  เอตมตฺถํ  อาโรเจสิ  ฯ  ภิกฺขู  ภควโต  เอตมตฺถํ  อาโรเจสุํ ฯ  
<span class="LineNumber"> 002 </span>อถโข   ภควา   เอตสฺมึ  นิทาเน  เอตสฺมึ  ปกรเณ  ธมฺมึ  กถํ  กตฺวา  
<span class="LineNumber"> 003 </span>ภิกฺขู   อามนฺเตสิ   อนุชานามิ   ภิกฺขเว  คิลานสฺส  ยานนฺติ  ฯ  อถโข  
<span class="LineNumber"> 004 </span>ภิกฺขูนํ   เอตทโหสิ  อิตฺถียุตฺตํ  นุ  โข  ปุริสยุตฺตํ  นุ  โขติ  ฯ  ภควโต  
<span class="LineNumber"> 005 </span>เอตมตฺถํ  อาโรเจสุํ  ฯ  อนุชานามิ  ภิกฺขเว  ปุริสยุตฺตํ  หตฺถวฏฺฏกนฺติ ฯ  
<span class="LineNumber"> 006 </span>เตน    โข    ปน    สมเยน    อฺตรสฺส   ภิกฺขุโน   ยานุคฺฆาเฏน  
<span class="LineNumber"> 007 </span>พาฬฺหตรํ   อผาสุ   อโหสิ   ฯ   ภควโต   เอตมตฺถํ   อาโรเจสุํ   ฯ  
<span class="LineNumber"> 008 </span>อนุชานามิ ภิกฺขเว สิวิกํ ปาฏงฺกินฺติ ฯ  
<span class="LineNumber"> 009 </span>     [๑๕]  เตน  โข ปน สมเยน ฉพฺพคฺคิยา ภิกฺขู อุจฺจาสยนมหาสยนานิ  
<span class="LineNumber"> 010 </span>ธาเรนฺติ        เสยฺยถีทํ       อาสนฺทึ       ปลฺลงฺกํ       โคณกํ  
<span class="LineNumber"> 011 </span>จิตฺตกํ   ปฏิกํ   ปฏิลิกํ   ตูลิกํ   วิกติกํ   อุทฺธโลมึ  เอกนฺตโลมึ  กฏิสฺสํ  
<span class="LineNumber"> 012 </span>โกเสยฺยํ    กุตฺตกํ    หตฺถตฺถรํ    อสฺสตฺถรํ    รถตฺถรํ    อชินปฺปเวณึ  
<span class="LineNumber"> 013 </span>กทฺทลิมิคปวรปจฺจถรณํ    สอุตฺตรจฺฉทํ   อุภโตโลหิตกูปธานํ   ฯ   มนุสฺสา  
<span class="LineNumber"> 014 </span>วิหารจาริกํ   อาหิณฺฑนฺตา   ปสฺสิตฺวา   อุชฺฌายนฺติ   ขียนฺติ   วิปาเจนฺติ  
<span class="LineNumber"> 015 </span>เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ  
<span class="LineNumber"> 016 </span>น   ภิกฺขเว   อุจฺจาสยนมหาสยนานิ   ธาเรตพฺพานิ   เสยฺยถีทํ  อาสนฺทิ  
<span class="LineNumber"> 017 </span>ปลฺลงฺโก    โคณโก    จิตฺตโก    ปฏิกา   ปฏลิกา   ตูลิกา   วิกติกา  
<span class="LineNumber"> 018 </span>อุทฺธโลมี   เอกนฺตโลมี   กฏิสฺสํ   โกเสยฺยํ  กุตฺตกํ  หตฺถตฺถรํ  อสฺสตฺถรํ  
<span class="LineNumber"> 019 </span>รถตฺถรํ      อชินปฺปเวณิ      กทฺทลิมิคปวรปจฺจตฺถรณํ      สอุตฺตรจฺฉทํ  
<span class="LineNumber"> 020 </span>อุภโตโลหิตกูปธานํ โย ธาเรยฺย อาปตฺติ ทุกฺกฏสฺสาติ ฯ  
