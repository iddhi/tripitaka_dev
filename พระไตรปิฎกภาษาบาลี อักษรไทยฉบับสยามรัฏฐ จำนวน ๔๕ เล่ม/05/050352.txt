<span class="LineNumber"> 001 </span>นีหโต    สงฺฆเภโท   นีหตา   สงฺฆราชิ   นีหตํ   สงฺฆววตฺถานํ   นีหตํ  
<span class="LineNumber"> 002 </span>สงฺฆนานากรณํ   ๑   ฯ   ขมติ   สงฺฆสฺส  ตสฺมา  ตุณฺหี  ฯ  เอวเมตํ  
<span class="LineNumber"> 003 </span>ธารยามีติ     ฯ     ตาวเทว    อุโปสโถ    กาตพฺโพ    ปาติโมกฺขํ  
<span class="LineNumber"> 004 </span>อุทฺทิสิตพฺพนฺติ ฯ  
<span class="LineNumber"> 005 </span>    [๒๕๙]   อถโข   อายสฺมา   อุปาลิ   เยน   ภควา  เตนุปสงฺกมิ  
<span class="LineNumber"> 006 </span>อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ  
<span class="LineNumber"> 007 </span>นิสินฺโน   โข   อายสฺมา   อุปาลิ   ภควนฺตํ   เอตทโวจ  ยสฺมึ  ภนฺเต  
<span class="LineNumber"> 008 </span>วตฺถุสฺมึ   โหติ   สงฺฆสฺส   ภณฺฑนํ  กลโห  วิคฺคโห  วิวาโท  สงฺฆเภโท  
<span class="LineNumber"> 009 </span>สงฺฆราชิ     สงฺฆววตฺถานํ     สงฺฆนานากรณํ    สงฺโฆ    ตํ    วตฺถุํ  
<span class="LineNumber"> 010 </span>อวินิจฺฉินิตฺวา   อมูลา   มูลํ   คนฺตฺวา  สงฺฆสามคฺคึ  กโรติ  ธมฺมิกา  นุ  
<span class="LineNumber"> 011 </span>โข   สา   ภนฺเต   สงฺฆสามคฺคีติ   ฯ   ยสฺมึ   อุปาลิ  วตฺถุสฺมึ  โหติ  
<span class="LineNumber"> 012 </span>สงฺฆสฺส    ภณฺฑนํ   กลโห   วิคฺคโห   วิวาโท   สงฺฆเภโท   สงฺฆราชิ  
<span class="LineNumber"> 013 </span>สงฺฆววตฺถานํ    สงฺฆนานากรณํ    สงฺโฆ    ตํ    วตฺถุํ   อวินิจฺฉินิตฺวา  
<span class="LineNumber"> 014 </span>อมูลา   มูลํ   คนฺตฺวา   สงฺฆสามคฺคึ   กโรติ   อธมฺมิกา   สา  อุปาลิ  
<span class="LineNumber"> 015 </span>สงฺฆสามคฺคีติ   ฯ   ยสฺมึ   ปน  ภนฺเต  วตฺถุสฺมึ  โหติ  สงฺฆสฺส  ภณฺฑนํ  
<span class="LineNumber"> 016 </span>กลโห    วิคฺคโห    วิวาโท    สงฺฆเภโท    สงฺฆราชิ   สงฺฆววตฺถานํ  
<span class="LineNumber"> 017 </span>สงฺฆนานากรณํ   สงฺโฆ   ตํ   วตฺถุํ   วินิจฺฉินิตฺวา   มูลา  มูลํ  คนฺตฺวา  
<span class="LineNumber"> 018 </span>สงฺฆสามคฺคึ   กโรติ   ธมฺมิกา   นุ  โข  สา  ภนฺเต  สงฺฆสามคฺคีติ  ฯ  
<span class="LineNumber"> 019 </span>#๑ สี. ยุ. กตา สงฺเฆน ตสฺส วตฺถุสฺส วูปสมาย สงฺฆสามคฺคี นีหตา สงฺฆราชิ  
<span class="LineNumber"> 020 </span>#นีหโต สงฺฆเภโท ฯ  
