<span class="LineNumber"> 001 </span>ทิสฺวาน   นตฺถิ   อาราเม   ภิกฺขู   อาชีวกา   กายํ   โอวสฺสาเปนฺตีติ  
<span class="LineNumber"> 002 </span>เยนาหํ       เตนุปสงฺกมิ      อุปสงฺกมิตฺวา      มํ      เอตทโวจ  
<span class="LineNumber"> 003 </span>นตฺถยฺเย    อาราเม    ภิกฺขู    อาชีวกา    กายํ    โอวสฺสาเปนฺตีติ  
<span class="LineNumber"> 004 </span>อสุจิ   ภนฺเต   นคฺคิยํ   เชคุจฺฉํ   ๑  ปฏิกูลํ  อิมาหํ  ภนฺเต  อตฺถวสํ  
<span class="LineNumber"> 005 </span>สมฺปสฺสมานา    อิจฺฉามิ   สงฺฆสฺส   ยาวชีวํ   วสฺสิกสาฏิกํ   ทาตุํ   ฯ  
<span class="LineNumber"> 006 </span>ปุน   จปรํ   ภนฺเต   อาคนฺตุโก   ภิกฺขุ  น  วีถิกุสโล  น  โคจรกุสโล  
<span class="LineNumber"> 007 </span>กิลนฺโต    ปิณฺฑาย    จรติ    โส    เม    อาคนฺตุกภตฺตํ   ภุฺชิตฺวา  
<span class="LineNumber"> 008 </span>วีถิกุสโล     โคจรกุสโล    อกิลนฺโต    ปิณฺฑาย    จริสฺสติ    อิมาหํ  
<span class="LineNumber"> 009 </span>ภนฺเต     อตฺถวสํ     สมฺปสฺสมานา    อิจฺฉามิ    สงฺฆสฺส    ยาวชีวํ  
<span class="LineNumber"> 010 </span>อาคนฺตุกภตฺตํ  ทาตุํ  ฯ  ปุน  จปรํ  ภนฺเต  คมิโก  ภิกฺขุ  อตฺตโน  ภตฺตํ  
<span class="LineNumber"> 011 </span>ปริเยสมาโน   สตฺถา   วา   วิหายิสฺสติ   ยตฺถ  วา  วาสํ  คนฺตุกาโม  
<span class="LineNumber"> 012 </span>ภวิสฺสติ    ตตฺถ   วิกาเล   อุปคจฺฉิสฺสติ   กิลนฺโต   อทฺธานํ   คมิสฺสติ  
<span class="LineNumber"> 013 </span>โส   เม   คมิกภตฺตํ   ภุฺชิตฺวา   สตฺถา   น  วิหายิสฺสติ  ยตฺถ  วาสํ  
<span class="LineNumber"> 014 </span>คนฺตุกาโม   ภวิสฺสติ   ตตฺถ   วิกาเล   น  อุปคจฺฉิสฺสติ  ๒  อกิลนฺโต  
<span class="LineNumber"> 015 </span>อทฺธานํ   คมิสฺสติ   อิมาหํ   ภนฺเต   อตฺถวสํ   สมฺปสฺสมานา   อิจฺฉามิ  
<span class="LineNumber"> 016 </span>สงฺฆสฺส   ยาวชีวํ   คมิกภตฺตํ   ทาตุํ   ฯ  ปุน  จปรํ  ภนฺเต  คิลานสฺส  
<span class="LineNumber"> 017 </span>ภิกฺขุโน   สปฺปายานิ   โภชนานิ  อลภนฺตสฺส  อาพาโธ  วา  อภิวฑฺฒิสฺสติ  
<span class="LineNumber"> 018 </span>กาลกิริยา    ๓   วา   ภวิสฺสติ   ตสฺส   เม   คิลานภตฺตํ   ภุตฺตสฺส  
<span class="LineNumber"> 019 </span>อาพาโธ    นาภิวฑฺฒิสฺสติ   กาลกิริยา   น   ภวิสฺสติ   อิมาหํ   ภนฺเต  
<span class="LineNumber"> 020 </span>อตฺถวสํ    สมฺปสฺสมานา    อิจฺฉามิ    สงฺฆสฺส    ยาวชีวํ   คิลานภตฺตํ  
<span class="LineNumber"> 021 </span>#๑ ยุ. อยํ สทฺโท นตฺถิ ฯ ๒ ม. กาเล อุปคจฺฉิสฺสติ ฯ ยุ. กาเลน ฯ ๓ ม. ยุ.  
<span class="LineNumber"> 022 </span>#กาลํ กิริยา ฯ  
