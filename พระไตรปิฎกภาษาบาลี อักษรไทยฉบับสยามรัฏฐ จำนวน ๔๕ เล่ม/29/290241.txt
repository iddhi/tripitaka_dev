<span class="LineNumber"> 001 </span>                 กาเมหิ ริตฺโต อปุเรกฺขราโน  
<span class="LineNumber"> 002 </span>                 กถํ น วิคฺคยฺห ชเนน กยิราติ  
<span class="LineNumber"> 003 </span>อิมสฺส   โข   คหปติ   ภควตา  สงฺขิตฺเตน  ภาสิตสฺส  เอวํ  วิตฺถาเรน  
<span class="LineNumber"> 004 </span>อตฺโถ ทฏฺ€พฺโพ ๑ ฯ เตนาห ภควา  
<span class="LineNumber"> 005 </span>                 โอกมฺปหาย อนิเกตสารี  
<span class="LineNumber"> 006 </span>                 กาเม อกุพฺพํ มุนิ สนฺถวานี  
<span class="LineNumber"> 007 </span>                 กาเมหิ ริตฺโต อปุเรกฺขราโน  
<span class="LineNumber"> 008 </span>                 กถํ น วิคฺคยฺห ชเนน กยิราติ ฯ  
<span class="LineNumber"> 009 </span>           [๓๖๑] เยหิ วิวิตฺโต วิจเรยฺย โลเก  
<span class="LineNumber"> 010 </span>                 น ตานิ อุคฺคยฺห วเทยฺย นาโค  
<span class="LineNumber"> 011 </span>                 เอลมฺพุชํ กณฺฏกวาริชํ ยถา  
<span class="LineNumber"> 012 </span>                 ชเลน ปงฺเกน จ นูปลิตฺตํ  
<span class="LineNumber"> 013 </span>                 เอวํ มุนี สนฺติวโท ๒ อคิทฺโธ  
<span class="LineNumber"> 014 </span>                 กาเม จ โลเก จ อนูปลิตฺโต ฯ  
<span class="LineNumber"> 015 </span>     [๓๖๒]  เยหิ  วิวิตฺโต วิจเรยฺย โลเกติ เยหีติ [๓] ทิฏฺ€ิคเตหิ ฯ  
<span class="LineNumber"> 016 </span>วิวิตฺโตติ   กายทุจฺจริเตน   วิตฺโต   วิวิตฺโต   ปวิวิตฺโต   วจีทุจฺจริเตน  
<span class="LineNumber"> 017 </span>มโนทุจฺจริเตน    ราเคน    ฯเปฯ    สพฺพากุสลาภิสงฺขาเรหิ    วิตฺโต  
<span class="LineNumber"> 018 </span>วิวิตฺโต  ปวิวิตฺโต  ฯ  วิจเรยฺยาติ  จเรยฺย  วิหเรยฺย อิริเยยฺย วตฺเตยฺย  
<span class="LineNumber"> 019 </span>ปาเลยฺย   ยเปยฺย  ยาเปยฺย  ฯ  โลเกติ  มนุสฺสโลเกติ  เยหิ  วิวิตฺโต  
<span class="LineNumber"> 020 </span>วิจเรยฺย โลเก ฯ  
<span class="LineNumber"> 021 </span>#๑ ม. ทฏฺ€พฺโพติ ฯ ๒ โป. ม. สนฺติวาโท ฯ สพฺพตฺถ อีทิสเมว ฯ ๓ ม. ยุ.  
<span class="LineNumber"> 022 </span>#เยหิ ฯ  
