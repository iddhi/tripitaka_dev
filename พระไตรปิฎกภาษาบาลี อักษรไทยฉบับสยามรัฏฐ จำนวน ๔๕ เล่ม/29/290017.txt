<span class="LineNumber"> 001 </span>ปาปกา    อกุสลา   ธมฺมาติ   ตสฺมา   สานฺเตวาสิโกติ   วุจฺจติ   เต  
<span class="LineNumber"> 002 </span>นํ    สมุทาจรนฺติ   ปาปกา   อกุสลา   ธมฺมาติ   ตสฺมา   สาจริยโกติ  
<span class="LineNumber"> 003 </span>วุจฺจติ   เอวํ   โข   ภิกฺขเว   ภิกฺขุ  สานฺเตวาสิโก  สาจริยโก  ทุกฺขํ  
<span class="LineNumber"> 004 </span>น ผาสุ วิหรตีติ ฯ เอวมฺปิ ตตฺราสยาติ ปริสฺสยา ฯ  
<span class="LineNumber"> 005 </span>     วุตฺตํ  เหตํ  ภควตา  ตโยเม  ภิกฺขเว  อนฺตรามลา อนฺตราอมิตฺตา  
<span class="LineNumber"> 006 </span>อนฺตราสปตฺตา       อนฺตราวธกา       อนฺตราปจฺจตฺถิกา      กตเม  
<span class="LineNumber"> 007 </span>ตโย   โลโภ  ภิกฺขเว  อนฺตรามโล  ๑  อนฺตราอมิตฺโต  อนฺตราสปตฺโต  
<span class="LineNumber"> 008 </span>อนฺตราวธโก   อนฺตราปจฺจตฺถิโก   โทโส   ภิกฺขเว   อนฺตรามโล   ๒  
<span class="LineNumber"> 009 </span>อนฺตราอมิตฺโต     อนฺตราสปตฺโต     อนฺตราวธโก    อนฺตราปจฺจตฺถิโก  
<span class="LineNumber"> 010 </span>โมโห    ภิกฺขเว   อนฺตรามโล   ๓   อนฺตราอมิตฺโต   อนฺตราสปตฺโต  
<span class="LineNumber"> 011 </span>อนฺตราวธโก   อนฺตราปจฺจตฺถิโก  อิเม  โข  ภิกฺขเว  ตโย  อนฺตรามลา  
<span class="LineNumber"> 012 </span>อนฺตราอมิตฺตา อนฺตราสปตฺตา อนฺตราวธกา อนฺตราปจฺจตฺถิกาติ ฯ  
<span class="LineNumber"> 013 </span>         อนตฺถชนโน โลโภ        โลโภ จิตฺตปฺปโกปโน  
<span class="LineNumber"> 014 </span>         ภยมนฺตรโต ชาตํ         ตํ ชโน นาวพุชฺฌติ  
<span class="LineNumber"> 015 </span>         ลุทฺโธ อตฺถํ น ชานาติ     ลุทฺโธ ธมฺมํ น ปสฺสติ  
<span class="LineNumber"> 016 </span>         อนฺธตมํ ตทา โหติ        ยํ โลโภ สหเต นรํ  
<span class="LineNumber"> 017 </span>         อนตฺถชนโน โทโส        โทโส จิตฺตปฺปโกปโน  
<span class="LineNumber"> 018 </span>         ภยมนฺตรโต ชาตํ         ตํ ชโน นาวพุชฺฌติ  
<span class="LineNumber"> 019 </span>         กุทฺโธ อตฺถํ น ชานาติ     กุทฺโธ ธมฺมํ น ปสฺสติ  
<span class="LineNumber"> 020 </span>#๑-๒-๓ ม. ยุ. อนฺตรามลํ ฯ สพฺพตฺถ อีทิสเมว ฯ  
