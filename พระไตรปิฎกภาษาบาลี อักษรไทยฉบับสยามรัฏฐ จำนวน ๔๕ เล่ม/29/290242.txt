<span class="LineNumber"> 001 </span>     [๓๖๓]   น   ตานิ   อุคฺคยฺห   วเทยฺย  นาโคติ  นาโคติ  อาคุํ  
<span class="LineNumber"> 002 </span>น กโรตีติ นาโค ฯ น คจฺฉตีติ นาโค ฯ นาคจฺฉตีติ นาโค ฯ  
<span class="LineNumber"> 003 </span>     กถํ   อาคุํ   น   กโรตีติ   นาโค   ฯ  อาคุ  วุจฺจนฺติ  ปาปกา  
<span class="LineNumber"> 004 </span>อกุสลา    ธมฺมา    สงฺกิเลสิกา   โปโนพฺภวิกา   สทรา   ทุกฺขวิปากา  
<span class="LineNumber"> 005 </span>อายตึ ชาติชรามรณียา ฯ  
<span class="LineNumber"> 006 </span>                 อาคุํ น กโรตีติ กิฺจิ โลเก (สภิยาติ ภควา)  
<span class="LineNumber"> 007 </span>                 สพฺพสํโยเค วิสชฺช พนฺธนานิ  
<span class="LineNumber"> 008 </span>                 สพฺพตฺถ น สชฺชติ วิมุตฺโต  
<span class="LineNumber"> 009 </span>                 นาโค ตาทิ วุจฺจเต ตถตฺตาติ  
<span class="LineNumber"> 010 </span>เอวํ อาคุํ น กโรตีติ นาโค ฯ  
<span class="LineNumber"> 011 </span>     กถํ   น  คจฺฉตีติ  นาโค  ฯ  น  ฉนฺทาคตึ  คจฺฉติ  น  โทสาคตึ  
<span class="LineNumber"> 012 </span>คจฺฉติ   น   โมหาคตึ   คจฺฉติ   น   ภยาคตึ   คจฺฉติ  น  ราควเสน  
<span class="LineNumber"> 013 </span>คจฺฉติ   น   โทสวเสน   คจฺฉติ  น  โมหวเสน  คจฺฉติ  น  มานวเสน  
<span class="LineNumber"> 014 </span>คจฺฉติ  น  ทิฏฺ€ิวเสน  คจฺฉติ  น  อุทฺธจฺจวเสน  คจฺฉติ น วิจิกิจฺฉาวเสน  
<span class="LineNumber"> 015 </span>คจฺฉติ   น   อนุสยวเสน   คจฺฉติ  น  วคฺเคหิ  ธมฺเมหิ  ยายติ  นิยฺยติ  
<span class="LineNumber"> 016 </span>วุยฺหติ สํหริยติ เอวํ น คจฺฉตีติ นาโค ฯ  
<span class="LineNumber"> 017 </span>     กถํ  นาคจฺฉตีติ  นาโค  ฯ  โสตาปตฺติมคฺเคน  เย  กิเลสา ปหีนา  
<span class="LineNumber"> 018 </span>เต  กิเลเส  น  ปุเนติ  น  ปจฺเจติ  น  ปจฺจาคจฺฉติ  สกทาคามิมคฺเคน  
<span class="LineNumber"> 019 </span>อนาคามิมคฺเคน   อรหตฺตมคฺเคน   เย   กิเลสา   ปหีนา  เต  กิเลเส  
<span class="LineNumber"> 020 </span>น ปุเนติ น ปจฺเจติ น ปจฺจาคจฺฉติ เอวํ นาคจฺฉตีติ นาโค ฯ  
