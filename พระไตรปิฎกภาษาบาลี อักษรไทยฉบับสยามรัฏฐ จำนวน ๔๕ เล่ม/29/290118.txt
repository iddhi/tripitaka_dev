<span class="LineNumber"> 001 </span>คตึ     อุปปตฺตึ     ปฏิสนฺธึ     ภวํ     สํสารํ    วฏฺฏํ    อาทิยนฺติ  
<span class="LineNumber"> 002 </span>อุปาทิยนฺติ    คณฺหนฺติ    ปรามสนฺติ    อภินิวิสนฺติ   ตํการณา   วุจฺจนฺติ  
<span class="LineNumber"> 003 </span>อาทานคนฺโถ   ฯ   วิสชฺชาติ   คนฺเถ   โวสฺสชฺชิตฺวา   วา  วิสชฺช  ฯ  
<span class="LineNumber"> 004 </span>อถวา   คนฺเถ  คถิเต  ๑  คนฺถิเต  พนฺเธ  วิพนฺเธ  อาพนฺเธ  ลคฺเค  
<span class="LineNumber"> 005 </span>ลคฺคิเต  ปลิพุทฺเธ  พนฺธเน  โผฏยิตฺวา  ๒  วา วิสชฺช ฯ ยถา วยฺหํ วา  
<span class="LineNumber"> 006 </span>รถํ  วา  สกฏํ  วา  สนฺทมานิกํ  วา  สชฺชํ  วิสชฺชํ  กโรนฺติ  วิโกเปนฺติ  
<span class="LineNumber"> 007 </span>เอวเมว   คนฺเถ  โวสฺสชฺชิตฺวา  วา  วิสชฺช  ฯ  อถวา  คนฺเถ  คถิเต  
<span class="LineNumber"> 008 </span>คนฺถิเต   พนฺเธ  วิพนฺเธ  อาพนฺเธ  ลคฺเค  ลคฺคิเต  ปลิพุทฺเธ  พนฺธเน  
<span class="LineNumber"> 009 </span>โผฏยิตฺวา ๓ วา วิสชฺชาติ อาทานคนฺถํ คถิตํ วิสชฺช ฯ  
<span class="LineNumber"> 010 </span>     [๑๔๑]   อาสํ   น   กุพฺพนฺติ   กุหิฺจิ   โลเกติ  อาสา  วุจฺจติ  
<span class="LineNumber"> 011 </span>ตณฺหา   โย   ราโค   สาราโค  ฯเปฯ  อภิชฺฌา  โลโภ  อกุสลมูลํ  ฯ  
<span class="LineNumber"> 012 </span>อาสํ   น   กุพฺพนฺตีติ   อาสํ   น  กุพฺพนฺติ  น  ชเนนฺติ  น  สฺชเนนฺติ  
<span class="LineNumber"> 013 </span>น    นิพฺพตฺเตนฺติ    นาภินิพฺพตฺเตนฺติ    ฯ   กุหิฺจีติ   กุหิฺจิ   กิมฺหิจิ 
<span class="LineNumber"> 014 </span>กตฺถจิ   อชฺฌตฺตํ   วา   พหิทฺธา  วา  อชฺฌตฺตพหิทฺธา  วา  ฯ  โลเกติ  
<span class="LineNumber"> 015 </span>อปายโลเก    ฯเปฯ    อายตนโลเกติ   อาสํ   น   กุพฺพนฺติ   กุหิฺจิ  
<span class="LineNumber"> 016 </span>โลเก ฯ เตนาห ภควา  
<span class="LineNumber"> 017 </span>                 น กปฺปยนฺติ น ปุเรกฺขโรนฺติ  
<span class="LineNumber"> 018 </span>                 อจฺจนฺตสุทฺธีติ น เต วทนฺติ  
<span class="LineNumber"> 019 </span>                 อาทานคนฺถํ คถิตํ วิสชฺช  
<span class="LineNumber"> 020 </span>                 อาสํ น กุพฺพนฺติ กุหิฺจิ โลเกติ ฯ  
<span class="LineNumber"> 021 </span>#๑ ม. คธิเต ฯ อปรมฺปิ อีทิสเมว ฯ ๒-๓ ม. โปฏยิตฺวา ฯ  
