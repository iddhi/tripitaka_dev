<span class="LineNumber"> 001 </span>ธมฺมราชา  จาตุรนฺโต  วิชิตาวี  ชนปทตฺถาวริยปฺปตฺโต สตฺตรตนสมนฺนาคโต  
<span class="LineNumber"> 002 </span>ตสฺสิมานิ     สตฺต     รตนานิ     ภวนฺติ     เสยฺยถีทํ     จกฺกรตนํ  
<span class="LineNumber"> 003 </span>หตฺถิรตนํ   อสฺสรตนํ   มณิรตนํ   อิตฺถีรตนํ  คหปติรตนํ  ปริณายกรตนเมว  
<span class="LineNumber"> 004 </span>สตฺตมํ   ปโรสหสฺสํ   โข   ปนสฺส   ปุตฺตา   ภวนฺติ   สูรา  วิรงฺครูปา  
<span class="LineNumber"> 005 </span>ปรเสนปฺปมทฺทนา   โส   อิมํ   ป€วึ  สาครปริยนฺตํ  อทณฺเฑน  อสตฺเถน  
<span class="LineNumber"> 006 </span>ธมฺเมน   อภิวิชิย   อชฺฌาวสติ   สเจ   ปน  โข  อคารสฺมา  อนคาริยํ  
<span class="LineNumber"> 007 </span>ปพฺพชฺชติ    อรหํ   โหติ   สมฺมาสมฺพุทฺโธ   โลเก   วิวฏจฺฉโทติ   ๑  
<span class="LineNumber"> 008 </span>อตฺเถว   สุตฺตนฺโตติ   ฯ   อามนฺตา   ฯ   เตน  หิ  ลกฺขณสมนฺนาคโต  
<span class="LineNumber"> 009 </span>โพธิสตฺโตติ ฯ  
<span class="LineNumber"> 010 </span>	                  ลกฺขณกถา ฯ  
<span class="LineNumber"> 011 </span>	                  ______________  
<span class="LineNumber"> 012 </span>	                นิยาโมกฺกนฺติกถา  
<span class="LineNumber"> 013 </span>	[๙๖๙]  โพธิสตฺโต  กสฺสปสฺส ภควโต ปาวจเน โอกฺกนฺตนิยาโม ๒  
<span class="LineNumber"> 014 </span>จริตพฺรหฺมจริโยติ   ฯ   อามนฺตา   ฯ   โพธิสตฺโต   กสฺสปสฺส  ภควโต  
<span class="LineNumber"> 015 </span>สาวโกติ ฯ น เหวํ วตฺตพฺเพ ฯเปฯ  
<span class="LineNumber"> 016 </span>	[๙๗๐]  โพธิสตฺโต  กสฺสปสฺส  ภควโต  สาวโกติ  ฯ  อามนฺตา ฯ  
<span class="LineNumber"> 017 </span>สาวโก หุตฺวา พุทฺโธ โหตีติ ฯ น เหวํ วตฺตพฺเพ ฯเปฯ  
<span class="LineNumber"> 018 </span>	[๙๗๑]  สาวโก  หุตฺวา พุทฺโธ โหตีติ ฯ อามนฺตา ฯ อนุสฺสวิโยติ ฯ  
<span class="LineNumber"> 019 </span>#๑ ที. ปา. ๑๕๘ ฯ ๒. ม. โอกฺกนฺติ. สพฺพตฺถ. สทิสเมว.  
