<span class="LineNumber"> 001 </span>เตน   หิ   นิยาโม   อสงฺขโตติ   ฯ  มิจฺฉตฺตนิยาเม  อุปฺปชฺช  นิรุทฺเธ  
<span class="LineNumber"> 002 </span>อนิยโต  โหตีติ  ฯ  น  เหวํ  วตฺตพฺเพ  ฯเปฯ  เตน  หิ มิจฺฉตฺตนิยาโม  
<span class="LineNumber"> 003 </span>อสงฺขโตติ ฯ  
<span class="LineNumber"> 004 </span>	                  นิยามกถา ฯ  
<span class="LineNumber"> 005 </span>	                  ______________  
<span class="LineNumber"> 006 </span>	                ปฏิจฺจสมุปฺปาทกถา  
<span class="LineNumber"> 007 </span>	[๑๐๘๔]   ปฏิจฺจสมุปฺปาโท  อสงฺขโตติ  ฯ  อามนฺตา  ฯ  นิพฺพานํ  
<span class="LineNumber"> 008 </span>ตาณํ   เลณํ   สรณํ   ปรายนํ  อจฺจุตํ  อมตนฺติ  ฯ  น  เหวํ  วตฺตพฺเพ  
<span class="LineNumber"> 009 </span>ฯเปฯ     ปฏิจฺจสมุปฺปาโท    อสงฺขโต    นิพฺพานํ    อสงฺขตนฺติ    ฯ  
<span class="LineNumber"> 010 </span>อามนฺตา   ฯ  เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว  
<span class="LineNumber"> 011 </span>อสงฺขตานีติ   ฯ   อามนฺตา   ฯ   เทฺว  ตาณานิ  เทฺว  เลณานิ  เทฺว  
<span class="LineNumber"> 012 </span>สรณานิ   เทฺว   ปรายนานิ   เทฺว   อจฺจุตานิ   เทฺว   อมตานิ  เทฺว  
<span class="LineNumber"> 013 </span>นิพฺพานานีติ   ฯ   น   เหวํ   วตฺตพฺเพ  ฯเปฯ  เทฺว  นิพฺพานานีติ  ฯ  
<span class="LineNumber"> 014 </span>อามนฺตา    ฯ   อตฺถิ   ทฺวินฺนํ   นิพฺพานานํ   อุจฺจนีจตา   หีนปฺปณีตตา  
<span class="LineNumber"> 015 </span>อุกฺกํสาวกํโส   สีมา   วา  เภโท  วา  ราชิ  วา  อนฺตริกา  วาติ  ฯ  
<span class="LineNumber"> 016 </span>น เหวํ วตฺตพฺเพ ฯเปฯ  
<span class="LineNumber"> 017 </span>	[๑๐๘๕]   ปฏิจฺจสมุปฺปาโท  อสงฺขโตติ  ฯ  อามนฺตา  ฯ  อวิชฺชา  
<span class="LineNumber"> 018 </span>อสงฺขตาติ   ฯ   น   เหวํ   วตฺตพฺเพ   ฯเปฯ  อวิชฺชา  สงฺขตาติ  ฯ  
<span class="LineNumber"> 019 </span>อามนฺตา  ฯ  ปฏิจฺจสมุปฺปาโท  สงฺขโตติ  ฯ  น  เหวํ  วตฺตพฺเพ  ฯเปฯ  
