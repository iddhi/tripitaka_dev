<span class="LineNumber"> 001 </span>ปาณาติบาต  การงดเว้นเป็นเวรมณี    จัดเป็นองค์ศีลอันหนึ่ง ๆ ทั้งภิกษุ
<span class="LineNumber"> 002 </span>สามเณรและคฤหัสถ์  ในวินัยลงโทษภิกษุผู้ฆ่ามนุษย์  เป็นอาบัติปาราชิก
<span class="LineNumber"> 003 </span>ฆ่ายักษ์เปรต  เป็นอาบัติถุลลัจจัย  ฆ่าสัตว์ดิรัจฉาน   เป็นอาบัติปาจิตตีย์ 
<span class="LineNumber"> 004 </span>ฆ่าตัวเองเป็นอาบัติทุกกฏ  สำหรับสามเณรไม่จำแนก  รวมเป็นนาสนังคะ
<span class="LineNumber"> 005 </span>ศีลขาดทั้งหมด   ส่วนคฤหัสถ์ฆ่าบิดามารดาและพระอรหันต์   เป็นอนัน-
<span class="LineNumber"> 006 </span>ตริยกรรม   นอกนั้นเป็นโทษตามประโยคพยายามและวัตถุ  ที่กล่าวนี้
<span class="LineNumber"> 007 </span>เฉพาะปาณาติบาต   แต่ความมุ่งหมายของสุภาษิตข้อนี้  ห้ามไม่ให้
<span class="LineNumber"> 008 </span>ประกอบตนในสิ่งที่ชั่วร้ายทั้งปวง  การประกอบเช่นนั้น  ชื่อว่าทำลายตน
<span class="LineNumber"> 009 </span>ฆ่าตน   ไม่รักตน   เพราะตนจะต้องได้รับโทษทุกข์โดยประการต่าง ๆ
<span class="LineNumber"> 010 </span>เพราะฉะนั้น  จึงไม่ควรฆ่าตนเสีย   ควรรักตนดีกว่า   เพราะตนเป็นทีพึ่ง
<span class="LineNumber"> 011 </span>ของตนจะทำลายที่พึ่งเสียทำไม  พระผู้มีพระภาคเจ้าได้ตรัสไว้ในธรรมทบ
<span class="LineNumber"> 012 </span>ขุททกนิกายว่า  <B>อตฺตา  หิ  อตฺตโน   นาโถ </B> ตนแลเป็นที่พึ่งของตน,  ใน
<span class="LineNumber"> 013 </span>สคาถวรรค   สังยุตตนิกายว่า   อตฺตานญฺเจ  ปิยํ  ชญฺา   ถ้าบุคคลรู้ว่าตน
<span class="LineNumber"> 014 </span>เป็นที่รัก <B> น  นํ  ปาเปน  สํยุเช</B>   ไม่พึงประกอบตนนั้นด้วยความชั่ว,
<span class="LineNumber"> 015 </span>ในสุตตนิบาต  ขุททกนิกายว่า   <B>ยทตฺตคฺครหี   ตทกุพฺพมาโน </B> ติตนเอง
<span class="LineNumber"> 016 </span>เพราะเหตุใด   ไม่ควรทำเหตุนั้น.
<span class="LineNumber"> 017 </span>	รวมความว่า   เมื่อรักตนแล้ว  ก็อย่าทำความชั่วร้ายเสียหาย
<span class="LineNumber"> 018 </span>ต่าง ๆ  ทำแต่ความดีโดยส่วนเดียว  ความดีทั้งหลาย  จัดเป็นศรี  คือ
<span class="LineNumber"> 019 </span>เป็นมิ่งขวัญของโภคทรัพย์   ตามกระทู้สุภาษิตข้อที่ ๒ ว่า
<span class="LineNumber"> 020 </span>					<B>สิริ  โภคานมาสโย</B>
<span class="LineNumber"> 021 </span>				ศรีเป็นที่อาศัยแห่งโภคทรัพย์  ดังนี้.
