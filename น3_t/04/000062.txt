<span class="LineNumber"> 001 </span>	ความว่า   วัยได้แก่อายุ  จัดเป็น ๓ วัย  คือ  ปฐมวัย ๑  มัชฌิมวัย ๑ 
<span class="LineNumber"> 002 </span>ปัจฉิมวัย ๑   ปฐมวัยเป็นโอกาสที่จะเล่าเรียนศึกษาศิลปวิทยาเครื่อง
<span class="LineNumber"> 003 </span>ประกอบการทำมาหากินต่อไป   มัชฌิมวัยเป็นโอกาสที่จะแสวงหาทรัพย์
<span class="LineNumber"> 004 </span>สินเลี้ยงตนเอง   และกระทำอุปการะปฏิการะแก่ผู้อื่น   ปัจฉิมวัยเป็น
<span class="LineNumber"> 005 </span>โอกาสที่จะบำเพ็ญบุญกุศล   เตรียมตนสำหรับจะไปสู่ปรโลก    เพราะบุญ
<span class="LineNumber"> 006 </span>กุศลที่บุคคลได้ทำไว้แล้ว   ย่อมเป็นที่พึ่งของตนในโลกหน้าได้  สมด้วย
<span class="LineNumber"> 007 </span>พุทธนิพนธคาถาในสคาถวรรค   สังยุตตนิกาย   และปัญจกนิบาต
<span class="LineNumber"> 008 </span>อังคุตตรนิกายว่า    <B>ปุญฺานิ   ปรโลกสฺมึ   ปติฏฺ€า   โหนฺติ   ปาณินํ
<span class="LineNumber"> 009 </span></B>บุญเป็นที่พึ่งของสัตว์ทั้งหลายในโลกหน้า  ดังนี้.
<span class="LineNumber"> 010 </span>	บุคคลผู้ตั้งอยู่ในวัยใด ๆ  ควรทำหน้าที่ตามวัยนั้น ๆ  เมื่อไม่ทำ
<span class="LineNumber"> 011 </span>หน้าที่ตามวัย  จะต้องได้รับความเดือดร้อนในใจภายหลัง ฯ  วัยนี้ย่อม
<span class="LineNumber"> 012 </span>ล่วงไปโดยลำดับ  เหมือนขณะกาลเวลา   ท่านสอนให้พิจารณาเรื่องนี้
<span class="LineNumber"> 013 </span>ในวิปัสสนานัยในสวดมนต์ว่า  <B> อโห   วต   เม   อิมินา   วีติวตฺเตน
<span class="LineNumber"> 014 </span></B><B>รตฺตินฺทิเวน   อายุปิ   ขียติ   ชีวิตํ   อุปรุชฺฌติ</B>     โอ !  วันคืนนี้บล่วง
<span class="LineNumber"> 015 </span>ไป ๆ  แม้อายุของเราย่อมสิ้นไป   ชีวิตของเราย่อมหมดไป  ใกล้
<span class="LineNumber"> 016 </span>ต่อความตายหนอ  ดังนี้.
<span class="LineNumber"> 017 </span>	เมื่อบุคคลมารำพึงถึงอายุวัยเทียบกับขณะกาลเวลาฉะนี้   ก็เป็น
<span class="LineNumber"> 018 </span>เหตุให้มีสติสัมปชัญญะ   ไม่ประมาทลืมตัว   ตั้งตนให้สมควรแก่ภาวะ
<span class="LineNumber"> 019 </span>สำเร็จประโยชน์ในโลกนี้โลกหน้า  ตลอดถึงประโยชน์อย่างยิ่ง.
