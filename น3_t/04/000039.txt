<span class="LineNumber"> 001 </span>				<B>ปมาโท   มจฺจุโน   ปทํ</B>
<span class="LineNumber"> 002 </span>			ความประมาทเป็นทางแห่งความตาย.
<span class="LineNumber"> 003 </span>	จริงอยู่  ความประมาท  ย่อมทำให้บุคคลตายจากคุณงามความดี
<span class="LineNumber"> 004 </span>ตายจากความสุขสำราญอันควรได้ควรถึง  เพราะฉะนั้น  ผู้ปรารถนาความ
<span class="LineNumber"> 005 </span>สุขอันแท้จริง จึงไม่ควรประมาท   ควรตั้งอยู่ในความไม่ประมาท  มีความ 
<span class="LineNumber"> 006 </span>เพียรไม่ขาดสาย   ความเพียรนี้เป็นอุปกรณ์อันสำคัญยิ่ง  ในการที่จะ
<span class="LineNumber"> 007 </span>ช่วยบุคคลให้เดินไปสู่แดนอมตธรรมอันเกษมสุข   ผู้ไม่มีความเพียร
<span class="LineNumber"> 008 </span>จะบรรลุอมตธรรมไม่ได้  เช่นเดียวกับเรือกลไฟที่ปราศจากเครื่อง   จะ
<span class="LineNumber"> 009 </span>แล่นออกไปสู่มหาสมุทรไม่ได้ฉะนั้น     อมตธรรมเป็นสิ่งควรปรารถนา
<span class="LineNumber"> 010 </span>อย่างยิ่ง   เพราะอมตธรรมเป็นธรรมไม่ตาย  เป็นธรรมดับทุกข์สิ้นเชิง
<span class="LineNumber"> 011 </span>เป็นธรรมเกษมจากโยคะ  เป็นบรมสุข   จึงควรรีบเพียรพยายามให้ได้
<span class="LineNumber"> 012 </span>แม้ในเร็ววัน  เหตุนั้น  จึงมีพระพุทธภาษิตบาทที่ ๒ รับรองว่า
<span class="LineNumber"> 013 </span>			<B>	อชฺเชว   กิจฺจมาตปฺปํ</B>
<span class="LineNumber"> 014 </span>			ควรรีบทำความเพียรเสียในวันนี้.
<span class="LineNumber"> 015 </span>	ความเพียรในที่นี้จำแนกออกโดยประเภทเป็น ๔ อย่างคือ  สังวร-
<span class="LineNumber"> 016 </span>ปธาน  เพียรระวังไม่ให้บาปเกิดขึ้น ๑   ปหานธาน  เพียรละบาปที
<span class="LineNumber"> 017 </span>เกิดขึ้นแล้ว ๑ ภาวนาปธาน   เพียรให้กุศลเกิดขึ้นในสันดาน ๑  อนุรัก-
<span class="LineNumber"> 018 </span>ขนาปธาน  เพียรรักษากุศลที่เกิดขึ้นแล้วมิให้เสื่อม ๑.  จะอธิบายแต่โดย
<span class="LineNumber"> 019 </span>ย่อ  ๆ  ข้อต้นให้สำรวมระวังมิให้อกุศลทุจริตเกิดในสันดาน  แม้สำรวม
<span class="LineNumber"> 020 </span>เช่นนั้น  อกุศลอาจเกิดขึ้นได้ด้วยความเผลอ   ฉะนั้นจึงต้องเพียรละอกุศล
<span class="LineNumber"> 021 </span>ที่เกิดขึ้นแล้วด้วย   แต่นั้นควรพยายามปลูกกุศลคือบุญขึ้นในสันดาน
<span class="LineNumber"> 022 </span>เช่นเดียวกับคนที่ไม่เดินในทางรกแล้ว   หันมาเดินทางอันดีเรียบร้อย
