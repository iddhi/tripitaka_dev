<span class="LineNumber"> 001 </span>ความในพระคาถานี้    ท่านแสดงถึงชีวิตความเป็นอยู่ว่า   เป็นธรรมชาติ
<span class="LineNumber"> 002 </span>ที่จะต้องถูกวันคืนรุกร้นเข้ามาหา   แสดงถึงอายุว่า   เป็นสภาพที่ต้อง
<span class="LineNumber"> 003 </span>หมดไปสิ้นไป   ตามความล่วงไปแห่งวันคืน   ดุจน้ำอันมีอยู่ในแม่น้ำ
<span class="LineNumber"> 004 </span>น้อย   ถูกความร้อนแห่งพระอาทิตย์แผดเผาก็จะหมดสิ้นไป   ทั้งที่มีอยู่
<span class="LineNumber"> 005 </span>ในแม่น้ำ    ทั้งที่ซึมซาบอยู่ในพื้นแห่งภูมิภาคฉะนั้น   หากผู้รักษาตน
<span class="LineNumber"> 006 </span>สงวนตน   หวังความผาสุกแก่ตน   พึงรักษาตนไว้ให้ดีทั้ง ๓  กาล
<span class="LineNumber"> 007 </span>เพราะถ้าเรามีชีวิตอยู่โดยปราศจากการทำประโยชน์ให้แก่ตนหรือให้แก่
<span class="LineNumber"> 008 </span>โลก   ก็จะได้นามว่าเป็นคนรกโลก    ติณชาติบางชนิดจะมีประโยชน์
<span class="LineNumber"> 009 </span>มากเสียกว่า    บัณฑิตผู้รู้จักคุณค่าแห่งชีวิตและรู้จักราคาแห่งกาลเวลา
<span class="LineNumber"> 010 </span>ย่อมรับขวนขวายบำเพ็ญกรณียกิจแก่ตนและผู้อื่นเสมอ   ไม่ยอมปล่อย
<span class="LineNumber"> 011 </span>ให้กาลเวลารุกร้นชีวิตของตนโดยไม่มีสารประโยชน์  และทั้งไม่ปล่อย
<span class="LineNumber"> 012 </span>ให้กาลเวลาล่วงไป   โดยพาเอาอายุของตนให้หมดสิ้นไปเปล่า ๆ  ด้วย
<span class="LineNumber"> 013 </span>เพราะบัณฑิตย่อมถือว่า  กาลเวลาที่ล่วงไปแล้ว   ที่ดึงดูดเอาชีวิตของตน
<span class="LineNumber"> 014 </span>ไปแล้ว   ย่อมเรียกร้องกลับคืนมิได้   จึงมีความขวนขวายประกอบตน
<span class="LineNumber"> 015 </span>ให้ตรงต่อผลที่มุ่งหมายทั้งคดีโลกและคดีธรรม   ด้วยความเพียรบากบั่น
<span class="LineNumber"> 016 </span>ไม่ท้อถอยต่อธุระหน้าที่ ๆ  ตนกระทำ   ประกอบธุระสมควรแก่กาล-
<span class="LineNumber"> 017 </span>เทศะด้วยความอุตสาหะอย่างแรงกล้า   ไม่พรั่นพรึงต่อสิ่งอันเป็นอุปสรรค
<span class="LineNumber"> 018 </span>แก่ความสำเร็จ   เพราะมุ่งที่จะปลดแอกแห่งความทุกข์นั้นให้สิ้นไป
<span class="LineNumber"> 019 </span>ได้ในกระทู้ธรรมภาษิต   อันเป็นบาทคาถาที่ ๒ รองรับว่า
