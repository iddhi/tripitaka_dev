<span class="LineNumber"> 001 </span>	ก็การบำเพ็ญสัมมัปธาน ๔  อย่างนี้เล่า  ที่จะบริบูรณ์ได้และให้
<span class="LineNumber"> 002 </span>เป็นไปถูกต้อง   ไม่มีผิดพลาด  ต้องใช้สติควบคุมด้วย  จึงจะบำเพ็ญเพียร
<span class="LineNumber"> 003 </span>มิให้ผิดทางได้  ฉะนั้น  สติจึงจำปรารถนาอย่างยิ่งในการประกอบความ
<span class="LineNumber"> 004 </span>เพียร  เหมือนนายท้ายผู้เป็นกัปตันต้องมีประจำเรือเสมอ   มิฉะนั้น 
<span class="LineNumber"> 005 </span>เรือก็อับปาง  แล่นไปสู่ที่หมายไม่ได้   แม้ในการประกอบการงานทุก ๆ
<span class="LineNumber"> 006 </span>อย่าง  ก็จำปรารถนาสติด้วยเหมือนกัน   การงานนั้น ๆ  จึงจะดำเนินไป
<span class="LineNumber"> 007 </span>ด้วยดี  บรรลุความสำเร็จสมตามที่มุ่งหมายไม่อากูล   เช่นคนผู้เดินไปใน
<span class="LineNumber"> 008 </span>ทาง  ถ้าไม่มีสติคอยระวังก็จะได้รับอันตรายในการเดินทาง  เช่นพลาดตก
<span class="LineNumber"> 009 </span>เหว  ตกหล่ม  ชนโน่นชนนี่เป็นต้น  เมื่อมีสติควบคุมอยู่เสมอ ๆ แล้ว กิจ
<span class="LineNumber"> 010 </span>การที่ทำย่อมไม่มีพลั้งพลาดเสียหาย  เพราะการมีสติอยู่เสมอนั้นย่อมเป็น
<span class="LineNumber"> 011 </span>เช่นกับการตื่นอยู่ของบุคคล  ธรรมดาบุคคลผู้ตื่นอยู่  ย่อมรู้สึกเหตุการณ์
<span class="LineNumber"> 012 </span>เกิดขึ้น  อันไม่เกินวิสัยได้  ผิดกับผู้นอนหลับ  ผู้หลับย่อมไม่รู้สึกตัว
<span class="LineNumber"> 013 </span>มีเรื่องอะไรเกิดขึ้นก็ไม่รู้   ผู้ขาดสติก็เหมือนคนนอนหลับ  ผู้มีสติก็
<span class="LineNumber"> 014 </span>เหมือนคนผู้ตื่น  ความเป็นผู้มีสติไพบูล  จึงชื่อว่าเป็นอุปการธรรมที่สำคัญ
<span class="LineNumber"> 015 </span>ประการหนึ่ง  เมื่อมีสติไพบูลแล้ว  การบำเพ็ญเพียรเพื่อละอกุศลและเพียร
<span class="LineNumber"> 016 </span>เพื่อพอกพูนกุศลก็เป็นไปสม่ำเสมอ   ไม่ขาดสายและไม่ผิดพลาด  เป็น
<span class="LineNumber"> 017 </span>เหตุถอนตนจากตัณหาอุปาทานเสียได้  ด้วยเหตุผลดังบรรยายมานี้   จึงชี้
<span class="LineNumber"> 018 </span>ให้เห็นได้ว่าสติเป็นสิ่งจำปรารถนาในที่ทั้งปวง  หรือในการประกอบการ
<span class="LineNumber"> 019 </span>งานทุก ๆ อย่าง   แม้การบำเพ็ญเพียรเพื่อบรรลุวิโมกข์ก็ต้องปรารถนา
<span class="LineNumber"> 020 </span>ฉะนั้น  จึงสมด้วยธรรมภาษิตของสมเด็จพระมหาสมณเจ้า   กรมพระยา
<span class="LineNumber"> 021 </span>วชิรญาณวโรรส   อันจัดเป็นข้อที่ ๓ ว่า
