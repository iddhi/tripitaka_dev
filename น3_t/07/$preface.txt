<span class="LineNumber"> 001 </span>                                              คำนำ  
<span class="LineNumber"> 002 </span>	พุทธานุพุทธประวัติ  เป็นตำนานที่แสดงจรรยา  และปฏิปทาของ    
<span class="LineNumber"> 003 </span>พระศาสดาและพระสาวก   ผู้นับถือพระพุทธศาสนาควรรู้  เพราะเมื่อ 
<span class="LineNumber"> 004 </span>ได้ทราบปฏิปทาของท่านแล้ว  จักได้ถือเป็นทิฏฐานุคติต่อไป   ทั้งเป็น
<span class="LineNumber"> 005 </span>เหตุที่จะยังอนุสสติให้เกิดขึ้นในจิตของตนอีกส่วนหนึ่ง   ด้วยเล็งเห็น   
<span class="LineNumber"> 006 </span>ประโยชน์ดังกล่าวมานี้  ท่านจึงได้จัดให้เป็นหลักสูตรนักธรรมและ
<span class="LineNumber"> 007 </span>ธรรมศึกษาประเภทหนึ่ง   สนามหลวงได้ออกปัญหาสอบไล่   และ
<span class="LineNumber"> 008 </span>เรียบเรียงเฉลยไว้สำหรับตรวจ   จำเดิมแต่  พ.ศ.  ๒๕๖๕   ซึ่งเป็นปีแรก
<span class="LineNumber"> 009 </span>ที่ได้มีการสอบไล่นักธรรมชั้นเอกเป็นต้นมา  (ปีแรกได้ใช้พุทธสมัย
<span class="LineNumber"> 010 </span>พ.ศ.  ๒๔๖๖   จึงใช้พุทธานุพุทธประวัติ )   มหากุฎราชวิทยาลัยได้จัด
<span class="LineNumber"> 011 </span>พิมพ์ขึ้นไว้เป็นตัวอย่างเฉพาะบางศก    และมีเอกชนรวบรวมพิมพ์ขึ้น
<span class="LineNumber"> 012 </span>ตามลำดับศกบ้าง  ปัญหาและเฉลยที่พิมพ์นั้น  ฯ   ก็มักมีเคลื่อนคลาด
<span class="LineNumber"> 013 </span>เป็นเหตุให้นักเรียนถือเอาผิดได้.
<span class="LineNumber"> 014 </span>	พระครูพุทธมนต์ปรีชา<SUP>๑</SUP>   (สนธิ์   กิจฺจกาโร  ป.  ๕ )  วัดบวรนิเวศ-
<span class="LineNumber"> 015 </span>วิหาร  ได้จัดการรวบรวมปัญหาพร้อมทั้งเฉลยในปีนั้น ฯ   และปัญหา
<span class="LineNumber"> 016 </span>เฉลยของสำนักวัดบางสำนัก  ซึ่งเห็นว่าสมควรนำมาจัดเรียบเรียงให้ 
<span class="LineNumber"> 017 </span>เป็นไปตามลำดับหมาดตอน   เพื่อให้สะดวกแก่นักศึกษา  แต่ในบาง
<span class="LineNumber"> 018 </span>แห่งบางตอน  ก็ยังมีสับสนกันนอยู่บ้าง   เพราะปัญหาท่านออกมีเนื้อ
<span class="LineNumber"> 019 </span>ความพาดพิงถึงกันและมีทั้งพุทธประวัติ   อนุพุทธประวัติ  พุทธานุพุทธ-
<span class="LineNumber"> 020 </span>ประวัติ   จึงยากที่จะให้เป็นหมวดหมู่กันได้  นอกจากนี้  ท่านผู้รวบ
<span class="LineNumber"> 021 </span>รวม   เมื่อเห็นว่าตอนไหนยังบกพร่อง  ก็ได้เรียบเรียงปัญหาและเฉลย
<span class="LineNumber"> 022 </span>เพิ่มขึ้นอีกตามสมควร   ปัญหาและเฉลยข้อไหน  ได้ออกในสนามหลวง 
<span class="LineNumber"> 023 </span>พ.ศ.  ใด  ก็ได้ลงเลขบอก  พ.ศ.  ไว้ข้างท้ายข้อนั้น   ส่วนปัญหาข้อไหน
<span class="LineNumber"> 024 </span>มีเนื้อความซ้ำกัน  หรือคล้ายกันมาก   ก็ได้ตัดออก   และลงเลขบอก
<span class="LineNumber"> 025 </span>พ.ศ.  ไว้ในปีที่ซ้ำกันนั้น  ปัญหาและเฉลยข้อไหน  ท่านผู้รวบรวมได้ 
<span class="LineNumber"> 026 </span>แต่งเพิ่มขึ้นใหม่   ก็ลงอักษรย่อไว้ข้างท้ายข้อว่า  ส.ป.  (สนธิ์  เปรียญ)
<span class="LineNumber"> 027 </span>เมื่อได้รวบรวมและเรียบเรียงเสร็จแล้ว  ได้มอบลิขสิทธิ์ให้แก่มหา-
<span class="LineNumber"> 028 </span>มกุฎราชวิทยาลัย.
<span class="LineNumber"> 029 </span>	กองตำรามหามกุฎราชวิทยาลัย   เห็นว่าเป็นเครื่องอำนวยความ
<span class="LineNumber"> 030 </span>สะดวกแก่การศึกษาของนักเรียน   และผู้สนใจในพระพุทธศาสนาได้เป็น 
<span class="LineNumber"> 031 </span>อย่างดี   จึงได้จัดพิมพ์ขึ้น.
<span class="LineNumber"> 032 </span>	อนึ่ง   ของแสดงความขอบใจพระครูพุทธมนต์ปรีชา  (สนธิ์ 
<span class="LineNumber"> 033 </span>กิจฺจกาโร  ป.๕ )  วัดบวรนิเวศวิหาร  ผู้รวบรวมและเรียบเรียงหนังสือ
<span class="LineNumber"> 034 </span>นี้  ให้แก่มหามกุฎราชวิทยาลัย  และขออุทิศผลอันเกิดแต่หนังสือนี้ 
<span class="LineNumber"> 035 </span>บูชาพระคุณสมเด็จพระมหาสมณเจ้า   กรมพระยาวชิรญาณวโรรส  ผู้ให้ 
<span class="LineNumber"> 036 </span>กำเนิดนักธรรม  และท่านบุรพูปัธยาจารย์  ผู้บริหารพระศาสนา
<span class="LineNumber"> 037 </span>สืบ  ๆ  กันมา.
<span class="LineNumber"> 038 </span>							<B>กองตำรา</B>
<span class="LineNumber"> 039 </span>มหามกุฎราชวิทยาลัย
<span class="LineNumber"> 040 </span>๕  ตุลาคม  ๒๔๘๓

<span class='footnote'>๑. ปัจจุบันเป็นพระญาณวโรดม.</span>



