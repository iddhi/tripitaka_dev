<span class="LineNumber"> 001 </span>เป็นที่อาศัยของหทัยรูป  หทัยรูป  มหาภูตรูป  และอุปาทายรูป  เหล่านี้
<span class="LineNumber"> 002 </span>เป็นรูปธรรม  กำหนดนามรูปโดยนัยนี้  ให้เห็นปรากฏชัด.   
<span class="LineNumber"> 003 </span>	ข.  <B>วิปัสสนายานิก</B>  พึงกำหนดสังขารมีนามรูปเป็นต้น  หรือ
<span class="LineNumber"> 004 </span>กำหนดกายพร้อมทั้งจิตเจตสิก  จำแนกออกโดยประเภทเป็น  ๕  กอง  คือ
<span class="LineNumber"> 005 </span>รูป  เวทนา  สัญญา  สังขาร  วิญญาณ  เมื่อรู้ลักษณะแล้ว  พึงย่นขันธ์
<span class="LineNumber"> 006 </span>ทั้ง ๕  นั้นเข้าเป็น ๒  คือ  นาม  ๑  รูป  ๑  กำหนดสังขารที่เป็นไป
<span class="LineNumber"> 007 </span>ในภพ  ๓  คือ  กามภพ  รูปภพ  อรูปภพ  ย่นลงเป็นนามรูปให้เห็น
<span class="LineNumber"> 008 </span>ชัดจนละสัตตูปลัทธิสัตตสัญญา คือ  ความเข้าไปถือเอาว่าเป็นสัตว์
<span class="LineNumber"> 009 </span>ความสำคัญว่าเป็นสัตว์เสียได้   เพราะไม่มีอะไรอื่นนอกจากนามรูป
<span class="LineNumber"> 010 </span>ไม่หลงในสมมติและบัญญัติ  ความเห็นชัดอย่างนี้ชื่อว่า  ทิฏฐิวิสุทธิ.
<span class="LineNumber"> 011 </span>                                กังขาวิตรณวิสุทธิ  ที่ ๒
<span class="LineNumber"> 012 </span>	เมื่อผู้บำเพ็ญทิฏฐิวิสุทธิให้บริบูรณ์แล้ว  พึงแสดงหาและกำหนด
<span class="LineNumber"> 013 </span>เหตุปัจจัยของนามรูปนั้นให้ได้แจ้งชัด.
<span class="LineNumber"> 014 </span>เหตุปัจจัยของนามรูป
<span class="LineNumber"> 015 </span>	สิ่งใดเป็นเครื่องยังนามรูปให้เกิดและหล่อเลี้ยงนามรูปนั้นไว้  สิ่ง
<span class="LineNumber"> 016 </span>นั้นเรียกว่าเหตุปัจจัย  กล่าวเฉพาะที่เป็นประธานจำแนกเป็น  ๔  คือ :-
<span class="LineNumber"> 017 </span>	๑.  <B>อวิชชา</B>  	ความไม่รู้.
<span class="LineNumber"> 018 </span>	๒.  <B>ตัณหา</B>	ความทะยานอยาก.
<span class="LineNumber"> 019 </span>	๓.  <B>อุปาทาน</B>	เชื้อ  เครื่องถือมั่น  มีฉันทราคะ  ความกำหนัด
<span class="LineNumber"> 020 </span>			ด้วยอำนาจความพอใจเป็นต้น.
<span class="LineNumber"> 021 </span>	๔.  <B>กรรม</B>	การกระทำ  ได้แก่กุสลกรรม  อกุศลกรรม.
