<span class="LineNumber"> 001 </span>แต่นิยมทั้ง  ๓  นี้  ไม่จัดเป็นตัวกิเลสหรือกรรม  เพราะฉะนั้น  ท่านจึง  
<span class="LineNumber"> 002 </span>แสดงว่า   ไม่อาศัยเหตุปัจจัย.  อนึ่ง   การที่ท่านให้กำหนดข้อท้ายนั้น
<span class="LineNumber"> 003 </span>คือให้กำหนดเฉพาะความเกิดหรือความดับของรูปเป็นต้นเท่านั้น  มิได้
<span class="LineNumber"> 004 </span>หมายว่าให้กำหนดเหตุปัจจัย   หมายเพียงกำหนดลักษณะของความ
<span class="LineNumber"> 005 </span>เกิดดับ  ใน ๔ ข้อข้างต้น  ท่านให้กำหนดโดยปัจจัยที่ปรุงแต่ง  ส่วน
<span class="LineNumber"> 006 </span>ข้อท้ายให้กำหนดโดยลักษณะ  เมื่อเป็นเช่นนี้  รูปทุกชนิดย่อมมีได้
<span class="LineNumber"> 007 </span>ทั้งสิ้น.
<span class="LineNumber"> 008 </span>										ส. ป.
<span class="LineNumber"> 009 </span>	ถ.  จิตเช่นไร   เรียกภวังคจิต  ?  จิตเช่นไร  เรียกว่าจิต
<span class="LineNumber"> 010 </span>ตกภวังค์ ?
<span class="LineNumber"> 011 </span>	ต.  จิตเดิม  จิตที่เป็นปกติ   ซึ่งมีธรรมชาติอันผ่องใส  ยัง
<span class="LineNumber"> 012 </span>ไม่ถูกกิเลสเข้ารบกวนหรือเกลือกกลั้ว   นี้เรียกว่าภวังคจิต.  จิตที่
<span class="LineNumber"> 013 </span>เป็นธรรมชาติอันผ่องใสเดิมนั้น   ถูกกิเลสทำให้เศร้าหมองไป  เมื่อ
<span class="LineNumber"> 014 </span>ทำใจให้กิเลสหมดไปหรือสงบไปแล้ว  จิตที่ขุ่นมัวนั้น   กลับเข้าหา
<span class="LineNumber"> 015 </span>สภาพที่ผ่องใสเดิมอีก  นี้เรียกว่าจิตตกภวังค์  คือกลับเข้าสู่สภาพ
<span class="LineNumber"> 016 </span>เดิมนั่นเอง  ท่านเปรียบเหมือนแมลงมุมชักใยแล้วตัวเข้าอยู่กลาง
<span class="LineNumber"> 017 </span>เมื่อไม่มีอะไรมากระทบ  ก็คงนอนนิ่งอยู่กลางนั่นเอง  เมื่อมีอะไรมา
<span class="LineNumber"> 018 </span>กระทบ  แมลงมุมนั้นก็วิ่งออกไปทำกิจ  เมื่อเสร็จแล้วก็กลับเข้าสู่ที่
<span class="LineNumber"> 019 </span>เดิม  ใจกลางใยแมลงมุมที่แมลงมุมอาศัยอยู่  เปรียบเหมือนจิต
<span class="LineNumber"> 020 </span>สิ่งที่มีมากระทบใยเปรียบเหมือนกิเลสที่จรมา  เมื่อกิเลสจรมา จิตก็วิ่ง

