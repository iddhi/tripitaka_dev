<span class="LineNumber"> 001 </span>เหตุเกิดขึ้นของวิปัสสนา.
<span class="LineNumber"> 002 </span>								ส. ป.
<span class="LineNumber"> 003 </span>	ถ.  อะไรเป็นลักษณะ  เป็นกิจ  เป็นผล  เป็นเหตุ  ของวิปัสสนา ?
<span class="LineNumber"> 004 </span>	ต.  ความรู้ความเห็นว่า  สังขารไม่เที่ยง  เป็นทุกข์  เป็นอนัตตา
<span class="LineNumber"> 005 </span>แจ้งชัดตามที่เป็นจริง    เป็นลักษณะของวิปัสสนา.  ความขจัดมืดคือ
<span class="LineNumber"> 006 </span>โมหะอันปิดบังปัญญาไว้มิให้เห็นตามความเป็นจริงของสังขาร  เป็นกิจ
<span class="LineNumber"> 007 </span>ของวิปัสสนา.  ความเห็นจริงส่องสว่างทั่วไป  ในความที่สังขารไม่เที่ยง
<span class="LineNumber"> 008 </span>เป็นทุกข์เป็นอนัตตา  ปรากฏอยู่เฉพาะหน้า  ดังดวงประทีปส่องสว่าง
<span class="LineNumber"> 009 </span>นี้เป็นผลของวิปัสสนา.  จิตที่ตั้งมั่นด้วยสมาธิอย่างใดอย่างหนึ่ง  เป็นเหตุ
<span class="LineNumber"> 010 </span>ของวิปัสสนา.
<span class="LineNumber"> 011 </span>								๒๔๗๕
<span class="LineNumber"> 012 </span>	ถ.  การบำเพ็ญวิปัสสนานั้น   มิใช่เป็นของง่ายนัก  ต้องศึกษา
<span class="LineNumber"> 013 </span>ให้รู้ให้เข้าใจในเรื่องของวิปัสสนาตามสมควรแล้วเจริญ   จึงจะสะดวก
<span class="LineNumber"> 014 </span>แก้การบำเพ็ญ  เมื่อเป็นเช่นนี้ท่านทราบหรือไม่ว่า  อะไรเป็นตัวของ
<span class="LineNumber"> 015 </span>วิปัสสนา ?  จงแสดง.
<span class="LineNumber"> 016 </span>	ต.  พอทราบได้บ้าง.  ตัวของวิปัสสนานั้นท่านจำแนกไว้ ๕  คือ
<span class="LineNumber"> 017 </span>ทิฏฐิวิสุทธิ  ความบริสุทธิ์แห่งความเห็น  ๑  กังขาวิตรณวิสุทธิ  ความ
<span class="LineNumber"> 018 </span>บริสุทธิ์ของปัญญาที่เห็นชัด   ข้ามล่วงความสงสัยเสียได้  ๑  มัคคามัคค-
<span class="LineNumber"> 019 </span>ญาณทัสสนวิสุทธิ  ความบริสุทธิ์ของความรู้จริงเห็นจริงว่านี่เป็นทางและ
<span class="LineNumber"> 020 </span>มิใช่ทาง ๑  ปฏิปทาญาณ ทัสสนวิสุทธิ   ความบริสุทธิ์ของความรู้ความ
<span class="LineNumber"> 021 </span>เห็น  เป็นข้อปฏิบัติจะให้อริยมรรคเกิดขึ้น  ๑  ญาณทัสสนวิสุทธิ  ความ
