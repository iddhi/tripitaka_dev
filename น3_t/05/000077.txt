<span class="LineNumber"> 001 </span>สอนให้เจริญกัมมัฏฐาน  ๔  อย่างใดอย่างหนึ่ง  คือ  มรณัสสติ 
<span class="LineNumber"> 002 </span>อุปสมทานุสสติ  อาหาเรปฏิกูลสัญญา   จตุธาตุววัตถาน  เมื่อเจริญ
<span class="LineNumber"> 003 </span>ได้แก่กล้าชำนาญดีแล้วจึงจะละได้.
<span class="LineNumber"> 004 </span>										ส. ป.
<span class="LineNumber"> 005 </span>	ถ.  มีความเชื่อมาก็จัดเป็นสัทธาจริต    มีปัญญามากก็จัดเป็น
<span class="LineNumber"> 006 </span>พุทธิจริต   รวมความว่านับเข้าในส่วนไม่ดีทั้ง  ๒  อย่าง  ถ้าเช่นนี้
<span class="LineNumber"> 007 </span>จะให้ถือเอาอย่างไร ?
<span class="LineNumber"> 008 </span>	ต.  ถึงถือเอาอย่างนี้   การที่มีความเชื่อมากหรือมีปัญญามาก
<span class="LineNumber"> 009 </span>ท่านประสงค์เอาว่ามากกว่าอย่างอื่น   จึงจะจัดว่าไม่ดี   เพราะถ้ามีแต่
<span class="LineNumber"> 010 </span>ความเชื่อแล้ว    ยากที่จะทำกิจการให้บรรลุผลที่ดีได้   เพราะถ้าไปเชื่อ
<span class="LineNumber"> 011 </span>ในสิ่งที่ดีก็ดีได้ ถ้าไม่รู้ว่าดีด้วยแล้ว แต่เชื่อดายไป  เมื่อไปถูกสิ่งที่ผิดเข้า
<span class="LineNumber"> 012 </span>ก็ยากที่จะถอน   หรือว่าจะต้องทำไปตามที่ผิด ๆ  กว่าจะรู้สึกว่าผิด  ก็
<span class="LineNumber"> 013 </span>แก้ไม่ไหวเสียแล้ว   ส่วนคนที่มีปัญญาแก่กล้า   จำอะไรได้เร็วรู้ได้เร็ว
<span class="LineNumber"> 014 </span>นี้มักจะเป็นทางให้ถือแต่ความเห็นของตนเป็นใหญ่  ถ้าตนเห็นผิดไป
<span class="LineNumber"> 015 </span>ก็ยากที่จะแก้   หรือบางทีแก้ไม่ไหวเสียด้วยซ้ำ   เพราะเช่นนี้ในทาง
<span class="LineNumber"> 016 </span>พระพุทธศาสนาจึงไม่สรรเสริญ   ท่านสรรเสริญการที่มีศรัทธากับ
<span class="LineNumber"> 017 </span>ปัญญาให้เสมอกัน   คือเมื่อมีศรัทธาก็ให้มีปัญญากำกับ   เมื่อมีปัญญา
<span class="LineNumber"> 018 </span>ก็ให้มีศรัทธาเป็นเครื่องกำกับ  เพื่อให้รู้จักเลือกเชื่อเลือกรู้  หลักที่
<span class="LineNumber"> 019 </span>ควรจะถือเอาในข้อนี้ก็คือ  ให้มีศรัทธากับปัญญาให้เสมอกัน.
<span class="LineNumber"> 020 </span>										ส. ป.
<span class="LineNumber"> 021 </span>ถ.  การได้ยินได้ฟังแล้ว   มีความตรึกนึกคิดนั้น  เป็นส่วนแห่ง
