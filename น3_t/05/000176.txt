<span class="LineNumber"> 001 </span>ความบริสุทธ์แห่งสัตว์ทั้งหลาย  ๒.  โสกปริเทวานํ  สมติกฺกมาย 
<span class="LineNumber"> 002 </span>เพื่อข้ามพ้นโสกะและปริเทวะ  ๓.  ทุกฺขโทมนสฺสานํ  อตฺถงฺคมาย
<span class="LineNumber"> 003 </span>เพื่อความดับสูญแห่งทุกข์และโทมนัส  ๔. ญายสฺส  อธิคมาย  เพื่อ
<span class="LineNumber"> 004 </span>บรรลุธรรมที่ควรรู้  ๕.  นิพฺพานสฺส  สจฺฉิกิริยาย  เพื่อทำนิพพาน
<span class="LineNumber"> 005 </span>ให้แจ้ง.
<span class="LineNumber"> 006 </span>									๒๔๘๑
<span class="LineNumber"> 007 </span>	ถ.  พระพุทธศาสนารับรองเรื่องนิรยะเพียงไร ?  รับรองสักว่า
<span class="LineNumber"> 008 </span>ชื่อหรือรับรองตลอดเรื่องในเทวทูตสูตรด้วย  หรือเข้าใจว่าตรัสเพื่อ
<span class="LineNumber"> 009 </span>แสดงนรกในมนุษย์โดยนัย   แต่เรื่องถูกแปลงให้เป็นจริงไป ?  จง
<span class="LineNumber"> 010 </span>อธิบายให้ชอบแก่เหตุ  เพื่อไม่ต้องตะขิดตะขวงหรือน่าอาย  ในการ
<span class="LineNumber"> 011 </span>รับรองข้อนั้น.
<span class="LineNumber"> 012 </span>	ต.  พระพุทธศาสนารับรองในเรื่องนิรยะ  ไม่สักว่าชื่อ  เพราะ
<span class="LineNumber"> 013 </span>เหตุว่า  ถ้ารับรองสักว่าชื่อแล้ว  จะทราบว่าเป็นทุคติอย่างหนักได้
<span class="LineNumber"> 014 </span>อย่างไร.  เป็นอันว่ารับรองเรื่องในเทวทูตสูตรด้วย    แม้เป็นเรื่องที่
<span class="LineNumber"> 015 </span>ไม่น่าเชื่อ  เพราะเกินเรื่องอันมีในมนุษย์   แต่ก็มีสิ่งและเรื่องเป็น
<span class="LineNumber"> 016 </span>อันมากที่มนุษย์ในสมัยหนึ่ง   ไม่เชื่อว่ามีในโลกมนุษย์อันมนุษย์กระทำ
<span class="LineNumber"> 017 </span>ให้เกิดขึ้น  เช่นวิทยุกระจายเสียง  โทรภาพ  และการประหาร
<span class="LineNumber"> 018 </span>ล้างผลาญอย่างร้ายกาจ  ในระหว่างชนต่างชาติตลอดถึงชนชาติเดียวกัน
<span class="LineNumber"> 019 </span>เป็นต้นเครื่องเทียบ  การทำสิ่งในโลกมนุษย์นี้  ต้องประกอบด้วย
<span class="LineNumber"> 020 </span>วัตถุธาตุส่วนต่าง ๆ พร้อมด้วยอำนาจความเพียรและกำลังทรัพย์
<span class="LineNumber"> 021 </span>นับว่าเป็นการยากลำบาก  ยังสามารถทำได้  อันของทิพย์คือสวรรค์
<span class="LineNumber"> 022 </span>และนรกเป็นต้นนั้น  เพียงกำลังจิตคิดนึกหรือตั้งอธิษฐาน  ก็สำเร็จ
