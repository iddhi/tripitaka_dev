
<span class="LineNumber"> 001 </span>			ป€มปริจฺเฉทตฺถโยชนา  หน้า  15

<span class="LineNumber"> 002 </span>ปฏิปตฺติอาทีหิ  ทีเปตพฺพา  ฯ  ธมฺมสามีติ  จ  ธมฺเมน  สเทวกสฺส
<span class="LineNumber"> 003 </span>โลกสฺส  สามีติ  อตฺโถ  น  ธมฺมสฺส  สามีติ  ฯ  เอวมฺปิ
<span class="LineNumber"> 004 </span>นมสฺสตีติ  วจนํ  น  ยุชฺชติ  น  หิ  ภควา  กิฺจิ    นมสฺสตีติ
<span class="LineNumber"> 005 </span>เอโสปิ  น  โทโส  น  หิ  นมสฺสตีติ  ปทสฺส  นมการํ  กโรตีติ
<span class="LineNumber"> 006 </span>อยเมว  อตฺโถ  อถโข  ครุกรเณน  ตนฺนินฺนตปฺโปณตปฺปพฺภาโรติ
<span class="LineNumber"> 007 </span>อยมฺปิ  อตฺโถ  ลพฺภติ  ฯ  ภควา  จ  ธมฺมครุกตฺตา  สพฺพกาลํ
<span class="LineNumber"> 008 </span>ธมฺมนินฺนโปณปพฺภารภาเวน  วิหรติ  ฯ  อยํ  อตฺโถ  เยน  สุทํ
<span class="LineNumber"> 009 </span>นิจฺจกปฺปํ  วิหรามีติ<SUP>๑</SUP>  เอวมาทีหิ  สุตฺตปเทหิ  ทีเปตพฺโพติ  จ
<span class="LineNumber"> 010 </span>โลกนาโถ  จ  สมฺมาสมฺโพธิปตฺติยา  เวเนยฺยานํ  สกฺกจฺจธมฺมเทสเนน
<span class="LineNumber"> 011 </span>อริยํ  โว  ภิกฺขเว  สมฺมาสมาธึ  เทสิสฺสามิ<SUP>๒</SUP>  มคฺคานฏฺ€งฺคิโก  เสฏฺโ€<SUP>๓</SUP>
<span class="LineNumber"> 012 </span>ยาวตา  ภิกฺขเว  ธมฺมา  สงฺขตา  วา  อสงฺขตา  วา  วิราโค  เตสํ
<span class="LineNumber"> 013 </span>อคฺคมกฺขายติ<SUP>๔</SUP>  ขยํ  วิราคํ  อมตํ  ปณีตํ<SUP>๕</SUP>  เอกายโน  อยํ  ภิกฺขเว
<span class="LineNumber"> 014 </span>มคฺโค  สตฺตานํ  วิสุทฺธิยา<SUP>๖</SUP>  ธมฺมํ  โว  ภิกฺขเว  เทเสสฺสามิ
<span class="LineNumber"> 015 </span>อาทิกลฺยาณนฺติ<SUP>๗</SUP>อาทีหิ  วจเนหิ  โถมเนน  จ  ปูชยติ  นามาติ  จ  เอวํ
<span class="LineNumber"> 016 </span>เนตฺติปกรณฏฺ€กถานุคมเนน  พุทฺโธว  ธมฺมโต  เสฏฺโ€ติ  เวทิตพฺโพ  ฯ
<span class="LineNumber"> 017 </span>ปูช  ปูชายํ  ภาวกมฺเมสุ  ต  ยถาคมมิกาโร  ฯ  สมฺพุทฺเธน
<span class="LineNumber"> 018 </span>ปูชิโต  สมฺพุทฺธปูชิโต  ตติยาตปฺปุริโส  ฯ
<span class='footnote'>๑.  ม.  มู.  ๑๒/๔๖๑  ฯ        ๒.  ม.  อุ.  ๑๔/๑๘๐  ฯ    ๓.  ขุ.  ธ.  ๒๕/๕๑  ฯ</span>
<span class='footnote'>๔.  องฺ.  จตุกฺก.  ๒๑/๔๔  ฯ    ๕.  ขุ.  ขุ.  ๒๕/๕  ฯ    ๖.  ม.  มู.  ๑๒/๑๐๓  ฯ</span>
<span class='footnote'>๗.  ม.  อุ.  ๑๔/๕๐๙  ฯ</span>
<span class="LineNumber"> 019 </span>						อภิ.๖๑
