<span class="LineNumber"> 001 </span>			อภิธมฺมตฺถวิภาวินิยา  หน้า  156

<span class="LineNumber"> 002 </span>	นิพฺพตฺติต...ธมฺมา  เอตฺถ  ปกรเณ  วุตฺตาติ  อภิธมฺโม
<span class="LineNumber"> 003 </span>ตคฺคุโณ  สตฺตมีพหุพฺพิหิ  ฯ  ธมฺมา  สงฺคยฺหนฺติ  เอตฺถาติ  ธมฺมสงฺ-
<span class="LineNumber"> 004 </span>คณิ  กุสลาทโย  ธมฺมา  ภควตา  เอตฺถ  ปกรเณ  สงฺคยฺหนฺติ
<span class="LineNumber"> 005 </span>อิติ  ตสฺมา  ตํ  ปกรณํ  ธมฺมสงฺคณิ  ฯ  สํปุพฺโพ  คห  คหเณ
<span class="LineNumber"> 006 </span>กตฺตุกรณปฺปเทเสสุ  จ  อนกา  ยุณฺวูนํ  กฺวจิ  ธาตูติอาทินา
<span class="LineNumber"> 007 </span>หการโลโป  รหาทิโต  โน  ณ  นทาทิโต  วา  อี  ฯ  ธมฺมสงฺคณิ  อาทิ
<span class="LineNumber"> 008 </span>ยสฺส  ปกรณสฺส  ตํ  ปกรณํ  ธมฺมสงฺคณิอาทิ  ตคฺคุโณ
<span class="LineNumber"> 009 </span>พหุพฺพิหิ  ฯ  กฺวจาทิมชฺฌูติ  อาทินา  อีการสฺส  รสฺสตฺตํ  ฯ  สตฺต
<span class="LineNumber"> 010 </span>ปกรณานิ  สตฺตปฺปกรณํ  สงฺขฺยาปุพฺโพ  ทิคุ  ทิคุสฺเสกตฺตํ  ฯ
<span class="LineNumber"> 011 </span>ปิฏิยติ  สทฺทิยติ  อตฺโถ  เอเตนาติ  ปิฏกํ  อตฺโถ  ภควตา  เอเตน
<span class="LineNumber"> 012 </span>สทฺเทน  ปิฏิยติ  สทฺทิยติ  กถิยติ  อิติ  ตสฺมา  โส  สทฺโท  ปิฏกํ  ฯ
<span class="LineNumber"> 013 </span>ปิฏ  สทฺทสงฺฆาเตสุ  วชาทีหิ  ปพฺพชาทโย  นิปจฺจนฺเตติ  กปจฺจโย  ฯ
<span class="LineNumber"> 014 </span>อภิธมฺโม  จ  โส  ปิฏกฺจาติ  อภิธมฺมปิฏกํ  วิเสสนปุพฺพปโท  ฯ
<span class="LineNumber"> 015 </span>	ธมฺม...รณนฺติ  ปททฺวยํ  อภิ...กนฺติ  ปทสฺส  วิเสสนํ  ฯ
<span class="LineNumber"> 016 </span>อภิ...กนฺติ  ลิงฺคตฺโก  ฯ
<span class="LineNumber"> 017 </span>	ตตฺถ  ตสฺมึ  อภิธมฺเม  ภควตา  วุตฺตา  จิตฺตาทโย  อตฺถา
<span class="LineNumber"> 018 </span>อภิธมฺมตฺถา  ฯ  วุตฺตาติ  ปทํ  ตตฺถ  วุตฺตาติ  ทุติยคาถายํ
<span class="LineNumber"> 019 </span>อเปกฺขิตฺวา  ปกฺขิตฺตํ  ฯ
<span class="LineNumber"> 020 </span>	ตตฺถาติ  วุตฺตาติ  ปเท  อาธาโร  ฯ  วุตฺตาติ  อตฺถาติ  ปทสฺส
<span class="LineNumber"> 021 </span>วิเสสนํ  ฯ  อตฺถาติ  ลิงฺคตฺโถ  ฯ  อภิธมฺมตฺถาติ  ลิงฺคตฺโถ  ฯ
<span class="LineNumber"> 022 </span>					อภิ.๖๖
