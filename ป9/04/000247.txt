<span class="LineNumber"> 001 </span>		อภิธมฺมตฺถวิภาวินี  หน้าที่  248
<span class="LineNumber"> 002 </span>คหิตตฺตา  ธมฺมารมฺมณมฺปิ  อารมฺมณปุเรชาตํ  มโนวิฺาณวีถิยา 
<span class="LineNumber"> 003 </span>ลพฺภติ  ฯ  อตฺถโตปิ  เหตํ  สิทฺธํ  ยํ  ปจฺจุปฺปนฺนํ อารมฺมณํ<SUP>๑</SUP> คเหตฺวา 
<span class="LineNumber"> 004 </span>มโนทฺวาริกวีถิ ปวตฺตติ ตํ ตสฺสา อารมฺมณปุเรชาตํ โหตีติ ฯ 
<span class="LineNumber"> 005 </span>	ปกติยา  เอว  ปจฺจยนฺตรรหิเตน  อตฺตโน  สภาเวเนว อุป-
<span class="LineNumber"> 006 </span>นิสฺสโย  ปกตูปนิสฺสโย  ฯ  อารมฺมณนฺตเรหิ  อมิสฺโส  ปุถเคว 
<span class="LineNumber"> 007 </span>โกจิ  อุปนิสฺสโยติ  วุตฺตํ  โหติ  ฯ  อถวา  ปกโต  อุปนิสฺสโย 
<span class="LineNumber"> 008 </span>ปกตูปนิสฺสโย  ฯ  ปกโตติ  เจตฺถ  ปกาโร  อุปสคฺโค  ฯ  โส  อตฺตโน 
<span class="LineNumber"> 009 </span>ผลสฺส  อุปฺปาทนสมตฺถภาเวน  สนฺตาเน  นิปฺผาทิตภาวํ  อาเสวิตภาวฺจ 
<span class="LineNumber"> 010 </span>ทีเปติ  ฯ  ตสฺมา  อตฺตโน  สนฺตาเน  นิปฺผนฺโน  ราคาทิสทฺธาทิ 
<span class="LineNumber"> 011 </span>อุปเสวิโต วา อุตุโภชนาทิ ปกตูปนิสฺสโย ฯ ตถา เจว นิทฺทิสติ ฯ 
<span class="LineNumber"> 012 </span>	ครุกตนฺติ  ครร  กตฺวา  ปจฺจเวกฺขิตํ  ฯ  ตถาหิ  ทานํ  ทตฺวา  สีลํ 
<span class="LineNumber"> 013 </span>สมาทยิตฺวา  อุโปสถกมฺมํ  กริตฺวา  ตํ  ครร  กตฺวา  ปจฺจเวกฺขตีติอาทินา 
<span class="LineNumber"> 014 </span>นเยน ทานสีลอุโปสถกมฺมปุพฺเพกตสุจิณฺณชฺฌานโคตฺรภูโวทานมคฺคา-
<span class="LineNumber"> 015 </span>ทีนิ ครร  กตฺวา  ปจฺจเวกฺขณวเสน  นิทฺเทโส  ปวตฺโต  ฯ  ปุริมา  ปุริมา 
<span class="LineNumber"> 016 </span>กุสลา  ขนฺธา  ปจฺฉิมานํ  ปจฺฉิมานํ  กุสลานํ  ขนฺธานํ  อนนฺตรปจฺจเยน 
<span class="LineNumber"> 017 </span>ปจฺจโยติอาทินา  นเยน  อนนฺตรปจฺจเยน  สทฺธึ  นานตฺตํ  อกตฺวา 
<span class="LineNumber"> 018 </span>อนนฺตรูปนิสฺสยสฺส  อาคตตฺตา  วุตฺตํ  อนนฺตรนิรุทฺธาติอาทิ  ฯ  เอวํ 
<span class="LineNumber"> 019 </span>สนฺเตปิ  อตฺตโน  อนนฺตรา  อนุรูปจิตฺตุปฺปาทวเสน  อนนฺตรปจฺจโย 
<span class="LineNumber"> 020 </span>พลวการณวเสน  อนนฺตรูปนิสฺสยปจฺจโยติ  อยเมเตสํ  วิเสโส  ฯ ยถารหํ 
<span class="LineNumber"> 021 </span>อชฺฌตฺตฺจ  พหิทฺธา  จ  ราคาทโย  ฯเปฯ  เสนาสนฺจาติ  โยชนา  ฯ 
<span class="LineNumber"> 022 </span>ราคาทโย  หิ  อชฺฌตฺตํ  นิปฺผาทิตา  ปุคฺคลาทโย  พหิทฺธา  เสวิตา  ฯ 
<span class='footnote'>๑. สี. ม. ปจฺจุปฺปนฺนธมฺมารมฺมณํ ฯ </span>
