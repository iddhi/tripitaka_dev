<span class="LineNumber"> 001 </span>		อภิธมฺมตฺถวิภาวินี  หน้าที่  104
<span class="LineNumber"> 002 </span>	 เกจิ มิทฺธมฺปิ รูปนฺติ  วทนฺติ<SUP>๑</SUP> ตํ น ยุชฺชติ 
<span class="LineNumber"> 003 </span>	 ปหาตพฺเพสุ วุตฺตตฺตา  กามฉนฺทาทโย วิย ฯ 
<span class="LineNumber"> 004 </span>	 ปหาตพฺเพสุ อกฺขาต-  เมตํ นีวรเณสุ หิ 
<span class="LineNumber"> 005 </span>	 รูปนฺตุ น ปหาตพฺพ-  มกฺขาตํ ทสฺสนาทินา ฯ 
<span class="LineNumber"> 006 </span>	 น ตุยฺหํ ภิกฺขเว รูปํ  ชหเถตนฺติ ปา€โต 
<span class="LineNumber"> 007 </span>	 ปเหยฺยภาวเลโสปิ  ยตฺถ รูปสฺส ทิสฺสติ ฯ 
<span class="LineNumber"> 008 </span>	 ตตฺถ ตพฺพิสยจฺฉนฺท-  ราคหานิ ปกาสิตา 
<span class="LineNumber"> 009 </span>	 วุตฺตฺหิ ตตฺถ โย ฉนฺท-  ราคกฺเขโปติ อาทิกํ ฯ 
<span class="LineNumber"> 010 </span>	 รูปารูเปสุ มิทฺเธสุ  อรูปํ ตตฺถ เทสิตํ 
<span class="LineNumber"> 011 </span>	 อิติ เจ นตฺถิ ตํ ตตฺถ  อวิเสเสน ปา€โต ฯ 
<span class="LineNumber"> 012 </span>	 สกฺกา หิ อนุมาตุํ ยํ  มิทฺธํ รูปนฺติ จินฺติตํ 
<span class="LineNumber"> 013 </span>	 ตมฺปิ นีวรณํ มิทฺธ-  ภาวโต อิตรํ วิย ฯ 
<span class="LineNumber"> 014 </span>	 สมฺปโยคาภิธานา จ  น ตํ รูปนฺติ นิจฺฉโย 
<span class="LineNumber"> 015 </span>	 อรูปีนฺหิ ขนฺธานํ  สมฺปโยโค ปวุจฺจติ ฯ 
<span class="LineNumber"> 016 </span>	 ตถารุปฺเป สมุปฺปตฺติ-  ปา€โต นตฺถิ รูปตา 
<span class="LineNumber"> 017 </span>	 นิทฺทา ขีณาสวานนฺตุ  กายเคลฺโต สิยาติ ฯ 
<span class="LineNumber"> 018 </span>	สทฺทหตีติ  สทฺธา  พุทฺธาทีสุ  ปสาโท  ฯ  สา  สมฺปยุตฺตานํ<SUP>๒</SUP> 
<span class="LineNumber"> 019 </span>ปสาทนลกฺขณา  อุทกปฺปสาทกมณิ<SUP>๓</SUP>  วิย  ฯ  สรณํ  สติ  อสมฺโมโส ฯ 
<span class="LineNumber"> 020 </span>สา  สมฺปยุตฺตานํ<SUP>๔</SUP>  สารณลกฺขณา  ฯ  หิริยติ  กายทุจฺจริตาทีหิ 
<span class="LineNumber"> 021 </span>ชิคุจฺฉตีติ  หิริ  ฯ  สา  ปาปโต  ชิคุจฺฉนลกฺขณา  ฯ  โอตฺตปฺปตีติ 
<span class="LineNumber"> 022 </span>โอตฺตปฺปํ  ฯ  ตํ  ปาปโต  อุตฺตาสลกฺขณํ  อตฺตคารววเสน 
<span class='footnote'>๑. สี. วทนฺเตตํ ฯ  ๒-๔ สี. สมฺปยุตฺตธมฺมานํ ฯ  ๓. อยํ รฺโ จกฺกวตฺติสฺส </span>
<span class='footnote'>มณิวิเสโส โหติ โย อาวิโลทกํ ปสาเทติ ตสฺมา อุทกปฺปสาทกมณีติ วุจฺจติ ฯ </span>
