<span class="LineNumber"> 001 </span>		ปญฺจมปริจฺเฉทวณฺณนา  หน้าที่  173
<span class="LineNumber"> 002 </span>	ยทิ  เอวํ  าณวิปฺปยุตฺตจิตฺตุปฺปาทสฺส  ทิฏฺ€ุชุกมฺมปุฺกิริยา-
<span class="LineNumber"> 003 </span>ภาโว น  ลพฺภตีติ  ฯ  โน  น  ลพฺภติ  ปุริมปจฺฉิมเจตนานมฺปิ 
<span class="LineNumber"> 004 </span>ตํตํปุฺกิริยาเสฺวว  สงฺคณฺหนโต  ฯ  กิฺจาปิ  หิ  อุชุกรณเวลาย 
<span class="LineNumber"> 005 </span>าณสมฺปยุตฺตเมว  จิตฺตํ  โหติ  ปุริมปจฺฉาภาเค  ปน าณ-
<span class="LineNumber"> 006 </span>วิปฺปยุตฺตมฺปิ  สมฺภวตีติ  ตสฺสาปิ  ทิฏฺ€ุชุกมฺมภาโว  อุปปชฺชตีติ  ฯ 
<span class="LineNumber"> 007 </span>อลมติปปฺเจน  ฯ  อิเมสุ  ปน  ทสสุ  ปตฺติทานานุโมทนา  ทาเน 
<span class="LineNumber"> 008 </span>สงฺคหํ  คจฺฉนฺติ  ตํสภาวตฺตา  ฯ  ทานมฺปิ  หิ  อิสฺสามจฺเฉรานํ 
<span class="LineNumber"> 009 </span>ปฏิปกฺขํ  เอเตปิ  ตสฺมา  สมานปฏิปกฺขตาย  เอกลกฺขณตฺตา  เต 
<span class="LineNumber"> 010 </span>ทานมยปุฺกิริยาวตฺถุมฺหิ  สงฺคยฺหนฺติ  ฯ  อปจายนเวยฺยาวจฺจา 
<span class="LineNumber"> 011 </span>สีลมยปุฺเ  สงฺคยฺหนฺติ  จาริตฺตสีลภาวโต  ฯ  เทสนาสวนทิฏฺ€ุชุตา 
<span class="LineNumber"> 012 </span>ปน  กุสลธมฺมาเสวนโต  ภาวนามเย  สงฺคหํ  คจฺฉนฺตีติ อาจริยธมฺม-
<span class="LineNumber"> 013 </span>ปาลตฺเถเรน  วุตฺตํ  ฯ  อปเร  ปน  เทเสนฺโต  สุณนฺโต  จ เทสนา-
<span class="LineNumber"> 014 </span>นุสาเรน  าณํ  เปเสตฺวา  ลกฺขณานิ  ปฏิวิชฺฌ  ปฏิวิชฺฌ  เทเสติ 
<span class="LineNumber"> 015 </span>สุณาติ  จ  ตานิ  จ  เทสนาสวนานิ  ปฏิเวธธมฺมเมว  อาหรนฺตีติ 
<span class="LineNumber"> 016 </span>เทสนาสวนํ  ภาวนามเย  สงฺคหํ  คจฺฉตีติ  วทนฺติ  ฯ  ธมฺมทานสภาวโต 
<span class="LineNumber"> 017 </span>เทสนา  ทานมเย  สงคหํ  คจฺฉตีติปิ  สกฺกา  วตฺตุํ  ฯ  ตถาหิ วุตฺตํ<SUP>๑</SUP>
<span class="LineNumber"> 018 </span>สพฺพทานํ  ธมฺมทานํ  ชินาตีติ  ฯ  ตถา  ทิฏฺ€ุชุกมฺมํ  สพฺพตฺถาปิ 
<span class="LineNumber"> 019 </span>สพฺเพสํ  นิยมนลกฺขณตฺตา  ฯ  ทานาทีสุ  หิ  ยงฺกิฺจิ  อตฺถิ ทินฺนนฺติ-
<span class="LineNumber"> 020 </span>อาทินยปฺปวตฺตาย  สมฺมาทิฏฺ€ิยา  วิโสธิตํ  มหปฺผลํ  โหติ มหา-
<span class="LineNumber"> 021 </span>นิสํสํ  ฯ  เอวฺจ  กตฺวา  ทีฆนิกายฏฺ€กถายํ  ทิฏฺ€ุชุกมฺมํ  สพฺเพสํ 
<span class="LineNumber"> 022 </span>นิยมนลกฺขณนฺติ  วุตฺตํ  ฯ  เอวํ  ทานสีลภาวนาวเสน  ตีสุ  อิตเรสํ 
<span class='footnote'>๑. ขุ. ธ. ๒๕/๖๓ ฯ </span>
