<span class="LineNumber"> 001 </span>ด้วยอำนาจความพอใจในรูปภพและอรูปภพ  ชื่อว่าภวาสวะ  ได้แก่ความ
<span class="LineNumber"> 002 </span>ติดใจในฌาน ฯ  ความกำหนัด  เฉพาะที่สหรคตด้วยสัสสตทิฏฐิ  ท่าน
<span class="LineNumber"> 003 </span>สงเคราะห์ลงในภวาสวะนี้เหมือนกัน ฯ  บรรดาราคะ ๓ อย่าง  ตามที่
<span class="LineNumber"> 004 </span>กล่าวแล้วนั้น  ความกำหนัดด้วยอำนาจความพอใจ  (ในรูปภพและ
<span class="LineNumber"> 005 </span>อรูปภพ)  ที่ ๑  ชื่อว่าความกำหนัด  (เป็นไป)  ในอุปบัติภพ   
<span class="LineNumber"> 006 </span>ความกำหนัด  (คือความติดใจในฌาน)  ที่ ๒  ชื่อว่าความกำหนัด
<span class="LineNumber"> 007 </span>(ที่เป็นไป)  ในกรรมภพ  ความกำหนัด  (ที่สหรคตด้วยสัสสตทิฏฐิ)
<span class="LineNumber"> 008 </span>ที่ ๓  ชื่อว่าความกำหนัดที่สหรคตด้วยภวทิฏฐิ ฯ  ทิฏฐิ ๖๒ อย่าง
<span class="LineNumber"> 009 </span>ชื่อว่าทิฏฐาสวะ ฯ  ความไม่รู้ในฐานะ  ๘  คือ  ในสัจจะ  ๔  มีทุกข์
<span class="LineNumber"> 010 </span>เป็นต้น  ในส่วนสุดเบื้องต้น  ในส่วนสุดเบื้องปลาย  ทั้งในส่วนสุด
<span class="LineNumber"> 011 </span>เบื้องต้นและเบื้องปลาย  และในปฏิจจสมุปบาท  ชื่อว่าอวิชชาสวะ ฯ
<span class="LineNumber"> 012 </span>                            [อธิบายโอฆะกิเลสดุจห้วงน้ำ]
<span class="LineNumber"> 013 </span>           ห้วงน้ำ  ท่านเรียกว่า  โอฆะ  เพราะท่วมทับ  (สัตว์)  แล้วพัดไป
<span class="LineNumber"> 014 </span>หรือเพราะให้จมลง  คือเพราะทำให้อยู่ภายใต้แล้วพัดไป  ได้แก่เพราะ
<span class="LineNumber"> 015 </span>ให้จมดิ่งลง ฯ  ก็ธรรมมีโลภะเป็นต้นเหล่านี้  ครอบงำนำสัตว์ทั้งหลาย
<span class="LineNumber"> 016 </span>ไป  (ครอบงำห้ำหั่นสัตว์ทั้งหลาย)  คือเป็นเหมือนให้สัตว์ทั้งหลายจมลง
<span class="LineNumber"> 017 </span>ในวัฏฏะ  เพราะฉะนั้น  จึงชื่อว่าโอฆะ  เพราะเป็นเช่นกับห้วงน้ำ ฯ  ก็
<span class="LineNumber"> 018 </span>ในโอฆนิเทศนี้  อาสวะนั่นแล  ท่านเรียกว่า  โอฆะ  เพราะมีอรรถ
<span class="LineNumber"> 019 </span>ตามที่กล่าวแล้ว ฯ
<span class="LineNumber"> 020 </span>                         [อธิบายโยคะ  คันถะ  และอุปาทาน]
<span class="LineNumber"> 021 </span>           ธรรมที่กล่าวแล้วในหนหลังนั่นแล  ชื่อว่าโยคะ  เพราะอรรถว่า
