<span class="LineNumber"> 001 </span>ย่อมถึงความเป็นผู้ดื่มด่ำในกามทั้งหลาย  เพราะฉะนั้น  ตัณหาจึงเป็น
<span class="LineNumber"> 002 </span>ปัจจัยแก่กามุปาทาน  ฯ  อนึ่ง  สัตว์ผู้ติดใจในอารมณ์  ต่างโดยรูปเป็นต้น 
<span class="LineNumber"> 003 </span>เป็นผู้ใคร่เพื่อจะพ้นจากสงสาร  ย่อมถึงความเห็นผิดโดยนัยเป็นต้นว่า
<span class="LineNumber"> 004 </span>ผลทานที่ให้แล้วไม่มี  และการยึดถือในทางที่ไม่บริสุทธิ์ว่า  เป็นทาง
<span class="LineNumber"> 005 </span>ที่บริสุทธิ์  และความเห็นอัตตวาททั้ง ๒ ซึ่งเป็นความถือว่า  เป็นตน  
<span class="LineNumber"> 006 </span>และเป็นของแห่งตน  ในขันธ์ทั้งหลาย  เพราะฉะนั้น  ตัณหาจึงเป็น
<span class="LineNumber"> 007 </span>ปัจจัยแม้แก่ทิฏฐุปาทานเป็นต้น  ฉะนั้น  อุปาทานจึงชื่อว่าเกิดจากปัจจัย
<span class="LineNumber"> 008 </span>คือตัณหา ฯ  สัตว์ทั้งหลายเฉพาะผู้ตั้งอยู่ในอุปาทาน  ด้วยอำนาจแห่ง
<span class="LineNumber"> 009 </span>สัมประโยคและอนุสัย  ตามสมควร  ย่อมเป็นไปเพื่อการประมวลกรรม
<span class="LineNumber"> 010 </span>เพราะฉะนั้น  อุปาทานจึงเป็นปัจจัยแก่ภพ  ฯ   ก็ชาติกล่าวคืออุปปัติภพ
<span class="LineNumber"> 011 </span>ซึ่งมีกรรมภพเป็นเหตุนั่นเอง  ย่อมเกิดมีได้ในภพนั้น  ๆ  เหมือนหน่อ
<span class="LineNumber"> 012 </span>เกิดจากพืชฉะนั้น  เพราะเหตุนั้น   ภพจึงชื่อว่าเป็นปัจจัยแก่ชาติ  ฯ และ
<span class="LineNumber"> 013 </span>เมื่อชาตินั่นเองมี  จึงเกิดมีชราและมรณะ ฯ  จริงอย่างนั้น  ชราหรือมรณะ
<span class="LineNumber"> 014 </span>ย่อมไม่มีแก่สัตว์ผู้ไม่เกิด  เพราะเหตุนั้น  ชาติจึงชื่อว่าเป็นปัจจัยแก่ชรา
<span class="LineNumber"> 015 </span>และมรณะ  ด้วยประการอย่างนี้  บัณฑิตพึงเห็นภาวะแห่งปัจจัยทั้งหลาย
<span class="LineNumber"> 016 </span>มีอวิชชาเป็นต้นเหล่านี้  เป็นธรรมที่มีปกติเกิดขึ้น  โดยความเป็นแห่ง
<span class="LineNumber"> 017 </span>ปัจจัยธรรมนั้น  ฉะนี้แล ฯ
<span class="LineNumber"> 018 </span>           คำว่า  <B>เอว ฯ  เป ฯ  โหติ</B>  ความว่า  ความปรากฏขึ้น  คือความ
<span class="LineNumber"> 019 </span>เกิดขึ้นแห่งทุกขักขันธ์  คือแห่งกองทุกข์  กล่าวคือวัฏฏะนี้ล้วน ๆ คือ
<span class="LineNumber"> 020 </span>ไม่เจือปนด้วยสุขเป็นต้น  หรือทั้งสิ้น  ย่อมมีด้วยวิธี  คือการสืบต่อ
<span class="LineNumber"> 021 </span>แห่งปัจจัยตามที่กล่าวแล้ว  แต่ไม่ใช่เกิดมีด้วยการนิรมิตแห่งพระอิศวร

