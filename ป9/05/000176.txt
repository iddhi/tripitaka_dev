<span class="LineNumber"> 001 </span>                             [ตทาลัมพนะมีในกามาวจร] 
<span class="LineNumber"> 002 </span>           ในคำว่า  <B>กามาวจร  ฯ  เป ฯ  อิจฺฉนฺติ</B>  นี้  ท่านกล่าวความไว้
<span class="LineNumber"> 003 </span>เฉพาะดังนี้ว่า  ท่านอาจารย์ทั้งหลาย  ย่อมปรารถนาตทารมณ์นั่นแล
<span class="LineNumber"> 004 </span>ในที่สุดชวนจิตฝ่ายกามาวจรเท่านั้น  เพราะเป็นจิตที่เกิดแต่กรรม  มี
<span class="LineNumber"> 005 </span>กามตัณหาเป็นต้นเหตุ ฯ  จริงอยู่  ตทารมณ์นั้น  อันกรรมที่กามตัณหา
<span class="LineNumber"> 006 </span>เป็นเหตุ  ให้เกิดแล้ว  ย่อมเกิดขึ้นไม่ได้ในลำดับชวนจิตฝ่ายรูปาวจร
<span class="LineNumber"> 007 </span>อรูปาวจร  และโลกุตตระ  อันไม่มีสภาพเช่นนั้น ฯ  เหตุไรหรือ ?
<span class="LineNumber"> 008 </span>เพราะชวนจิตฝ่ายรูปาวจรเป็นต้นนั้น  ไม่ใช่ตัวให้กำเนิด  และเพราะ
<span class="LineNumber"> 009 </span>ไม่มีภาวะเสมอกันกับกรรมที่ให้กำเนิด ฯ  เปรียบเหมือนเด็กอ่อน
<span class="LineNumber"> 010 </span>ผู้ประสงค์จะออกไปนอกเรือน  ย่อมจะเกาะนิ้วมือบิดา  หรือบุคคลเช่นกับ
<span class="LineNumber"> 011 </span>บิดาออกไป  ไม่เกาะคนอื่น  มีราชบุรุษเป็นต้น  ฉันใด  ตทาลัมพนจิต
<span class="LineNumber"> 012 </span>ที่เป็นไปในอารมณ์อื่นจากอารมณ์ภวังค์  ก็ฉันนั้น  ย่อมจะติดจาม
<span class="LineNumber"> 013 </span>กามาวจรกุศล  และอกุศล  ตัวให้กำเนิด  หรือชวนจิตที่เป็นกิริยาฝ่าย
<span class="LineNumber"> 014 </span>กามาวจร  อันเช่นกับชนกกรรมนั้นไป  แต่จะไม่ติดตามชวนจิตฝ่าย
<span class="LineNumber"> 015 </span>มหัคคตะและโลกุตตระ  อันปราศจากความเหมือนกับชนกกรรมนั้น ฯ
<span class="LineNumber"> 016 </span>อนึ่ง  ท่านย่อมปรารถนาตทารมณ์สำหรับกามาวจรสัตว์เท่านั้น  ไม่
<span class="LineNumber"> 017 </span>ปรารถนาแก่พวกพรหม  เพราะพวกพรหมไม่มีพืชคือปฏิสนธิจิตฝ่าย
<span class="LineNumber"> 018 </span>กามาวจร  อันเป็นอุปนิสัยแห่งตทารมณ์ ฯ  หนึ่ง  ท่านย่อมปรารถนา
<span class="LineNumber"> 019 </span>เฉพาะในกามาวจรธรรมที่เป็นอารมณ์  ไม่ปรารถนาในธรรมนอกนี้
<span class="LineNumber"> 020 </span>เพราะไม่คุ้นกัน ฯ
