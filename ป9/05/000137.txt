<span class="LineNumber"> 001 </span>สามารถแห่งกามาวจรวิบาก  ๒๓  ปัญจทวาราวัชชนะ ๑  หสนจิต ๑  ย่อม
<span class="LineNumber"> 002 </span>มีในอารมณ์เล็กน้อย  คือในอารมณ์เป็นกามาวจรอย่างเดียว ฯ  แท้จริง
<span class="LineNumber"> 003 </span>กามาวจรชื่อว่าปริตตะ  เพราะอรรถว่า  เทียบกับมหัคคตะเป็นต้นแล้ว
<span class="LineNumber"> 004 </span>ก็เป็นเหมือนถูกตัด  คือถูกรอนโดยรอบด้าน  เพราะกามาวจรนั้นมี
<span class="LineNumber"> 005 </span>อานุภาพน้อย ฯ  ในบททั้งปวง  มีบทว่า  <B>เอกวีสติ</B>  เป็นต้น  พึงเห็นการ
<span class="LineNumber"> 006 </span>ประกอบความมีอวธารณะ  โดยนัยมีอาทิว่า  จิต ๖  ดวงมีในมหัคคตะ
<span class="LineNumber"> 007 </span>เท่านั้น  ดังนี้ ฯ  
<span class="LineNumber"> 008 </span>                                  [อธิบายวัตถุสังคหะ]
<span class="LineNumber"> 009 </span>           การสงเคราะห์โดยการจำแนกวัตถุ  และโดยอำนาจแห่งการ
<span class="LineNumber"> 010 </span>กำหนดจิต  ที่มีจักษุเป็นต้นนั้นเป็นที่อาศัย  ชื่อว่าวัตถุสังคหะ ฯ  จักษุ
<span class="LineNumber"> 011 </span>เป็นต้น  ที่ชื่อว่าวัตถุ  เพราะอรรถว่า  เป็นที่อยู่อาศัยของจิตและเจตสิน
<span class="LineNumber"> 012 </span>เพราะเป็นที่อาศัยแห่งจิตและเจตสิกนั้น ฯ  วัตถุแม้ทั้งปวงย่อมได้ใน
<span class="LineNumber"> 013 </span>กามโลก  เพราะมีได้แก่สัตว์ผู้มีอินทรีย์บริบูรณ์เฉพาะในกามโลกนั้น
<span class="LineNumber"> 014 </span>นั่นแล ฯ  ก็ด้วย ปิ  ศัพท์ในบทว่า  <B>สพฺพตฺถาปิ</B>  นี้  ท่านอาจารย์แสดง
<span class="LineNumber"> 015 </span>ความที่วัตถุมีจักษุเป็นต้นบางเหล่า  ไม่มีด้วยอำนาจแห่งคนผู้บอดและ
<span class="LineNumber"> 016 </span>ผู้หนวกเป็นต้น ฯ  วัตถุทั้ง ๓  มีฆานะเป็นต้น  ชื่อว่าไม่มีแก่พวกพรหม
<span class="LineNumber"> 017 </span>เพราะพวกพรหมมีการสำรอกความกำหนัดแม้ในประสาทที่มีกลิ่น  รส
<span class="LineNumber"> 018 </span>และโผฏฐัพพะนั้นเป็นอารมณ์  เพราะปราศจากความพอใจในกลิ่น
<span class="LineNumber"> 019 </span>รส  และโผฏฐัพพะ  ด้วยอำนาจภาวนาสำรอกกาม ฯ  แต่วัตถุ ๒ มี
<span class="LineNumber"> 020 </span>จักษุเป็นต้น  ซึ่งมีประโยชน์ในกิจมีการเห็นพระพุทธเจ้าและฟังธรรม
<span class="LineNumber"> 021 </span>เป็นต้น  ได้อยู่ในรูปโลกนั้น  เพราะพวกพรหมยังไม่คลายจากความ
