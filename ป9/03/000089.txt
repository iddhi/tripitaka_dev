<span class="LineNumber"> 001 </span>			ฉฏฺ€ปริจฺเฉทตฺถโยชนา  หน้า  89

<span class="LineNumber"> 002 </span>วุตฺตํ  โหติ  ฯ  ตโตเยวาติ  โอฬาริกตฺตาเอว  ฯ  คหณสฺสาติ
<span class="LineNumber"> 003 </span>ปฏิวิชฺฌนสฺส  ฯ  สุกรตฺตาติ  สุเขน  กรณียตฺตา  ฯ  สุขปฏิวิชฺฌสภา-
<span class="LineNumber"> 004 </span>วตฺตาติ  วุตฺตํ  โหติ  ฯ  สนฺติเกสทฺโท  อาสนฺนตฺถวาจโก  นิปาโตติ  อาห
<span class="LineNumber"> 005 </span>สนฺติเก  รูปํ  อาสนฺนรูปํ  นามาติ  ฯ  เกนตฺเถน  ปฏิโฆ  เกนตฺเถน
<span class="LineNumber"> 006 </span>สปฺปฏิฆนฺติ  อาห  โย  สยนฺติอาทิ  ฯ  ตตฺถ  สยนฺติอาทินา  อตฺตโน
<span class="LineNumber"> 007 </span>วเสน  สมฺปตฺติ  นิสฺสยวเสน  สมฺปตฺติ  อตฺตโน  วเสน  จ  นิสฺสยวเสน  จ
<span class="LineNumber"> 008 </span>อสมฺปตฺตีติ  ติวิธํ  อตฺถํ  ทสฺเสติ  ฯ  ปฏิมุขภาโวติ  อญฺมญฺํ
<span class="LineNumber"> 009 </span>อภิมุขภาโว  ฯ  อญฺมญฺปตนนฺติ  อิทํ  ตพฺพิวรณํ  ฯ  ปฏิโฆ
<span class="LineNumber"> 010 </span>วิยาติ  พลวตํ  ทฺวินฺนํ  ชนานํ  ปฏิฆาโต  วิย  ตํสทิโสติ  วุตฺตํ
<span class="LineNumber"> 011 </span>โหติ  ฯ  อิติ  ปฏิโหติ  อิมินา  รูปกตฺเถน  ปฏิโฆ  นาม  ฯ
<span class="LineNumber"> 012 </span>กสฺมา  อิมินา  อตฺเถน  ปฏิโฆ  นาม  ฯ  นนุ  ปฏิหญฺเต
<span class="LineNumber"> 013 </span>ปฏิหนนํ  วาติ  อตฺเถน  มุขฺยวเสน  ปฏิโฆ  นาม  สิยาติ  โจทนํ
<span class="LineNumber"> 014 </span>สนฺธายาห  ยถา  หีติอาทิ  ฯ  หิสทฺโท  เหตุมฺหิ  ฯ  ยสฺมา  เอวํ
<span class="LineNumber"> 015 </span>โหติ  ฯ  ตสฺมา  อิมินา  อตฺเถน  ปฏิโฆ  นาม  ฯ    น  ปฏิหญฺเต
<span class="LineNumber"> 016 </span>ปฏิหนนํ  วาติ  อตฺเถนาติ  โยชนา  ฯ  อยํ  ปเนตฺถาธิปฺปาโย
<span class="LineNumber"> 017 </span>พลวตํ  ทฺวินฺนํ  ชนานํ  ปฏิฆาโต  มุขฺยวเสน  ปฏิโฆ  นาม  ฯ
<span class="LineNumber"> 018 </span>ตโตเยว  เตสํ  ปฏิฆาตเวเคน  อญฺสฺส  ทุพฺพลสฺส  ชนสฺส  จลนํ
<span class="LineNumber"> 019 </span>โหติ  ฯ  พลวตํ  ทฺวินฺนํ  วตฺถารมฺมณานํ  อญฺมญฺํ  อภิมุขภาโว
<span class="LineNumber"> 020 </span>ตํสทิสตฺตา  ปฏิโฆ  นาม  ฯ  ตโตเยว  เตสํ  ปฏิฆาตเวเคน
<span class="LineNumber"> 021 </span>ทุพฺพลสฺส  ภวงฺคสฺส  จลนํ  โหตีติ  ฯ  ตตฺถ  อรูปสภาวตฺตาติ  เอเตน
<span class="LineNumber"> 022 </span>						อภิ.๒๐๒
