<span class="LineNumber"> 001 </span>			ฉฏฺ€ปริจฺเฉทตฺถโยชนา  หน้า  149

<span class="LineNumber"> 002 </span>สมุฏฺ€าเปติ  ฯ  สํเสทโชปปาติกานญฺจ  อตฺตโน  มุขคตเสมฺหเขฬานํ
<span class="LineNumber"> 003 </span>อชฺโฌหรณกาเล  เตหิ  อชฺโฌหฏาหาเรน  อนุคฺคหิเต  สรีเร
<span class="LineNumber"> 004 </span>อพฺภนฺตริกา  โอชา  ลทฺธปจฺจยา  รูปํ  สมุฏฺ€าเปตีติ  ทสฺเสนฺโต
<span class="LineNumber"> 005 </span>โอชาติอาทิมาห  ฯ  ตตฺถ  คพฺภเสยฺยกสฺสาติ  อิมสฺส  มาตุ  รสหรณี-
<span class="LineNumber"> 006 </span>สรีเรติ  อิเมหิ  สมฺพนฺโธ  ฯ  อชฺโฌหฏาหารโต  อวธิภูตโต
<span class="LineNumber"> 007 </span>ปวตฺตายาติ  เสเสน  สมฺพนฺโธ  ฯ  จสทฺโท  อวธิสมุจฺจยตฺโถ  ฯ
<span class="LineNumber"> 008 </span>มุข...ทิโตติ  อตฺตโน  มุเข  ปวตฺตเสมฺหเขฬโต  ปวตฺตายาติ
<span class="LineNumber"> 009 </span>สมฺพนฺโธ  ฯ  อิทญฺจ  อนนปานรหิเต  อรญฺเ  นิพฺพตฺเต  สนฺธาย
<span class="LineNumber"> 010 </span>วุตฺตํ  ฯ  ปกติปฏิยตฺตานํ  ปน  ขาทนียโภชนียานํ  อธิฏฺ€าเน
<span class="LineNumber"> 011 </span>นิพฺพตฺตานิ  ตานิ  คเหตฺวา  อชฺโฌหรณโต  เตหิ  อชฺโฌหฏาหาเรน
<span class="LineNumber"> 012 </span>อนุคฺคหิเต  สรีเร  อพฺภนฺตริกา  โอชา  ลทฺธปจฺจยา  รูปํ  สมุฏฺ€าเปตีติ
<span class="LineNumber"> 013 </span>ทฏฺ€พฺพา  ฯ  เตสมฺปิ  วา  ป€มํ  มุขคตเสมฺหเขฬานํ  อชฺโฌหรณโต
<span class="LineNumber"> 014 </span>ป€มํ  อชฺโฌหฏเสมฺหเขฬาหารปจฺจยา  อชฺฌตฺตโอชา  €านปฺปตฺตา
<span class="LineNumber"> 015 </span>รูปํ  สมุฏฺ€าเปตีติ  อธิปฺปาเยนาห  สํเสท...ทิโตติ  ฯ  น  จ
<span class="LineNumber"> 016 </span>อชฺฌตฺตโอชาเยว  รูปํ  สมุฏ€าเปติ  ฯ  อถโข    อชฺโฌหฏา  พาหิร-
<span class="LineNumber"> 017 </span>โอชาปิ  €ิติปฺปตฺตา  รูปํ  สมุฏฺ€าเปตีติ  ทฏฺ€พฺพา  ฯ  พาหิโร  หิ
<span class="LineNumber"> 018 </span>กพฬีการาหาโร  ตาว  มุเข  €ปิตมตฺโต  ว  อฏฺ€  รูปานิ  สมุฏฺ€าเปติ  ฯ
<span class="LineNumber"> 019 </span>ทนฺตวิจุณฺณิตํ  ปน  อชฺฌาหริยมานํ<SUP>๑</SUP>  เอเกกสิตฺถํ  อฏฺ€ฏฺ€  รูปานิ
<span class="LineNumber"> 020 </span>สมุฏฺ€าเปติเยว  ฯ  รส...สาเรนาติ  ธมนีนํ  อนุคมเนน  กรณภูเตน  ฯ
<span class='footnote'>๑.  อชฺโฌหริยมานนฺติ  ภวิตพฺพํ  ฯ</span>
<span class="LineNumber"> 021 </span>					อภิ.๒๑๒
