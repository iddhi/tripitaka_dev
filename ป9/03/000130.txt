<span class="LineNumber"> 001 </span>			อภิธมฺมตฺถวิภาวินิยา  หน้า  130

<span class="LineNumber"> 002 </span>สงฺข...ทิตาติ  อิทํ  ปน  ปจฺฉิมสาธกํ  ฯ  อภิธมฺเม  รูปายตนํ...
<span class="LineNumber"> 003 </span>สมุฏฺ€านาติอาทิปาลิยํ  ชาติยา  กุโตจิ  ชาตตฺตํ  ปริยายโต  รูปุปฺปาทนํ
<span class="LineNumber"> 004 </span>ปติ  อนุปรตพฺยาปารานํ  รูปชนกปจฺจยานํ  ปจฺจยภาวูปคมนกฺขเณ
<span class="LineNumber"> 005 </span>ตสฺสา  ชายมานรูปธมฺมวิการภาเวน  อุปลพฺภมานภาวการเณน
<span class="LineNumber"> 006 </span>ภควตา  อนุญฺญาตํ  ฯ  สุตฺเต  จ  ชาติ...สมุปฺปนฺนนฺติ  วจเน
<span class="LineNumber"> 007 </span>ติณฺณํ  ชาตฺยาทีนํ  สงฺขตานํ  ธมฺมานํ  สภาวตฺตา  ตีสุ  ชาตฺยาทีสุ
<span class="LineNumber"> 008 </span>สงฺขตตา  ปฏิจฺจสมุปฺปนฺนตา  จ  อุทิตา  กถิตาติ  โยชฺชํ  ฯ
<span class="LineNumber"> 009 </span>สงฺขตตาทิกาติ  ปาเ€  ปน  วุตฺตาติ  ปาโ€  อชฺฌาหริตพฺโพ<SUP>๑</SUP>  ฯ
<span class="LineNumber"> 010 </span>	ปิณฺฑานํ...วุตฺตนฺติ  เอตฺตกเมว  อธิปฺเปตวจนํ  ฯ  ยสฺมา...
<span class="LineNumber"> 011 </span>ตสฺมาติ  อิทํ  ปน  ปิณฺฑานํ  คณนปริจฺเฉทสฺส  สรูปสฺส  จ
<span class="LineNumber"> 012 </span>ทสฺสนการณวจนํ  ฯ  นนุ  สมุฏฺ€านสงฺคเห  กมฺมาทิโต  อุปฺปชฺชมานานํ
<span class="LineNumber"> 013 </span>รูปานํ  คณนปริจฺเฉโท  จ  ทสฺสิโต  อฏฺ€ารสาติอาทินา  ฯ  สรูปญฺจ
<span class="LineNumber"> 014 </span>ทสฺสิตํ  หทยอินฺทฺริยรูปานิ  กมฺมชาเนวาติอาทินา  ฯ  อถ  กสฺมา
<span class="LineNumber"> 015 </span>สมุฏฺ€านสงฺคเห  วุตฺตานํ  เตสเมว  รูปานํ  ปิณฺฑานํ  คณนปริจฺเฉท-
<span class="LineNumber"> 016 </span>ทสฺสนํ  สรูปทสฺสนญฺจ  กตฺตพฺพนฺติ  โจทนํ  สนฺธาย  ยสฺมา...ตสฺมาติ
<span class="LineNumber"> 017 </span>อาหาติ  อยํ  ปเนตฺถ  สมฺพนฺโธ  ฯ  ยสฺมา  เอวํ  โหติ  ตสฺมา
<span class="LineNumber"> 018 </span>สมุทายาวยวานํ  ภินฺนตฺตา  สมุฏฺ€านสงฺคเห  อวยวานํ  คณนปริจฺเฉเท
<span class="LineNumber"> 019 </span>สรูเป  ทสฺสิเตปิ  สมุทายานมฺปิ  คณนปริจฺเฉททสฺสนํ  สรูปทสฺสนญฺจ
<span class="LineNumber"> 020 </span>อวยวเมว  กตฺตพฺพํ  ตตฺถ  โสตูนํ  โกสลฺลชนนตฺถนฺติ  อธิปฺปาโย  ฯ
<span class='footnote'>๑.  ยทิ  สงฺขตตาทิกาติ  ปาโ€  สิยา  ฯ  วุตฺตาติ  ปา€เสโส  อชฺฌาหริตพฺโพติ  อธิปฺปาโย  ฯ</span>
<span class="LineNumber"> 021 </span>					อภิ.๒๐๘-๒๐๙
